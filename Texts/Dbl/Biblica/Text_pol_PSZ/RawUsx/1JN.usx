<?xml version="1.0" encoding="UTF-8"?>
<usx version="2.6">
  <book code="1JN" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">1 JANA</para>
  <para style="toc1">1 Jana</para>
  <para style="toc2">1 Jana</para>
  <para style="toc3">1Jn</para>
  <para style="mt1">1 Jana</para>
  <chapter number="1" style="c"/>
  <para style="s1">Słowo życia</para>
  <para style="p">
    <verse number="1" style="v"/>Pragnę napisać do was o Słowie dającym życie, które istnieje od samego początku, a które my usłyszeliśmy, zobaczyliśmy na własne oczy, a nawet dotykaliśmy własnymi rękoma. <verse number="2" style="v"/>Ten, który daje życie, objawił się, a my Go zobaczyliśmy. Dlatego teraz, jako naoczni świadkowie, mówimy wam o życiu wiecznym, które było u Boga Ojca i objawiło się nam. <verse number="3" style="v"/>Mówimy o tym, co sami widzieliśmy i słyszeliśmy. Pragniemy bowiem tworzyć z wami wspólnotę, która opiera się na bliskiej więzi z Ojcem i Jego Synem, Jezusem Chrystusem. <verse number="4" style="v"/>Piszemy wam o tym, ponieważ sprawia nam to ogromną radość.</para>
  <para style="s1">Życie w świetle</para>
  <para style="p">
    <verse number="5" style="v"/>Pragniemy przekazać wam słowa Jezusa, który powiedział nam, że Bóg jest czystym światłem, oddzielonym od wszelkiej ciemności. <verse number="6" style="v"/>Jeśli mówimy więc, że jesteśmy Jego przyjaciółmi, a żyjemy w duchowej ciemności, jesteśmy kłamcami i nie trzymamy się prawdy. <verse number="7" style="v"/>Jeśli jednak żyjemy w Bożym świetle, to tworzymy wspólnotę, a przelana krew Jezusa Chrystusa, Syna Bożego, oczyszcza nas ze wszystkich grzechów.</para>
  <para style="p">
    <verse number="8" style="v"/>Jeśli twierdzimy, że nie popełniliśmy grzechu, oszukujemy samych siebie i rozmijamy się z prawdą. <verse number="9" style="v"/>Jeśli jednak wyznajemy swoje grzechy Bogu, On przebacza je nam i oczyszcza z wszelkich przewinień. Jest bowiem wierny i prawy. <verse number="10" style="v"/>Twierdząc, że nie popełniliśmy grzechu, robimy z Niego kłamcę i nie trzymamy się Jego słowa.</para>
  <chapter number="2" style="c"/>
  <para style="p">
    <verse number="1" style="v"/>Moje dzieci, piszę wam o tym, abyście unikali grzechu. Gdyby jednak ktoś z was zgrzeszył, pamiętajcie, że mamy rzecznika—Jezusa Chrystusa—który jest prawy i reprezentuje nas przed Ojcem. <verse number="2" style="v"/>On zapłacił już karę za nasze grzechy—i nie tylko nasze, ale także całego świata!</para>
  <para style="s1">Dowód wiary</para>
  <para style="p">
    <verse number="3" style="v"/>Dowodem na to, że naprawdę Go poznaliśmy, jest przestrzeganie Jego przykazań. <verse number="4" style="v"/>Kto mówi, że Go zna, ale nie czyni tego, co On nakazał, jest kłamcą i nie trzyma się prawdy. <verse number="5" style="v"/>Ten zaś, kto jest posłuszny Jego słowom, rozwija w sobie Bożą miłość. Właśnie po tym poznajemy, że należymy do Pana. <verse number="6" style="v"/>Kto bowiem uważa się za własność Chrystusa, powinien postępować tak jak On.</para>
  <para style="p">
    <verse number="7" style="v"/>Kochani, nie jest to żadne nowe przykazanie. Przypominam wam tylko to, co już dawno słyszeliście i dobrze znacie. <verse number="8" style="v"/>W przykazaniu tym jest jednak coś nowego, bo ciemność już się rozprasza i zaczyna jaśnieć prawdziwe światło. Jest to prawda znana Chrystusowi, a teraz także wam.</para>
  <para style="p">
    <verse number="9" style="v"/>Jeśli ktoś mówi, że żyje w Bożym świetle, a nienawidzi innych ludzi, to ciągle jeszcze jest w ciemności. <verse number="10" style="v"/>Ten zaś, kto kocha ich, żyje w świetle i nie doprowadza innych do upadku. <verse number="11" style="v"/>Człowiek, który nienawidzi innych ludzi, jest pogrążony w duchowej ciemności i chodzi po omacku. Nie ma pojęcia, dokąd zmierza, bo niczego nie widzi.</para>
  <para style="q1">
    <verse number="12" style="v"/>Dzieci, pragnę wam powiedzieć,</para>
  <para style="q2">że—dzięki Chrystusowi</para>
  <para style="q1">—Bóg przebaczył wam grzechy.</para>
  <para style="q2">
    <verse number="13" style="v"/>Ojcowie, pragnę wam powiedzieć,</para>
  <para style="q1">że poznaliście Tego,</para>
  <para style="q2">który istnieje od początku.</para>
  <para style="q1">Młodzi, pragnę wam powiedzieć,</para>
  <para style="q2">że pokonaliście szatana.</para>
  <para style="b"/>
  <para style="q1">
    <verse number="14" style="v"/>Dzieci, pragnę wam powiedzieć,</para>
  <para style="q2">że poznaliście Ojca w niebie.</para>
  <para style="q1">Ojcowie, pragnę wam powiedzieć,</para>
  <para style="q2">że poznaliście Tego,</para>
  <para style="q1">który istnieje od początku.</para>
  <para style="q2">Młodzi, pragnę wam powiedzieć,</para>
  <para style="q1">że jesteście mocni,</para>
  <para style="q2">że macie w sercu słowo Boże</para>
  <para style="q1">i że zwyciężyliście szatana.</para>
  <para style="s1">Stosunek do świata</para>
  <para style="p">
    <verse number="15" style="v"/>Nie przywiązujcie się do tego zepsutego świata i nie pragnijcie tego, co on oferuje. Kto kocha ten świat, nie może szczerze kochać Boga. <verse number="16" style="v"/>To bowiem, co kieruje ludźmi tego świata—pragnienia ciała, pragnienia oczu i duma z odniesionych sukcesów—nie pochodzi od Ojca, ale ze świata. <verse number="17" style="v"/>Ten zaś przeminie, podobnie jak wszystkie ludzkie pragnienia. Ci zaś, którzy spełniają wolę Boga, będą żyć wiecznie.</para>
  <para style="s1">Przeciwnik Chrystusa</para>
  <para style="p">
    <verse number="18" style="v"/>Dzieci, nadchodzą czasy ostateczne i wiecie, że niebawem nadejdzie przeciwnik Chrystusa. Nawet teraz pojawiło się już wielu przeciwników—po tym właśnie poznajemy, że nadchodzą czasy ostateczne. <verse number="19" style="v"/>Ludzie ci wywodzą się spośród nas, tak naprawdę jednak nigdy nie byli jednymi z nas. Gdyby należeli do nas, nigdy by bowiem od nas nie odeszli. Swoim odejściem udowodnili więc, że nie byli jednymi z nas. <verse number="20" style="v"/>Wy otrzymaliście jednak Ducha Świętego i znacie prawdę. <verse number="21" style="v"/>Nie piszę więc do was jako do tych, którzy jej nie poznali. Znacie bowiem prawdę i potraficie odróżnić ją od kłamstwa. <verse number="22" style="v"/>A ten, kto nie uznaje Jezusa za Mesjasza, jest właśnie kłamcą. Taki człowiek jest przeciwnikiem Chrystusa, odrzuca bowiem Boga Ojca oraz Jego Syna. <verse number="23" style="v"/>Ten, kto nie uznaje Jezusa za Syna Bożego, odrzuca tym samym Ojca. Ten zaś, kto uznaje Go za Syna Bożego, poddaje się przez to Bogu Ojcu.</para>
  <para style="p">
    <verse number="24" style="v"/>Bądźcie wierni temu, czego się nauczyliście na początku, a będziecie trwali w jedności z Synem Bożym i z Bogiem Ojcem. <verse number="25" style="v"/>Otrzymaliśmy bowiem od Boga obietnicę życia wiecznego.</para>
  <para style="p">
    <verse number="26" style="v"/>Napisałem wam o tym, aby ostrzec was przed ludźmi, którzy chcą was oszukać. <verse number="27" style="v"/>Nie potrzebujecie słuchać ich nauk, Bóg obdarzył was bowiem Duchem Świętym, który naucza czystej prawdy, bez najmniejszej choćby domieszki kłamstwa. Trzymajcie się więc tego, czego was nauczył.</para>
  <para style="s1">Dzieci Boże</para>
  <para style="p">
    <verse number="28" style="v"/>Dzieci, trzymajcie się Pana, aby w dniu Jego powrotu móc śmiało i bez wstydu stanąć przed Jego obliczem. <verse number="29" style="v"/>Skoro wiecie, że On jest prawy, wiedzcie też, że każdy, kto jest prawy, stał się Jego dzieckiem.</para>
  <chapter number="3" style="c"/>
  <para style="p">
    <verse number="1" style="v"/>Pomyślcie o wielkiej miłości, którą obdarzył nas Ojciec: możemy się nazywać Jego dziećmi! I naprawdę nimi jesteśmy! Świat jednak nie rozumie nas, bo nie poznał Pana. <verse number="2" style="v"/>Kochani, teraz jesteśmy dziećmi Boga, ale jeszcze nie wyszło na jaw to, kim będziemy w przyszłości. Wiemy jednak, że gdy Pan się objawi, będziemy do Niego podobni, gdyż zobaczymy Go takim, jakim jest. <verse number="3" style="v"/>Chrystus jest czysty, więc każdy, kto pokłada w Nim nadzieję, również staje się czysty.</para>
  <para style="p">
    <verse number="4" style="v"/>Ten, kto grzeszy, popełnia przestępstwo, ponieważ łamie Prawo. <verse number="5" style="v"/>Jezus zaś objawił się po to, aby rozwiązać problem grzechu ludzi. Sam jednak nigdy nie zgrzeszył. <verse number="6" style="v"/>Ten, kto trzyma się Jezusa, nie jest w stanie żyć w grzechu. Jeśli zaś ktoś żyje w grzechu, znaczy to, że w ogóle nie spotkał ani nie poznał Chrystusa.</para>
  <para style="p">
    <verse number="7" style="v"/>Dzieci, nie dajcie się oszukać! Ten, kto prowadzi prawe życie, jest prawy i naśladuje Jezusa. <verse number="8" style="v"/>Ten zaś, kto żyje w grzechu, należy do diabła, który zgrzeszył już na samym początku. Syn Boży przyszedł zaś po to, aby zniszczyć jego dzieło. <verse number="9" style="v"/>Ten, kto stał się dzieckiem Boga, nie jest w stanie dłużej żyć w grzechu, bo w jego sercu zostało zasiane Boże ziarno. Taki człowiek nie może trwać w grzechu, bo narodził się z Boga. <verse number="10" style="v"/>Łatwo więc rozpoznać, kto należy do Boga, a kto należy do diabła: ludzie, którzy nie są prawi i nie kochają innych, nie należą do Boga.</para>
  <para style="s1">Wzajemna miłość</para>
  <para style="p">
    <verse number="11" style="v"/>Od samego początku wiecie, że wszyscy powinniśmy okazywać sobie miłość. <verse number="12" style="v"/>Nie bądźmy więc jak Kain, który należał do szatana i zabił swojego brata. Dlaczego to uczynił? Dlatego, że on sam postępował źle, a jego brat był prawym człowiekiem. <verse number="13" style="v"/>Nie dziwcie się więc, przyjaciele, że świat was nienawidzi.</para>
  <para style="p">
    <verse number="14" style="v"/>Nasza wzajemna miłość świadczy o tym, że zostaliśmy uratowani od śmierci i otrzymaliśmy wieczne życie. Jeśli zaś ktoś nie kocha innych wierzących, znaczy to, że nie został jeszcze uratowany od śmierci. <verse number="15" style="v"/>Ten zaś, kto nienawidzi innych ludzi, jest przez Boga traktowany na równi z zabójcą. A dobrze wiecie, że żaden morderca nie ma w sobie życia wiecznego. <verse number="16" style="v"/>Chrystus, oddając za nas życie, pokazał nam, czym jest prawdziwa miłość. Teraz więc także my powinniśmy być gotowi oddać życie za innych wierzących. <verse number="17" style="v"/>Jeśli zaś ktoś z nas żyje w dostatku, a odwraca się od innego wierzącego, będącego akurat w potrzebie, to czy ma on w sobie Bożą miłość?</para>
  <para style="p">
    <verse number="18" style="v"/>Dzieci, niech nasza wzajemna miłośc wyraża się nie tylko w pięknych słowach, ale także w konkretnym działaniu i w wierności prawdzie. <verse number="19" style="v"/>Pomagając innym, stajemy bowiem po stronie prawdy i osiągamy wewnętrzny pokój <verse number="20" style="v"/>—nawet wtedy, gdy mamy jakieś wyrzuty sumienia. Bóg bowiem i tak wszystko o nas wie.</para>
  <para style="p">
    <verse number="21" style="v"/>Kochani, jeśli sumienie nas nie oskarża, możemy śmiało zwracać się do Boga, <verse number="22" style="v"/>a otrzymamy od Niego to, o co Go prosimy. Jesteśmy bowiem posłuszni Jego przykazaniom i czynimy to, co się Mu podoba. <verse number="23" style="v"/>On bowiem nakazał nam, abyśmy wierzyli Jego Synowi, Jezusowi Chrystusowi, i okazywali sobie miłość. Takie przykazanie zostawił nam również Jezus. <verse number="24" style="v"/>Ten, kto wypełnia Boże przykazania, trwa w jedności z Bogiem, a Bóg trwa w jedności z nim. Wiemy, że to prawda, poświadcza to bowiem Duch Święty, którego otrzymaliśmy od Boga.</para>
  <chapter number="4" style="c"/>
  <para style="s1">Duch Święty a przeciwnicy Chrystusa</para>
  <para style="p">
    <verse number="1" style="v"/>Kochani, nie wierzcie każdemu, kto twierdzi, że został natchniony przez Ducha Świętego. Sprawdzajcie, czy to, co mówi, rzeczywiście pochodzi od Boga. Na świecie pojawiło się bowiem wielu fałszywych proroków.</para>
  <para style="p">
    <verse number="2" style="v"/>Tych, którzy mają w sobie Ducha Bożego i należą do Boga, poznacie po tym, że wyznają, iż Jezus Chrystus przyszedł na świat w prawdziwym, ludzkim ciele. <verse number="3" style="v"/>Ci zaś, którzy temu zaprzeczają, nie należą do Boga, ale do przeciwnika Chrystusa. Słyszeliście bowiem, że na świecie ma się pojawić przeciwnik Chrystusa, już teraz jednak widać jego działanie.</para>
  <para style="p">
    <verse number="4" style="v"/>Wy, dzieci, należycie jednak do Boga i już teraz pokonaliście wszystkich jego przeciwników. Ten bowiem, który zamieszkał w waszym sercu, jest potężniejszy od przeciwnika Chrystusa, który działa w świecie. <verse number="5" style="v"/>Ludzie, którzy służą temu przeciwnikowi, należą do tego świata i mówią jego językiem, dlatego świat ich słucha. <verse number="6" style="v"/>My zaś należymy do Boga, dlatego słuchają nas tylko ci, którzy Go znają. Ci zaś, którzy do Niego nie należą, nie chcą nas słuchać. Po tym można poznać, czy ktoś ma w sobie Bożego Ducha, który mówi prawdę, czy też ducha, który jest kłamcą.</para>
  <para style="s1">Boża miłość</para>
  <para style="p">
    <verse number="7" style="v"/>Kochani, okazujmy sobie nawzajem miłość, bo źródłem miłości jest Bóg. Kto kocha innych ludzi, pokazuje przez to, że narodził się z Boga i że Go zna. <verse number="8" style="v"/>Ten zaś, kto nie okazuje im miłości, pokazuje przez to, że nie zna Boga. Bóg jest bowiem miłością.</para>
  <para style="p">
    <verse number="9" style="v"/>On okazał nam wielką miłość, posyłając na ten świat swojego jedynego Syna, który dał nam życie. <verse number="10" style="v"/>Miłość ta nie polega na tym, że my pokochaliśmy Boga, ale że On pokochał nas! Dlatego właśnie posłał swojego Syna, aby został On złożony w ofierze za nasze grzechy.</para>
  <para style="p">
    <verse number="11" style="v"/>Kochani, skoro Bóg okazał nam tak wielką miłość, to my również powinniśmy się nawzajem kochać. <verse number="12" style="v"/>Nikt nigdy nie widział Boga, ale gdy okazujemy sobie miłość, ludzie mogą Go zobaczyć w naszym życiu—nasze czyny wyrażają bowiem Jego miłość.</para>
  <para style="p">
    <verse number="13" style="v"/>Bóg obdarzył nas swoim Świętym Duchem. Jego obecność w naszym życiu świadczy o tym, że trwamy w jedności z Bogiem, a On—z nami. <verse number="14" style="v"/>Bóg posłał swojego Syna, aby zbawił ludzi tego świata. My zaś na własne oczy widzieliśmy Syna Bożego, dlatego teraz o Nim opowiadamy. <verse number="15" style="v"/>Ten, kto wyznaje, że Jezus jest Synem Bożym, trwa w jedności z Bogiem, a Bóg—z nim.</para>
  <para style="p">
    <verse number="16" style="v"/>Gdy poznaliśmy miłość Boga do nas, uwierzyliśmy w nią. Bóg jest miłością, dlatego człowiek, który okazuje innym miłość, trwa w jedności z Bogiem, a Bóg—z nim. <verse number="17" style="v"/>Kierując się w życiu tą doskonałą miłością i czyniąc to, co podoba się Bogu, nie musimy obawiać się dnia Bożego sądu. <verse number="18" style="v"/>Jeśli bowiem mamy w sercu doskonałą miłość, nie ma tam już miejsca na strach przed karą. A jeśli ktoś się boi, znaczy to, że jeszcze nie ma w sobie tej doskonałej miłości.</para>
  <para style="p">
    <verse number="19" style="v"/>Sami doświadczyliśmy miłości od Boga, dlatego teraz kochamy innych ludzi. <verse number="20" style="v"/>Jeśli jednak ktoś mówi: „Kocham Boga”, a jednocześnie nienawidzi jakiegoś człowieka, jest kłamcą. Jak bowiem ktoś, kto nie kocha otaczających go ludzi, może kochać niewidzialnego Boga? <verse number="21" style="v"/>Sam Bóg nakazał przecież, aby ten, kto Go kocha, okazywał miłość również innym ludziom.</para>
  <chapter number="5" style="c"/>
  <para style="s1">Wiara i życie</para>
  <para style="p">
    <verse number="1" style="v"/>Każdy, kto uwierzył, że Jezus jest Mesjaszem, stał się dzieckiem Boga. A każdy, kto jest dzieckiem Boga i kocha Go, kocha również inne Jego dzieci. <verse number="2" style="v"/>Człowiek, który kocha Boga i jest Mu posłuszny, będzie więc kochał także wszystkie Jego dzieci. <verse number="3" style="v"/>Miłość do Boga przejawia się bowiem w wypełnianiu Jego poleceń, co w gruncie rzeczy wcale nie jest trudne.</para>
  <para style="p">
    <verse number="4" style="v"/>Każde dziecko Boga—poprzez swoją wiarę—może odnosić zwycięstwo w walce z tym zepsutym światem. <verse number="5" style="v"/>Kto bowiem może pokonać zło tego świata, jeśli nie ten, kto wierzy, że Jezus jest Synem Bożym?</para>
  <para style="p">
    <verse number="6" style="v"/>Chrystus przyszedł na świat nie tylko po to, aby zostać zanurzonym w wodzie, ale także po to, aby przelać swoją krew. Poświadcza to Duch Święty, który zawsze mówi prawdę. <verse number="7-8" style="v"/>Istnieje więc trzech zgodnych świadków Jezusa: Duch, woda i krew. <verse number="9" style="v"/>Skoro wierzymy świadkom w sądzie, tym bardziej możemy wierzyć świadkom powołanym przez Boga. A przecież sam Bóg potwierdził, że Jezus jest Jego Synem. <verse number="10" style="v"/>Kto wierzy Synowi Bożemu, przyjmuje to, co powiedział o Nim Bóg. Kto zaś nie wierzy słowom Boga, uznaje Go za kłamcę. <verse number="11" style="v"/>A treść tych słów jest następująca: Bóg—poprzez swojego Syna—dał ludziom życie wieczne. <verse number="12" style="v"/>Ten więc, kto uwierzył Synowi Bożemu, ma życie wieczne, ten zaś, kto Go odrzucił, nie ma życia.</para>
  <para style="s1">Uwagi końcowe</para>
  <para style="p">
    <verse number="13" style="v"/>Napisałem to do was, którzy wierzycie Synowi Bożemu, abyście wiedzieli, że macie życie wieczne. <verse number="14" style="v"/>Bóg wysłuchuje naszych modlitw, jeśli prosimy Go o rzeczy zgodne z Jego wolą. Możemy być tego pewni. <verse number="15" style="v"/>A skoro wiemy, że odpowiada na nasze prośby, możemy mieć pewność, że już teraz wysłuchał naszych modlitw.</para>
  <para style="p">
    <verse number="16" style="v"/>Jeśli zobaczycie, że ktoś z wierzących popełnia grzech, proście Boga, aby mu przebaczył, a wtedy Bóg nie pozbawi go życia. Dotyczy to jednak tylko takich grzechów, które nie prowadzą do śmierci. <verse number="17" style="v"/>Oczywiście każdy zły czyn jest grzechem, ale nie każdy prowadzi do śmierci.</para>
  <para style="p">
    <verse number="18" style="v"/>Wiemy, że ci, którzy stali się dziećmi Boga nie są już w stanie żyć w grzechu. Są bowiem chronieni przez Syna Bożego i szatan nie ma do nich dostępu. <verse number="19" style="v"/>Wiemy też, że należymy do Boga, natomiast cały ten zepsuty świat jest poddany władzy szatana. <verse number="20" style="v"/>Wiemy również, że Syn Boży przyszedł po to, abyśmy mogli poznać prawdziwego Boga. Teraz należymy do Niego, bo jesteśmy własnością Jego Syna, Jezusa Chrystusa. On jest jedynym, prawdziwym Bogiem, który obdarza ludzi życiem wiecznym. <verse number="21" style="v"/>Dlatego, drogie dzieci, trzymajcie się z dala od fałszywych bogów!</para>
</usx>
