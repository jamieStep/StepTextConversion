<?xml version="1.0" encoding="UTF-8"?>
<usx version="2.6">
  <book code="1PE" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">1 PIOTRA</para>
  <para style="toc1">1 Piotra</para>
  <para style="toc2">1 Piotra</para>
  <para style="toc3">1P</para>
  <para style="mt1">1 Piotra</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja Piotr, apostoł Jezusa Chrystusa, piszę do wybranych, którzy jako cudzoziemcy mieszkają na obczyźnie: w Poncie, Galicji, Kapadocji, Azji i Bitynii.</para>
  <para style="b"/>
  <para style="p">
    <verse number="2" style="v"/>Bóg Ojciec, zgodnie ze swoim odwiecznym postanowieniem, wybrał was i przeznaczył do świętego życia w Duchu oraz do posłuszeństwa. On również, dzięki krwi przelanej przez Jezusa Chrystusa, oczyścił was z grzechów. Niech Jego łaska i pokój wydają wśród was coraz większy owoc!</para>
  <para style="s1">Nowe życie</para>
  <para style="p">
    <verse number="3" style="v"/>Chwała niech będzie Bogu—Ojcu naszego Pana, Jezusa Chrystusa—który w swojej ogromnej miłości zrodził nas do nowego życia. On, dzięki zmartwychwstaniu Chrystusa, dał nam żywą nadzieję na przyszłość <verse number="4" style="v"/>i przygotował dla was bezcenny dar w niebie—niezniszczalny, nieskażony i nietracący blasku!</para>
  <para style="p">
    <verse number="5" style="v"/>Uwierzyliście Bogu, dlatego On będzie was chronił swoją potężną mocą—do czasu, w którym objawi wszystkim wasze zbawienie. <verse number="6" style="v"/>Cieszcie się więc, mimo że teraz różne chwilowe trudności sprawiają wam smutek. <verse number="7" style="v"/>Dzięki nim jednak wasza wiara oczyszcza się i staje się cenniejsza od nietrwałego złota, które również oczyszcza się w ogniu. Gdy więc Jezus Chrystus powtórnie się objawi, wasza wiara zostanie doceniona i otoczona chwałą. <verse number="8" style="v"/>Wiem, że chociaż nie widzieliście Pana, to bardzo Go kochacie. Teraz nadal Go nie widzicie, ale wierzycie Mu i doznajecie niezmiernej, cudownej radości <verse number="9" style="v"/>z powodu waszego zbawienia. Ono jest celem waszej wiary!</para>
  <para style="p">
    <verse number="10" style="v"/>Właśnie to zbawienie było przedmiotem poszukiwań i dociekań proroków. Oni to zapowiadali, że Bóg okaże wam swoją łaskę. <verse number="11" style="v"/>Zastanawiali się jednak, kiedy nadejdą cierpienia Chrystusa, zapowiedziane przez Jego Ducha, i kiedy objawi się Jego chwała. <verse number="12" style="v"/>Bóg zaś powiedział im, że oni tego nie doczekają, ale wy—tak. I właśnie o tym—z pomocą zesłanego z nieba Ducha Świętego—powiedzieli wam ci, którzy przekazali wam dobrą nowinę. Są to rzeczy, które pragnęliby poznać nawet aniołowie.</para>
  <para style="s1">Bądźcie święci</para>
  <para style="p">
    <verse number="13" style="v"/>Dlatego zachowujcie czujność oraz trzeźwość umysłu. Całą zaś waszą nadzieję złóżcie w Bożej łasce—w dniu powrotu Jezusa Chrystusa doświadczycie jej bowiem w całej pełni! <verse number="14" style="v"/>Dawniej, gdy nie znaliście Pana, waszym życiem kierowały grzeszne pragnienia. Teraz jednak nie poddawajcie się im i zachowujcie się jak posłuszne dzieci. <verse number="15" style="v"/>Naśladujcie Boga, który jest święty, i w każdej sytuacji również wy bądźcie święci. <verse number="16" style="v"/>Pismo bowiem mówi: „Bądźcie święci, bo Ja jestem święty”.</para>
  <para style="s1">Jezus złożył za nas okup</para>
  <para style="p">
    <verse number="17" style="v"/>Jeśli Boga, który jest bezstronnym sędzią ludzkich czynów, nazywacie swoim Ojcem, okazujcie Mu respekt do końca waszego życia na ziemi. <verse number="18" style="v"/>Pamiętajcie też, że z powodu złego postępowania, odziedziczonego po waszych przodkach, byliście niewolnikami zła, ale zostaliście wykupieni przez Boga! I to nie marnym srebrem lub złotem, <verse number="19" style="v"/>ale bezcenną krwią Chrystusa. On został bowiem zabity jak niewinny i czysty ofiarny baranek! <verse number="20" style="v"/>Bóg przeznaczył Go do tego jeszcze przed powstaniem świata, ale—ze względu na was—Chrystus przyszedł na świat dopiero teraz, w czasach ostatecznych. <verse number="21" style="v"/>To dzięki Niemu uwierzyliście Bogu, który wzbudził Go z martwych i otoczył chwałą. Od Niego pochodzi więc wasza wiara i nadzieja, którą złożyliście w Bogu.</para>
  <para style="p">
    <verse number="22" style="v"/>Okazaliście posłuszeństwo prawdzie i oczyściliście swoje dusze. Teraz więc bez obłudy, zupełnie szczerze, okazujcie miłość innym wierzącym. <verse number="23" style="v"/>Narodziliście się bowiem na nowo dzięki słowu Bożemu, które jest jak niezniszczalne ziarno na zasiew—jest żywe i trwa na wieki. <verse number="24" style="v"/>Pismo mówi:</para>
  <para style="q1">„Ludzie są jak trawa,</para>
  <para style="q2">a ich piękno jest jak kwiat.</para>
  <para style="q1">Trawa usycha, kwiat opada,</para>
  <para style="q2">
    <verse number="25" style="v"/>ale słowo Pana trwa na wieki”.</para>
  <para style="m">Dobra nowina, którą usłyszeliście, jest właśnie słowem Pana!</para>
  <chapter number="2" style="c"/>
  <para style="p">
    <verse number="1" style="v"/>Dlatego porzućcie wszelką złość, fałsz, obłudę, zazdrość i obmawianie innych. <verse number="2" style="v"/>Jako nowo narodzone niemowlęta pragnijcie czystego, duchowego mleka, które pomoże wam dojrzewać w wierze i osiągnąć zbawienie. <verse number="3" style="v"/>Sami bowiem przekonaliście się, że Pan jest dobry.</para>
  <para style="s1">Żywe kamienie i lud wybrany</para>
  <para style="p">
    <verse number="4" style="v"/>Przyjdźcie do Chrystusa, który jest żywym kamieniem, odrzuconym wprawdzie przez ludzi, ale wybranym przez Boga i bardzo cennym. <verse number="5" style="v"/>Wy również jesteście żywymi kamieniami, z których powstaje duchowy dom. Jesteście świętymi kapłanami, którzy—dzięki Jezusowi Chrystusowi—składają duchowe ofiary, podobające się Bogu. <verse number="6" style="v"/>Pismo mówi bowiem:</para>
  <para style="q1">„Kładę na górze Syjon kamień węgielny</para>
  <para style="q2">—wybrany i bardzo cenny.</para>
  <para style="q1">Ten, kto mu uwierzy,</para>
  <para style="q2">nie zawiedzie się”.</para>
  <para style="m">
    <verse number="7" style="v"/>Dla was, którzy Mu wierzycie, jest on bardzo cenny. Dla niewierzących jest On natomiast:</para>
  <para style="q1">„Kamieniem odrzuconym przez budujących,</para>
  <para style="q2">który stał się kamieniem węgielnym,</para>
  <para style="m">
    <verse number="8" style="v"/>ale</para>
  <para style="q1">także kamieniem, o który się potkną,</para>
  <para style="q2">i skałą, z powodu której upadną”.</para>
  <para style="m">Niewierzący nie są posłuszni słowu Bożemu, więc potykają się i upadają—takie jest ich przeznaczenie. <verse number="9" style="v"/>Wy natomiast zostaliście wybrani przez Boga. Jesteście więc kapłanami Króla, świętym narodem i Bożą własnością. Dlatego macie opowiadać innym o tym, jak wspaniały jest Bóg, który wyprowadził was z ciemności i pokazał wam swoje cudowne światło.</para>
  <para style="p">
    <verse number="10" style="v"/>Dawniej nie należeliście do Boga, ale teraz staliście się Jego ludem. Wcześniej nie mieliście też pojęcia o Jego miłości, a teraz doświadczacie jej.</para>
  <para style="p">
    <verse number="11" style="v"/>Kochani, wzywam was, abyście nie poddawali się pragnieniom waszego ciała, które szkodzą duszy. Pamiętajcie, że nie należycie do tego świata i jesteście tu tylko cudzoziemcami. <verse number="12" style="v"/>Będąc wśród pogan, zachowujcie się nienagannie. Gdy bowiem nadejdzie dzień powrotu Pana, nie będą już niesłusznie was oskarżać, ale przypomną sobie wasze dobre czyny i będą wielbić Boga.</para>
  <para style="s1">Posłuszeństwo wobec władzy</para>
  <para style="p">
    <verse number="13" style="v"/>Ze względu na Pana, bądźcie poddani wszelkiej ludzkiej władzy: zarówno głowie państwa, <verse number="14" style="v"/>jak i urzędnikom państwowym. Ich zadaniem jest bowiem karanie przestępców, a nagradzanie dobrych obywateli.</para>
  <para style="p">
    <verse number="15" style="v"/>Jeśli będziecie czynić dobro—a tego oczekuje od was Bóg—to ci, którzy są nierozumni i nie znają prawdy, nie będą mieli podstaw do oskarżania was. <verse number="16" style="v"/>Postępujcie jak ludzie naprawdę wolni, dla których wolność nie jest jedynie przykrywką do czynienia zła. Zachowujcie się jednak jak niewolnicy Boga. <verse number="17" style="v"/>Szanujcie wszystkich ludzi, kochajcie wierzących, miejcie respekt dla Boga, ale okazujcie także szacunek głowie państwa.</para>
  <para style="p">
    <verse number="18" style="v"/>Niewolnicy, szanujcie i słuchajcie swoich panów—nie tylko dobrych i wyrozumiałych, ale także złych. <verse number="19" style="v"/>Bóg obdarza bowiem swoją łaską tych, którzy niewinnie cierpią za to, że są Mu posłuszni. <verse number="20" style="v"/>Co to za zaszczyt, jeśli cierpicie z powodu swojego grzechu? Jeśli jednak cierpicie z powodu waszego dobrego postępowania, to Bóg obdarzy was swoją łaską. <verse number="21" style="v"/>On powołał was bowiem właśnie do takiego życia, dlatego Chrystus—cierpiąc za was—zostawił wam wzór do naśladowania.</para>
  <para style="q1">
    <verse number="22" style="v"/>On nie popełnił żadnego grzechu i nigdy nie skłamał.</para>
  <para style="m">
    <verse number="23" style="v"/>Gdy Go znieważano, nie odpowiadał zniewagą, a gdy zadawano Mu cierpienia, nie odgrażał się. Powierzył się bowiem Bogu, który jest sprawiedliwym sędzią. <verse number="24" style="v"/>On sam wziął na siebie ciężar naszych grzechów i zaniósł je na krzyż. Uczynił to, aby uwolnić nas od win i dać nam moc do nowego, prawego życia. To dzięki Jego ranom zostaliście uleczeni! <verse number="25" style="v"/>Byliście bowiem jak zabłąkane owce, ale teraz wróciliście do Pasterza i Opiekuna waszych dusz.</para>
  <chapter number="3" style="c"/>
  <para style="s1">Żony i mężowie</para>
  <para style="p">
    <verse number="1-2" style="v"/>Również wy, żony, bądźcie uległe wobec swoich mężów. Nawet jeśli niektórzy z nich nie są posłuszni słowu Bożemu, dzięki waszej postawie mogą zostać zdobyci dla Boga. Wasze zachowanie—nienaganne i podobające się Bogu—może bowiem przemówić do nich lepiej niż słowa.</para>
  <para style="p">
    <verse number="3" style="v"/>Nie zwracajcie na siebie uwagi fryzurą, biżuterią czy modnymi ubraniami, <verse number="4" style="v"/>ale pięknem wewnętrznym: łagodnością i pokojem ducha. To piękno nie przemija i ma wielką wartość w oczach Boga. <verse number="5" style="v"/>Cechy te były ozdobą świętych kobiet, które ufały Bogu i były uległe wobec swoich mężów. <verse number="6" style="v"/>Jedną z nich była Sara, która okazywała posłuszeństwo Abrahamowi, uznając go za głowę rodziny. Dobrze postępując i niczego się nie obawiając, będziecie do niej podobne.</para>
  <para style="p">
    <verse number="7" style="v"/>Wy zaś, mężowie, okazujcie żonom szacunek i bądźcie wyrozumiali wobec słabej płci, a Bóg będzie wysłuchiwał waszych modlitw. Pamiętajcie, że wasze żony razem z wami otrzymają dar życia wiecznego.</para>
  <para style="s1">Cierpienie z powodu dobra</para>
  <para style="p">
    <verse number="8" style="v"/>Wszyscy bądźcie jednomyślni, pełni współczucia, przyjacielskiej miłości i pokory. <verse number="9" style="v"/>Nie odpłacajcie złem za zło i nie obrażajcie tych, którzy was obrażają. Przeciwnie—tym, którzy was krzywdzą, życzcie szczęścia. Was samych Bóg również obdarzył bowiem szczęściem. <verse number="10" style="v"/>Pismo mówi:</para>
  <para style="q1">„Ten, kto chce być szczęśliwy i cieszyć się życiem,</para>
  <para style="q2">niech przestanie grzeszyć mową oraz kłamać.</para>
  <para style="q1">
    <verse number="11" style="v"/>Niech odwróci się od zła i czyni dobro.</para>
  <para style="q2">Niech szuka tego, co prowadzi do pokoju,</para>
  <para style="q1">i niech do niego dąży.</para>
  <para style="q2">
    <verse number="12" style="v"/>Pan troszczy się bowiem o prawych</para>
  <para style="q1">i wysłuchuje ich modlitw.</para>
  <para style="q2">Odwraca się natomiast od tych, którzy czynią zło”.</para>
  <para style="p">
    <verse number="13" style="v"/>Czy ktoś będzie chciał was skrzywdzić, jeśli z całych sił będziecie czynić dobro? <verse number="14" style="v"/>A jeśli nawet tak by się stało, to i tak będziecie szczęśliwi. Nie dajcie się więc nikomu zastraszyć ani zaniepokoić, <verse number="15" style="v"/>ale z całego serca oddawajcie chwałę Chrystusowi, naszemu Panu. Gdy inni będą was pytać o źródło waszej nadziei, bądźcie gotowi, aby dać im odpowiedź. <verse number="16" style="v"/>Czyńcie to jednak łagodnie, z szacunkiem i bez złych intencji. W ten sposób zawstydzicie bowiem tych, którzy oczerniają was z powodu waszej wierności Chrystusowi. <verse number="17" style="v"/>Lepiej jest bowiem cierpieć, jeśli taka jest wola Boga, z powodu dobrego postępowania niż z powodu popełnionego zła.</para>
  <para style="s1">Wartość cierpienia</para>
  <para style="p">
    <verse number="18" style="v"/>Chrystus również doznał cierpień—raz na zawsze płacąc za ludzkie grzechy. Był niewinny, ale cierpiał za winnych, aby pojednać was z Bogiem. Poniósł fizyczną śmierć, ale został ożywiony przez Ducha.</para>
  <para style="p">
    <verse number="19" style="v"/>W mocy tego Ducha głosił dobrą nowinę duchom ludzi, zamkniętym w więzieniu. <verse number="20" style="v"/>Dawno temu, gdy Noe budował okręt, ludzie ci nie okazali posłuszeństwa Bogu, choć On cierpliwie na to czekał. W okręcie tym uratowało się więc przed potopem tylko osiem osób. <verse number="21" style="v"/>Teraz takim ratunkiem jest chrzest. On zbawia was nie dlatego, że w wodzie oczyszczacie wasze ciało z brudu, ale dlatego, że prosicie Boga o czyste sumienie. Wszystko to jest możliwe dzięki Jezusowi Chrystusowi, który zmartwychwstał <verse number="22" style="v"/>i wstąpił do nieba, a teraz przebywa po prawej stronie Boga i stoi ponad wszystkimi aniołami, władcami tego świata, a także duchowymi mocami.</para>
  <chapter number="4" style="c"/>
  <para style="s1">Życie dla Boga</para>
  <para style="p">
    <verse number="1" style="v"/>Skoro Chrystus, będąc na ziemi, znosił cierpienia, wy również przygotujcie się na to samo. Doświadczając cierpienia, człowiek przestaje bowiem grzeszyć <verse number="2" style="v"/>i pragnie poświęcić resztę życia nie na zaspokajanie swoich ludzkich pragnień, ale na wypełnianie woli Boga. <verse number="3" style="v"/>Wystarczy, że wcześniej postępowaliście jak poganie, żyjąc w rozwiązłości, spełniając swoje grzeszne pragnienia, pijąc razem z innymi i oddając cześć bożkom. <verse number="4" style="v"/>Teraz wasi dawni przyjaciele dziwią się, że już się z nimi w ten sposób nie bawicie i mówią o was różne złe rzeczy. <verse number="5" style="v"/>Odpowiedzą jednak za to wszystko przed Bogiem, który osądzi żywych i umarłych. <verse number="6" style="v"/>Ci bowiem, którzy już zmarli, usłyszeli dobrą nowinę po to, aby mogli duchowo żyć, chociaż ich ciała dosięgła śmierć.</para>
  <para style="s1">Miłość usuwa grzechy</para>
  <para style="p">
    <verse number="7" style="v"/>Niedługo wszystko się skończy. Bądźcie więc rozsądni i trzeźwi, abyście mogli się modlić. <verse number="8" style="v"/>Przede wszystkim okazujcie sobie nawzajem szczerą miłość, ona bowiem potrafi usunąć wiele grzechów. <verse number="9" style="v"/>Bez narzekania okazujcie też innym gościnność.</para>
  <para style="p">
    <verse number="10" style="v"/>Każdy z was otrzymał od Boga jakiś dar—spożytkujcie go więc pomagając innym! Czyniąc to, zrobicie dobry użytek z okazanej wam przez Boga łaski. <verse number="11" style="v"/>Jeśli ktoś umie przemawiać, niech przekazuje innym słowo Boże. Jeśli ktoś potrafi pomagać innym, niech czyni to z mocą Bożą. W ten sposób—dzięki Jezusowi Chrystusowi—odda cześć Bogu, do którego należy wieczna chwała i moc. Amen!</para>
  <para style="s1">Cierpienie z powodu wierności Chrystusowi</para>
  <para style="p">
    <verse number="12" style="v"/>Nie dziwcie się, drodzy, gdy spotykają was różne próby i gdy czujecie się tak, jakbyście przechodzili przez ogień. <verse number="13" style="v"/>Cieszcie się raczej, że możecie cierpieć, podobnie jak Chrystus. Gdy bowiem objawi się Jego chwała, będziecie naprawdę szczęśliwi i pełni radości.</para>
  <para style="p">
    <verse number="14" style="v"/>Teraz zaś bądźcie dumni z tego, że ludzie znieważają was z powodu wierności Chrystusowi. Jest to bowiem dowód na to, że w waszym życiu działa Boży Duch. <verse number="15" style="v"/>Niech wasze cierpienie nie będzie jednak spowodowane tym, że jesteście mordercami, złodziejami lub innymi przestępcami, albo ludźmi siejącymi zamęt. <verse number="16" style="v"/>Jeśli jednak cierpicie z powodu wierności Chrystusowi, nie wstydźcie się tego, ale dziękujcie Bogu za to, że do Niego należycie! <verse number="17" style="v"/>Nadchodzi bowiem czas sądu, który rozpocznie się od Bożej rodziny. A skoro my zostaniemy osądzeni jako pierwsi, to jak skończą ci, którzy w ogóle nie są posłuszni Bożej dobrej nowinie?</para>
  <para style="q1">
    <verse number="18" style="v"/>„Jeśli prawi z trudem dostąpią zbawienia,</para>
  <para style="q2">jaki los spotka bezbożnych i grzeszników?”</para>
  <para style="p">
    <verse number="19" style="v"/>Ci więc, którzy teraz—zgodnie z wolą Boga—znoszą cierpienia, niech nadal czynią dobro i powierzają się opiece Stworzyciela, który zawsze jest wierny.</para>
  <chapter number="5" style="c"/>
  <para style="s1">Do starszych kościoła</para>
  <para style="p">
    <verse number="1" style="v"/>Pragnę teraz skierować kilka słów do starszych kościoła, sam bowiem również jestem starszym. Co więcej, na własne oczy widziałem cierpienia Chrystusa i—podobnie jak wy—czekam na objawienie się Jego chwały. <verse number="2" style="v"/>Zachęcam was do tego, abyście dobrze troszczyli się o Boże stado. Czyńcie to nie dlatego, że otrzymaliście taki nakaz, ale ze szczerego serca—oddając w ten sposób chwałę Bogu. Bądźcie pełni entuzjazmu i niech wasza służba nie będzie dla was tylko sposobem zarabiania na życie! <verse number="3" style="v"/>Nie nadużywajcie waszej władzy nad ludźmi, ale dawajcie im raczej dobry przykład. <verse number="4" style="v"/>Gdy zaś przybędzie najwyższy Pasterz, otrzymacie od niego wieniec wiecznej chwały.</para>
  <para style="p">
    <verse number="5" style="v"/>Wy, młodsi mężczyźni, uznawajcie przywództwo starszych. Wszyscy zaś okazujcie pokorę wobec innych. Pismo mówi bowiem:</para>
  <para style="q1">„Bóg przeciwstawia się tym,</para>
  <para style="q2">którzy się wywyższają,</para>
  <para style="q1">a uniżonym okazuje swoją łaskę”.</para>
  <para style="m">
    <verse number="6" style="v"/>Uniżcie się więc przed potężnym obliczem Boga, a gdy nadejdzie na to czas, zostaniecie przez Niego wywyższeni. <verse number="7" style="v"/>Powierzcie Mu wszystkie wasze problemy, bo On troszczy się o was.</para>
  <para style="p">
    <verse number="8" style="v"/>Bądźcie trzeźwi i uważajcie na siebie! Wasz przeciwnik, diabeł, krąży wokół was jak ryczący lew, szukający ofiary. <verse number="9" style="v"/>Stawcie mu opór dzięki mocy waszej wiary. Pamiętajcie też, że podobne cierpienia spotykają wierzących na całym świecie. <verse number="10" style="v"/>Po krótkiej próbie, Bóg przygotuje was do dalszej walki, umocni was, doda wam sił i postawi was na pewnym gruncie. On bowiem obdarzył was łaską i wieczną chwałą Chrystusa. <verse number="11" style="v"/>Do Niego należy również wieczna władza nad wszystkim. Amen!</para>
  <para style="s1">Końcowe pozdrowienia</para>
  <para style="p">
    <verse number="12" style="v"/>Pisząc ten krótki list, korzystałem z pomocy Sylwana, którego uważam za przyjaciela. Mam nadzieję, że moje słowa przypomniały wam o prawdziwej Bożej łasce i zachęciły was do trzymania się jej.</para>
  <para style="p">
    <verse number="13" style="v"/>Pozdrawia was kościół w Babilonie, który razem z wami został wybrany przez Boga. Pozdrawia was również Marek, który dzięki naszej wspólnej wierze jest mi jak rodzony syn. <verse number="14" style="v"/>Przekażcie te pozdrowienia innym wierzącym!</para>
  <para style="p">Niech Bóg obdarza pokojem wszystkich was, którzy należycie do Chrystusa!</para>
</usx>
