<?xml version="1.0" encoding="UTF-8"?>
<usx version="2.6">
  <book code="ACT" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">DZIEJE</para>
  <para style="toc1">Dzieje Apostolskie</para>
  <para style="toc2">Dzieje</para>
  <para style="toc3">Dz</para>
  <para style="mt1">Dzieje Apostolskie</para>
  <chapter number="1" style="c"/>
  <para style="s1">Wprowadzenie</para>
  <para style="p">
    <verse number="1" style="v"/>Dostojny Teofilu! W pierwszej księdze napisałem ci o tym, co Jezus czynił i czego nauczał <verse number="2" style="v"/>aż do dnia, w którym mocą Ducha Świętego przekazał wybranym przez siebie apostołom ostatnie polecenia i został wzięty do nieba. <verse number="3" style="v"/>Im też dał wiele dowodów na to, że żyje, pomimo doznanych cierpień i śmierci. Przez czterdzieści dni ukazywał się im i rozmawiał z nimi o królestwie Bożym.</para>
  <para style="s1">Jezus zabrany do nieba</para>
  <para style="p">
    <verse number="4" style="v"/>Podczas jednego ze wspólnych posiłków polecił im, aby jeszcze nie opuszczali Jerozolimy, ale poczekali na spełnienie się obietnicy danej przez Ojca.</para>
  <para style="p">
    <verse number="5" style="v"/>—Już o niej słyszeliście—wyjaśnił. —Mówiłem wam, że Jan Chrzciciel zanurzał w wodzie, lecz wy za kilka dni zostaniecie zanurzeni w Duchu Świętym.</para>
  <para style="p">
    <verse number="6" style="v"/>Innym razem, gdy spotkali się z Jezusem, zapytali Go:</para>
  <para style="p">—Panie, czy teraz wyzwolisz Izrael i przywrócisz nasze królestwo?</para>
  <para style="p">
    <verse number="7" style="v"/>—Nie musicie znać czasu i daty. Mój Ojciec ma władzę nad wszystkim i to On je ustalił—odpowiedział. <verse number="8" style="v"/>—Wy otrzymacie moc Ducha Świętego, gdy zstąpi na was, i będziecie opowiadać o mnie innym ludziom. Najpierw w Jerozolimie i całej Judei, później w Samarii, a potem wyruszycie aż po krańce ziemi.</para>
  <para style="p">
    <verse number="9" style="v"/>Po tych słowach wzniósł się na oczach uczniów i zniknął w obłoku. <verse number="10" style="v"/>A gdy wpatrywali się za Nim w niebo, nagle stanęli przy nich dwaj ubrani na biało mężczyźni, <verse number="11" style="v"/>którzy zapytali:</para>
  <para style="p">—Galilejczycy! Po co tak stoicie i wpatrujecie się w niebo? Ten sam Jezus, zabrany od was do nieba, pewnego dnia powróci w taki sam sposób, w jaki widzieliście Go odchodzącego.</para>
  <para style="s1">Maciej wybrany na miejsce Judasza</para>
  <para style="p">
    <verse number="12" style="v"/>Działo się to na Górze Oliwnej, oddalonej od Jerozolimy o kilometr. Apostołowie wrócili do miasta <verse number="13" style="v"/>i zebrali się w swoim pokoju na piętrze. Byli tam: Piotr, Jan, Jakub, Andrzej, Filip, Tomasz, Bartłomiej, Mateusz, Jakub—syn Alfeusza, Szymon Gorliwy i Juda—syn Jakuba. <verse number="14" style="v"/>Wszyscy oni, razem z kobietami oraz Marią—matką Jezusa, i Jego braćmi, nieustannie spędzali czas na wspólnej modlitwie.</para>
  <para style="p">
    <verse number="15" style="v"/>Gdy pewnego razu zebrało się około stu dwudziestu wierzących, Piotr wstał i rzekł:</para>
  <para style="p">
    <verse number="16" style="v"/>—Przyjaciele! Musiało się wypełnić proroctwo Pisma, które Duch Święty, poprzez króla Dawida, wypowiedział o Judaszu. To on doprowadził do aresztowania Jezusa, <verse number="17" style="v"/>bo był jednym z nas, apostołów, i miał udział w tej służbie. <verse number="18" style="v"/>On to, za pieniądze splamione krwią, kupił pole. A potem zabił się, spadając głową w dół. Spotkał go straszny koniec: pękł na pół a jego wnętrzności wypłynęły na zewnątrz. <verse number="19" style="v"/>Wieść o tym dotarła do wszystkich mieszkańców Jerozolimy i nazwano to miejsce po hebrajsku Hakeldamach (to znaczy: „Pole Krwi”). <verse number="20" style="v"/>Księga Psalmów mówi:</para>
  <para style="q1">„Niech opustoszeje jego dom</para>
  <para style="q2">i niech nikt w nim nie mieszka.”</para>
  <para style="m">Oraz</para>
  <para style="q1">„Jego służbę niech przejmie ktoś inny”.</para>
  <para style="m">
    <verse number="21" style="v"/>Teraz, jako świadek zmartwychwstania Jezusa, musi dołączyć do nas ktoś, kto tak jak my był z Panem od samego początku <verse number="22" style="v"/>—od dnia, w którym Jan Chrzciciel zanurzył Go w wodzie aż do chwili, w której został wzięty do nieba.</para>
  <para style="p">
    <verse number="23" style="v"/>Wybrali dwóch kandydatów: Józefa (zwanego Barsabą, noszącego też pseudonim „Justus”) i Macieja, <verse number="24" style="v"/>po czym zaczęli się modlić:</para>
  <para style="p">—Panie, Ty znasz każde serce. Wskaż nam, którego z nich wybrałeś <verse number="25" style="v"/>do tej apostolskiej służby, którą Judasz porzucił, poszedłszy własną drogą.</para>
  <para style="p">
    <verse number="26" style="v"/>Następnie podali im losy. Oznaczony los został wyciągnięty przez Macieja. Za aprobatą wszystkich dołączył więc do grona jedenastu apostołów.</para>
  <chapter number="2" style="c"/>
  <para style="s1">Przyjście Ducha Świętego</para>
  <para style="p">
    <verse number="1" style="v"/>Kilka dni później nadeszło święto Pięćdziesiątnicy. Wszyscy wierzący znowu byli razem w tym samym miejscu. <verse number="2" style="v"/>Nagle dał się słyszeć z nieba szum jakby potężnego huraganu, który wypełnił cały dom. <verse number="3" style="v"/>Ukazały się im także jakby języki ognia, które się rozdzieliły i osiadły na każdym z nich. <verse number="4" style="v"/>Wszyscy zostali wtedy napełnieni Duchem Świętym i zaczęli mówić obcymi im językami, zgodnie z wolą Ducha.</para>
  <para style="p">
    <verse number="5" style="v"/>W tym czasie przebywali w Jerozolimie pobożni Żydzi, pochodzący z wielu różnych krajów świata. <verse number="6" style="v"/>Gdy usłyszeli hałas, tłumnie zbiegli się i stanęli oszołomieni. Każdy z nich słyszał bowiem, jak uczniowie mówią w ich własnym języku.</para>
  <para style="p">
    <verse number="7" style="v"/>—Jak to możliwe?—dziwili się. —Przecież wszyscy ci ludzie pochodzą z Galilei? <verse number="8" style="v"/>Dlaczego więc słyszymy swój własny język, język kraju, w którym się urodziliśmy? <verse number="9" style="v"/>Partowie, Medowie i Elamici, mieszkańcy Mezopotamii, Judei, Kapadocji, Pontu, Azji, <verse number="10" style="v"/>Frygii, Pamfilii, Egiptu, mieszkańcy Libii z okolic Cyreny, przybysze z Rzymu (zarówno Żydzi, jak i poganie nawróceni na judaizm), <verse number="11" style="v"/>Kreteńczycy i Arabowie—wszyscy słyszymy, jak mówią w naszych ojczystych językach o wielkich dziełach Boga!</para>
  <para style="p">
    <verse number="12" style="v"/>Oszołomieni i zdezorientowani pytali siebie nawzajem:</para>
  <para style="p">—Co to może znaczyć?</para>
  <para style="p">
    <verse number="13" style="v"/>—Upili się niedojrzałym winem—drwili jednak niektórzy.</para>
  <para style="s1">Piotr przemawia do tłumu</para>
  <para style="p">
    <verse number="14" style="v"/>Wtedy wystąpił Piotr z pozostałymi jedenastoma apostołami i zawołał do zebranych:</para>
  <para style="p">—Posłuchajcie mnie uważnie mieszkańcy Jerozolimy i wszyscy przybysze! <verse number="15" style="v"/>Ci ludzie nie są pijani, jak niektórzy podejrzewają. Jest przecież dopiero dziewiąta rano! <verse number="16" style="v"/>To, co widzicie, zostało przed wiekami zapowiedziane przez proroka Joela:</para>
  <para style="q1">
    <verse number="17" style="v"/>„W ostatnich dniach—mówi Bóg</para>
  <para style="q2">—ześlę mojego Ducha na wielu ludzi:</para>
  <para style="q1">wasi synowie i córki będą prorokować,</para>
  <para style="q2">młodzieńcy będą mieć widzenia, a starcy—sny.</para>
  <para style="q1">
    <verse number="18" style="v"/>Ześlę mojego Ducha na wszystkie moje sługi,</para>
  <para style="q2">na mężczyzn i kobiety, i będą prorokować.</para>
  <para style="q1">
    <verse number="19" style="v"/>I sprawię, że zobaczycie cudowne znaki,</para>
  <para style="q2">zarówno na niebie, jak i na ziemi.</para>
  <para style="q1">Zobaczycie krew, ogień i kłęby dymu.</para>
  <para style="q2">
    <verse number="20" style="v"/>Na niebie zaś zgaśnie słońce,</para>
  <para style="q1">a księżyc stanie się krwawoczerwony.</para>
  <para style="q2">Wszystko to poprzedzi nadejście</para>
  <para style="q1">wielkiego i wspaniałego Dnia Pana.</para>
  <para style="q2">
    <verse number="21" style="v"/>Lecz każdy, kto wezwie imienia Pana,</para>
  <para style="q1">będzie zbawiony”.</para>
  <para style="p">
    <verse number="22" style="v"/>Posłuchajcie mnie, Izraelici!—kontynuował Piotr. —Bóg w oczywisty sposób udzielił poparcia Jezusowi z Nazaretu, przez którego uczynił wśród was wielkie cuda i znaki, o czym doskonale wiecie. <verse number="23" style="v"/>Zgodnie ze swoim odwiecznym zamiarem i postanowieniem pozwolił, aby Jezus został wam wydany przez bezbożnych Rzymian. A wy przybiliście Go do krzyża i zamordowaliście! <verse number="24" style="v"/>Bóg jednak wyrwał Go z rąk śmierci i ożywił, gdyż śmierć nie mogła Go pokonać. <verse number="25" style="v"/>Już król Dawid zapowiedział to, mówiąc:</para>
  <para style="q1">„Zawsze widziałem obok siebie Pana.</para>
  <para style="q2">Jest blisko mnie, abym się nie zachwiał.</para>
  <para style="q1">
    <verse number="26" style="v"/>Dlatego z całego serca ucieszyłem się,</para>
  <para style="q2">i moje usta napełniły się radością.</para>
  <para style="q1">Moje ciało będzie bowiem spoczywać z nadzieją!</para>
  <para style="q2">
    <verse number="27" style="v"/>Bo nie pozostawisz mojej duszy wśród umarłych</para>
  <para style="q1">i nie pozwolisz,</para>
  <para style="q2">aby ciało Twojego Świętego uległo rozkładowi.</para>
  <para style="q1">
    <verse number="28" style="v"/>Pokazałeś mi ścieżkę życia,</para>
  <para style="q2">a Twoja obecność napełnia mnie radością”.</para>
  <para style="p">
    <verse number="29" style="v"/>Przyjaciele!—mówił Piotr. —Mogę to wam otwarcie przypomnieć, że król Dawid umarł, miał pogrzeb, a jego grób po dziś dzień się tu znajduje. <verse number="30" style="v"/>Był jednak prorokiem i pamiętał, że Bóg złożył mu przysięgę, obiecując królewski tron jego potomkowi. <verse number="31" style="v"/>Gdy więc zobaczył przyszłe zmartwychwstanie Mesjasza, przepowiedział, że nie pozostanie On w grobie, a Jego ciało nie ulegnie rozkładowi. <verse number="32" style="v"/>My wszyscy jesteśmy świadkami tego, że to właśnie Jezusa Bóg wskrzesił z martwych. <verse number="33" style="v"/>Wyróżniony przez Boga najwyższą w niebie godnością, wypełnił obietnicę Ojca i posłał Ducha Świętego. To Jego cudowne działanie teraz widzicie i słyszycie. <verse number="34" style="v"/>I chociaż Dawid nie był w niebie, to jednak powiedział:</para>
  <para style="q1">„Bóg rzekł do mojego Pana:</para>
  <para style="q2">Zasiądź po mojej prawej stronie,</para>
  <para style="q1">
    <verse number="35" style="v"/>dopóki nie rzucę Ci pod nogi Twoich nieprzyjaciół”.</para>
  <para style="p">
    <verse number="36" style="v"/>Niech więc to będzie jasne dla całego Izraela—dodał Piotr—że Jezusa, którego wy ukrzyżowaliście, Bóg uczynił Panem i Mesjaszem!</para>
  <para style="p">
    <verse number="37" style="v"/>Słowa te tak wstrząsnęły słuchaczami, że zapytali Piotra i pozostałych apostołów:</para>
  <para style="p">—Przyjaciele! Co w takim razie mamy zrobić?</para>
  <para style="p">
    <verse number="38" style="v"/>—Opamiętać się—odrzekł Piotr—i dać się zanurzyć w wodzie w imię Jezusa Chrystusa, na znak uwolnienia od grzechów. Wtedy otrzymacie dar Ducha Świętego, <verse number="39" style="v"/>bo został On obiecany właśnie wam i waszym dzieciom, a nawet poganom—wszystkim, których wezwie Pan, nasz Bóg!</para>
  <para style="p">
    <verse number="40" style="v"/>I długo jeszcze Piotr mówił do nich, wzywając:</para>
  <para style="p">—Ratujcie się przez Bożym sądem, który spadnie na to złe pokolenie.</para>
  <para style="p">
    <verse number="41" style="v"/>Ci, którzy dzięki słowom Piotra uwierzyli w Jezusa, zostali ochrzczeni. I tego dnia przyłączyło się do grupy wierzących około trzech tysięcy osób.</para>
  <para style="s1">Wspólnota wierzących</para>
  <para style="p">
    <verse number="42" style="v"/>Z oddaniem trzymali się oni nauki apostołów, żyli we wspólnocie, dzielili się chlebem i razem modlili się. <verse number="43" style="v"/>Mieszkańcy miasta odczuwali lęk, ponieważ apostołowie czynili wiele cudów. <verse number="44" style="v"/>Natomiast wszyscy wierzący przebywali razem i dzielili się tym, co mieli. <verse number="45" style="v"/>Często sprzedawali swoje posiadłości i wspomagali innych wierzących, w zależności od potrzeb. <verse number="46" style="v"/>Byli jednomyślni i codziennie zbierali się w świątyni. W domach zaś dzielili się chlebem i z radością oraz otwartością spożywali wspólnie posiłki. <verse number="47" style="v"/>W tym wszystkim oddawali chwałę Bogu i cieszyli się dobrą opinią ze strony innych mieszkańców. Pan zaś sprawiał, że codziennie nowi ludzie przyjmowali zbawienie i przyłączali się do wspólnoty.</para>
  <chapter number="3" style="c"/>
  <para style="s1">Piotr uzdrawia kalekiego żebraka</para>
  <para style="p">
    <verse number="1" style="v"/>Pewnego dnia Piotr i Jan szli do świątyni na popołudniową modlitwę o godzinie trzeciej. <verse number="2" style="v"/>Właśnie wtedy niesiono pewnego człowieka, który od urodzenia nie mógł chodzić. Codziennie kładziono go pod bramą świątyni, zwaną Piękną, aby mógł prosić wchodzących o wsparcie. <verse number="3" style="v"/>Widząc, że Piotr i Jan mają zamiar wejść, poprosił ich o datek. <verse number="4" style="v"/>Wtedy uważnie spojrzeli na niego, a Piotr rzekł:</para>
  <para style="p">—Popatrz na nas.</para>
  <para style="p">
    <verse number="5" style="v"/>Kaleka spojrzał na nich z nadzieją, że zaraz coś od nich dostanie. <verse number="6" style="v"/>Ale Piotr powiedział:</para>
  <para style="p">—Nie mam złota ani srebra. Ale dam ci to, co mam. W imieniu Jezusa Chrystusa z Nazaretu mówię ci: Wstań i chodź!</para>
  <para style="p">
    <verse number="7" style="v"/>Następnie podał mu prawą rękę i pomógł mu wstać. Chory natychmiast odzyskał władzę w stopach i kostkach. <verse number="8" style="v"/>Z radości podskoczył i zaczął chodzić! Następnie wszedł razem z nimi do świątyni, podskakując i wielbiąc Boga. <verse number="9" style="v"/>Wszyscy obecni zobaczyli, że chodzi i chwali Boga. <verse number="10" style="v"/>I rozpoznali w nim tego, który siedział przy Pięknej Bramie i żebrał. Wtedy ogarnęło ich zdumienie z powodu tego, co zobaczyli.</para>
  <para style="s1">Piotr ponownie przemawia</para>
  <para style="p">
    <verse number="11" style="v"/>Ponieważ uzdrowiony trzymał się blisko Piotra i Jana, wszyscy ruszyli za nimi do krużganka Salomona. <verse number="12" style="v"/>Widząc to, Piotr zwrócił się do tłumu:</para>
  <para style="p">—Izraelici! Dlaczego tak się dziwicie? I dlaczego wpatrujecie się w nas tak, jakbyśmy własną mocą lub pobożnością sprawili, że ten człowiek chodzi? <verse number="13" style="v"/>Bóg Abrahama, Izaaka i Jakuba—Bóg naszych przodków—otoczył chwałą swojego sługę, Jezusa. Wy Go wydaliście Piłatowi i odrzuciliście, chociaż on chciał Go uwolnić. <verse number="14" style="v"/>Wzgardziliście Świętym i Prawym, a zażądaliście uwolnienia mordercy. <verse number="15" style="v"/>Zabiliście Dawcę życia! Bóg jednak wzbudził Go z martwych, czego my jesteśmy naocznymi świadkami! <verse number="16" style="v"/>Właśnie przez wiarę w tego Jezusa człowiek, którego tu widzicie i którego dobrze znacie, został uzdrowiony. Dzięki Jezusowi, na oczach was wszystkich, odzyskał pełną władzę w nogach! <verse number="17" style="v"/>Przyjaciele! Teraz jednak wiem, że działaliście w nieświadomości, tak jak i wasi przywódcy. <verse number="18" style="v"/>Bóg jednak wypełnił to, co wszyscy prorocy kiedyś zapowiedzieli o cierpieniu Mesjasza. <verse number="19" style="v"/>Opamiętajcie się więc i zwróćcie się do Boga, aby oczyścił was z grzechów. <verse number="20" style="v"/>Może pocieszy was wtedy i pośle do was Jezusa, Mesjasza. <verse number="21" style="v"/>Teraz jednak musi On pozostać w niebie aż do czasu ostatecznego odnowienia wszystkich rzeczy. Bóg dawno temu zapowiedział to poprzez swoich świętych proroków. <verse number="22" style="v"/>Już Mojżesz powiedział bowiem:</para>
  <para style="q1">„Bóg, wasz Pan, powoła spośród was</para>
  <para style="q1">proroka podobnego do mnie.</para>
  <para style="q1">Słuchajcie uważnie wszystkiego, co wam powie.</para>
  <para style="q1">
    <verse number="23" style="v"/>Każdy bowiem, kto nie będzie Mu posłuszny,</para>
  <para style="q1">zostanie wyłączony z ludu i ulegnie zagładzie”.</para>
  <para style="p">
    <verse number="24" style="v"/>Począwszy od Samuela, wszyscy kolejni prorocy zapowiadali wydarzenia minionych dni—kontynuował Piotr. <verse number="25" style="v"/>—Wy zaś jesteście potomkami tych proroków i uczestnikami przymierza, które Bóg zawarł z waszymi przodkami. On powiedział Abrahamowi:</para>
  <para style="q1">„Przez twojego potomka</para>
  <para style="q2">będą błogosławieni wszyscy ludzie na ziemi”.</para>
  <para style="m">
    <verse number="26" style="v"/>To dla was, jako pierwszych—wyjaśniał Piotr—Bóg wskrzesił swojego Sługę, Jezusa, i posłał Go, aby każdemu z was błogosławił, pomagając zerwać z grzesznym życiem.</para>
  <chapter number="4" style="c"/>
  <para style="s1">Piotr i Jan przed Wysoką Radą</para>
  <para style="p">
    <verse number="1" style="v"/>Gdy Piotr i Jan przemawiali do zgromadzonych, podeszli do nich kapłani, wraz z dowódcą straży świątynnej i kilkoma saduceuszami. <verse number="2" style="v"/>Oburzyli się słysząc, że nauczają zebranych i głoszą im zmartwychwstanie w Jezusie. <verse number="3" style="v"/>Aresztowali ich więc, a ponieważ był już wieczór, zamknęli w więzieniu do następnego dnia. <verse number="4" style="v"/>Mimo to, wielu ludzi, którzy słuchali ich słów, uwierzyło w Jezusa, zwiększając liczbę samych tylko wierzących mężczyzn do około pięciu tysięcy.</para>
  <para style="p">
    <verse number="5" style="v"/>Następnego dnia zebrali się w Jerozolimie przełożeni, starsi i przywódcy religijni, <verse number="6" style="v"/>a wśród nich: Annasz—najwyższy kapłan, Kajfasz, Jan, Aleksander i wszyscy inni, spokrewnieni z najwyższym kapłanem. <verse number="7" style="v"/>Postawili apostołów na środku i przesłuchiwali:</para>
  <para style="p">—Jakim prawem i z czyjego polecenia to robiliście?</para>
  <para style="p">
    <verse number="8" style="v"/>—Dostojni przywódcy naszego narodu!—odpowiedział Piotr, napełniony Duchem Świętym. <verse number="9" style="v"/>—Skoro przesłuchujecie nas dzisiaj z powodu dobrego czynu, dzięki któremu ten chory człowiek odzyskał zdrowie, <verse number="10" style="v"/>to wiedzcie—wy wszyscy i cały naród Izraela—że stoi on przed wami zdrowy dzięki mocy Jezusa Chrystusa z Nazaretu. Wy Go ukrzyżowaliście, ale Bóg wskrzesił Go z martwych. <verse number="11" style="v"/>To On jest tym, zapowiedzianym w Piśmie:</para>
  <para style="q1">„Kamieniem, odrzuconym przez budujących,</para>
  <para style="q2">który stał się kamieniem węgielnym,</para>
  <para style="q1">najważniejszym w całym budynku!”.</para>
  <para style="m">
    <verse number="12" style="v"/>W nikim innym nie ma zbawienia!—dodał Piotr. —Bo nie dano ludziom na ziemi żadnego innego imienia, przez które moglibyśmy uzyskać zbawienie.</para>
  <para style="p">
    <verse number="13" style="v"/>Przywódcy zdumieli się na widok odwagi Piotra i Jana. Przypomnieli sobie, że są to ludzie prości oraz niewykształceni i rozpoznali, że to oni przebywali z Jezusem. <verse number="14" style="v"/>Jednak widok stojącego z nimi uzdrowionego człowieka zamknął im usta. <verse number="15" style="v"/>Polecili więc im opuścić salę obrad i naradzali się między sobą:</para>
  <para style="p">
    <verse number="16" style="v"/>—Co z nimi zrobić? Nie możemy zaprzeczyć, że dokonali cudu. Wiedzą o tym już wszyscy mieszkańcy Jerozolimy. <verse number="17" style="v"/>Żeby jednak nie rozchodziło się to dalej, zabrońmy im rozmawiania z kimkolwiek o Jezusie.</para>
  <para style="p">
    <verse number="18" style="v"/>Wezwali ich więc ponownie i zakazali im mówić i nauczać o Jezusie.</para>
  <para style="p">
    <verse number="19" style="v"/>—Sami oceńcie, co jest słuszne w oczach Boga! Powinniśmy słuchać was czy też Jego?—odrzekli Piotr i Jan. <verse number="20" style="v"/>—My nie możemy przestać mówić o tym, co sami widzieliśmy i słyszeliśmy od Jezusa.</para>
  <para style="p">
    <verse number="21" style="v"/>Ponawiając groźbę, przywódcy wypuścili ich. Nie potrafili bowiem znaleźć takiego powodu do ich ukarania, który by nie oburzył ludzi. Wszyscy bowiem oddawali Bogu chwałę za to, co uczynił. <verse number="22" style="v"/>Bo przecież tylko On mógł cudownie uzdrowić człowieka, który od ponad czterdziestu lat był kaleką.</para>
  <para style="s1">Modlitwa wierzących</para>
  <para style="p">
    <verse number="23" style="v"/>Zaraz po uwolnieniu, Piotr i Jan poszli do innych wierzących i opowiedzieli im, co mówili najwyżsi kapłani i starsi. <verse number="24" style="v"/>Słysząc to, wszyscy jednomyślnie zawołali do Boga:</para>
  <para style="p">—Panie, Stwórco nieba, ziemi, morza i wszystkiego, co istnieje! <verse number="25" style="v"/>Ty przez Ducha Świętego, ustami naszego przodka, króla Dawida, który był Twoim sługą, powiedziałeś:</para>
  <para style="q1">„Dlaczego wzburzyły się narody,</para>
  <para style="q2">i ludy zaczęły planować zło?</para>
  <para style="q1">
    <verse number="26" style="v"/>Ziemscy władcy zjednoczyli się do walki,</para>
  <para style="q2">a przywódcy zebrali się razem,</para>
  <para style="q1">aby wystąpić przeciw Panu i Jego Mesjaszowi”.</para>
  <para style="m">
    <verse number="27" style="v"/>Tak właśnie stało się w tym mieście!—modlili się. —Oto król Herod i gubernator Poncjusz Piłat, wraz z Rzymianami i żydowskimi przywódcami, zjednoczyli się przeciwko Twojemu świętemu Słudze—Jezusowi, którego ustanowiłeś Mesjaszem. <verse number="28" style="v"/>I wypełnili wszystko to, co w swojej mocy i woli zaplanowałeś. <verse number="29" style="v"/>Zobacz więc, Panie, jak grożą Twoim sługom, i pozwól nam z odwagą głosić Twoje słowo, <verse number="30" style="v"/>gdy Ty będziesz uzdrawiał swoją mocą i w imieniu swojego świętego Sługi, Jezusa, dokonywał cudów.</para>
  <para style="p">
    <verse number="31" style="v"/>Gdy skończyli modlitwę, budynek, w którym się zebrali, zadrżał. A wszyscy zostali napełnieni Duchem Świętym i odważnie głosili słowo Boże.</para>
  <para style="s1">Wierzący dzielą się swoimi dobrami</para>
  <para style="p">
    <verse number="32" style="v"/>Wszystkich wierzących łączyło jedno serce i jedna myśl. Nikt nie uważał tego, co posiadał, za swoją wyłączną własność, ale każdy dzielił się wszystkim z innymi. <verse number="33" style="v"/>Apostołowie z ogromną mocą opowiadali innym o zmartwychwstaniu Jezusa, a wszyscy wierzący doświadczali ogromnej łaski. <verse number="34" style="v"/>Nie było wśród nich nikogo, kto by cierpiał biedę, bo wielu posiadających ziemię lub domy sprzedawało je, <verse number="35" style="v"/>a pieniądze powierzało apostołom. I każdy otrzymywał tyle, ile potrzebował. <verse number="36" style="v"/>Tak uczynił Józef, Lewita pochodzący z Cypru, nazywany przez apostołów Barnabą (to znaczy: „tym, który jest zachętą dla innych”). <verse number="37" style="v"/>Sprzedał on swoje pole i pieniądze oddał apostołom.</para>
  <chapter number="5" style="c"/>
  <para style="s1">Ananiasz i Safira</para>
  <para style="p">
    <verse number="1" style="v"/>Również inny człowiek, niejaki Ananiasz, wraz z żoną Safirą, sprzedał swoją posiadłość. <verse number="2" style="v"/>Za jej zgodą wziął jednak część pieniędzy dla siebie, a resztę zaniósł apostołom, mówiąc, że to cała kwota. <verse number="3" style="v"/>Piotr powiedział mu na to:</para>
  <para style="p">—Ananiaszu! Dlaczego pozwoliłeś, aby szatan opanował twoje serce? Okłamałeś Ducha Świętego, bo zatrzymałeś dla siebie część pieniędzy. <verse number="4" style="v"/>Czy posiadłość nie należała do ciebie? I czy pieniądze po sprzedaży nie były nadal twoje? Dlaczego więc w swoim sercu postanowiłeś to zrobić? To nie nas okłamałeś, ale Boga.</para>
  <para style="p">
    <verse number="5" style="v"/>Gdy tylko Ananiasz usłyszał te słowa, padł martwy na ziemię. Wszystkich obecnych ogarnęło zaś przerażenie. <verse number="6" style="v"/>Młodsi mężczyźni zawinęli ciało Ananiasza, wynieśli je i pogrzebali. <verse number="7" style="v"/>Jakieś trzy godziny później przyszła jego żona, nie wiedząc o tym, co się wydarzyło.</para>
  <para style="p">
    <verse number="8" style="v"/>—Powiedz mi, czy za taką sumę sprzedaliście posiadłość?—spytał ją Piotr.</para>
  <para style="p">—Tak!—odpowiedziała. —Za taką.</para>
  <para style="p">
    <verse number="9" style="v"/>—Dlaczego zmówiliście się—odrzekł Piotr—żeby wystawić na próbę Ducha Pana? Właśnie przed wejściem słychać kroki tych, którzy pochowali twojego męża. Zaraz wyniosą również ciebie.</para>
  <para style="p">
    <verse number="10" style="v"/>Safira natychmiast padła martwa u stóp Piotra. Wtedy weszli młodzieńcy i widząc, że umarła, wynieśli ją i pochowali obok męża. <verse number="11" style="v"/>Wówczas przerażenie ogarnęło cały kościół i wszystkich, którzy usłyszeli, co się stało.</para>
  <para style="s1">Kolejne uzdrowienia</para>
  <para style="p">
    <verse number="12" style="v"/>Apostołowie, na oczach ludzi, dokonywali wielu niezwykłych cudów. A razem z innymi wierzącymi spotykali się na terenie świątyni, w krużganku Salomona. <verse number="13" style="v"/>Ludzie spoza kościoła nie mieli odwagi się do nich przyłączyć, ale darzyli ich wielkim szacunkiem. <verse number="14" style="v"/>Liczba uczniów wciąż jednak wzrastała, ponieważ wiele nowych mężczyzn i kobiet wyznawało wiarę w Pana. <verse number="15" style="v"/>Na ulice wynoszono chorych. Kładziono ich tam na łóżkach i matach, aby choć cień przechodzącego Piotra mógł paść na któregoś z nich i uleczyć go. <verse number="16" style="v"/>Również z miast położonych wokół Jerozolimy przychodziło mnóstwo ludzi, którzy przyprowadzali chorych i zniewolonych przez demony. I wszyscy doznawali uzdrowienia.</para>
  <para style="s1">Prześladowanie apostołów</para>
  <para style="p">
    <verse number="17" style="v"/>Tymczasem najwyższy kapłan i ludzie z jego otoczenia, którzy należeli do ugrupowania saduceuszy, byli pełni nienawiści do apostołów. <verse number="18" style="v"/>Dlatego ponownie zatrzymali ich i wtrącili do więzienia. <verse number="19" style="v"/>Lecz nocą zjawił się anioł Pana. Otworzył bramy więzienia, wyprowadził apostołów i powiedział:</para>
  <para style="p">
    <verse number="20" style="v"/>—Idźcie do świątyni i przekazujcie ludziom wszystkie te słowa, które prowadzą do życia!</para>
  <para style="p">
    <verse number="21" style="v"/>Okazując posłuszeństwo temu nakazowi, o świcie weszli do świątyni i nauczali. Tymczasem rano najwyższy kapłan, wraz z ludźmi ze swojego otoczenia, zwołał posiedzenie Wysokiej Rady i starszych Izraela. Posłano też straż świątynną do więzienia, aby przyprowadziła apostołów na przesłuchanie. <verse number="22" style="v"/>Gdy jednak członkowie straży dotarli na miejsce, nie znaleźli aresztowanych. Wrócili więc i zameldowali:</para>
  <para style="p">
    <verse number="23" style="v"/>—Brama więzienia była zamknięta i strzeżona przez wartowników. Ale gdy ją otworzyliśmy, nikogo w środku nie było.</para>
  <para style="p">
    <verse number="24" style="v"/>Dowódca straży i najwyżsi kapłani, słysząc to, zastanawiali się, co mogło się z nimi stać. <verse number="25" style="v"/>Wtedy nadszedł ktoś z wiadomością:</para>
  <para style="p">—Ci, których uwięziliście, są teraz w świątyni i nauczają ludzi.</para>
  <para style="p">
    <verse number="26" style="v"/>Dowódca natychmiast poszedł tam ze strażnikami, aby ich przyprowadzić. Zrobili to jednak bez użycia siły, ponieważ bali się, że tłum obrzuci ich kamieniami. <verse number="27" style="v"/>Gdy apostołowie stanęli przed Radą, najwyższy kapłan zaczął ich przesłuchiwać:</para>
  <para style="p">
    <verse number="28" style="v"/>—Czy nie zakazaliśmy wam nauczać o tym człowieku? Tymczasem wy zaraziliście swoją nauką całą Jerozolimę i chcecie obarczyć nas winą za jego śmierć!</para>
  <para style="p">
    <verse number="29" style="v"/>—Trzeba być bardziej posłusznym Bogu niż ludziom—odparli Piotr i apostołowie. <verse number="30" style="v"/>—Bóg naszych przodków wskrzesił z martwych Jezusa, którego wy zabiliście, wieszając na drewnianym krzyżu. <verse number="31" style="v"/>Co więcej, swoją potężną mocą wywyższył Go i ustanowił Władcą i Zbawicielem, aby Izrael mógł się opamiętać i otrzymać przebaczenie grzechów. <verse number="32" style="v"/>Świadkami tego jesteśmy my oraz Duch Święty, dany przez Boga tym, którzy są Mu posłuszni.</para>
  <para style="p">
    <verse number="33" style="v"/>Słysząc to, Rada wpadła we wściekłość i postanowiła ich zabić. <verse number="34" style="v"/>Lecz wtedy wstał niejaki Gamaliel, jeden z jej członków, będący faryzeuszem i bardzo poważanym przywódcą religijnym. Polecił wyprowadzić na chwilę apostołów, <verse number="35" style="v"/>po czym przemówił:</para>
  <para style="p">—Izraelici! Dobrze się zastanówcie, co zrobić z tymi ludźmi. <verse number="36" style="v"/>Jakiś czas temu bowiem wystąpił przeciw Rzymianom niejaki Teudas, który uważał się za kogoś niezwykłego. Zgromadził wokół siebie około czterystu uczniów, ale gdy go stracono, wszyscy jego zwolennicy rozproszyli się i nic z tego nie wynikło. <verse number="37" style="v"/>Później, w czasie spisu ludności, zbuntował się Judasz Galilejczyk i pociągnął za sobą innych ludzi. On również zginął, a wszyscy jego zwolennicy pouciekali. <verse number="38" style="v"/>Dlatego dobrze wam radzę: uwolnijcie tych ludzi i zostawcie ich w spokoju. Jeśli ich nauka i czyny mają tylko ludzkie źródło, to wkrótce utracą znaczenie. <verse number="39" style="v"/>Ale jeśli to pochodzi od Boga, nie będziecie w stanie ich zwalczyć i może się okazać, że walczycie przeciwko Bogu.</para>
  <para style="p">Słowa Gamaliela przekonały Radę. <verse number="40" style="v"/>Wezwali więc ponownie apostołów i kazali ich ubiczować. Zabronili im też przemawiać w imieniu Jezusa i wypuścili ich. <verse number="41" style="v"/>Oni zaś wyszli z sali obrad ciesząc się, że Bóg uznał ich za godnych znoszenia cierpień z powodu Jezusa. <verse number="42" style="v"/>I codziennie w świątyni i w domach nie przestawali nauczać i głosić, że Jezus jest Mesjaszem.</para>
  <chapter number="6" style="c"/>
  <para style="s1">Wybór Siedmiu</para>
  <para style="p">
    <verse number="1" style="v"/>Wraz z szybkim wzrostem liczby uczniów podnosiły się głosy niezadowolenia. Ci, którzy mówili po grecku, narzekali, że wierzący, którzy mówili po hebrajsku, pomijają ich wdowy przy codziennym podziale żywności dla potrzebujących. <verse number="2" style="v"/>Wtedy Dwunastu zwołało wszystkich uczniów i rzekło:</para>
  <para style="p">—Nie byłoby to właściwe, gdybyśmy zaniedbali głoszenie słowa Bożego, a zajęli się rozdzielaniem żywności. <verse number="3" style="v"/>Rozejrzyjcie się więc, drodzy przyjaciele, i wybierzcie spośród siebie siedmiu zaufanych, mądrych i napełnionych Duchem Świętym mężczyzn. Im zlecimy to zajęcie. <verse number="4" style="v"/>My zaś całkowicie poświęcimy się modlitwie i głoszeniu słowa Bożego.</para>
  <para style="p">
    <verse number="5" style="v"/>Wszystkim spodobała się ta propozycja. Wybrali więc Szczepana—człowieka o wyjątkowej wierze i pełnego Ducha Świętego, Filipa, Prochora, Nikanora, Tymona, Parmenasa i Mikołaja z Antiochii, który wcześniej był poganinem nawróconym na judaizm. <verse number="6" style="v"/>Przedstawiono ich apostołom, ci zaś modlili się za nich i posłali ich do tej służby, kładąc na nich ręce. <verse number="7" style="v"/>Tymczasem wpływ słowa Bożego był coraz większy i liczba uczniów w Jerozolimie szybko wzrastała i nawet wielu kapłanów przyjmowało wiarę w Jezusa.</para>
  <para style="s1">Aresztowanie Szczepana</para>
  <para style="p">
    <verse number="8" style="v"/>Szczepan, jeden z Siedmiu, człowiek obdarzony przez Boga szczególną łaską i mocą, dokonywał na oczach ludzi wielkich cudów. <verse number="9" style="v"/>Ale niektórzy członkowie Synagogi Wyzwolonych—byłych niewolników, pochodzących z Cyreny, Aleksandrii, Cylicji oraz Azji—chcieli go skompromitować w dyskusji. <verse number="10" style="v"/>Nie byli jednak w stanie dorównać jego mądrości i Duchowi, pod wpływem którego Szczepan przemawiał. <verse number="11" style="v"/>Podstawili więc fałszywych świadków, którzy zeznali:</para>
  <para style="p">—Słyszeliśmy, jak ten człowiek przeklinał Mojżesza i Boga.</para>
  <para style="p">
    <verse number="12" style="v"/>W ten sposób zbuntowali przeciwko Szczepanowi cały tłum ludzi oraz starszych i przywódców religijnych. Następnie aresztowali go i postawili przed Wysoką Radą. <verse number="13" style="v"/>Wtedy świadkowie ponownie fałszywie zeznali:</para>
  <para style="p">—Ten człowiek nie przestaje wypowiadać się przeciwko świątyni i Prawu Mojżesza. <verse number="14" style="v"/>Słyszeliśmy nawet, jak mówił, że Jezus z Nazaretu zburzy świątynię i zmieni zwyczaje, przekazane nam przez Mojżesza.</para>
  <para style="p">
    <verse number="15" style="v"/>W tym momencie wszyscy zgromadzeni skierowali wzrok na Szczepana, jego twarz była bowiem podobna do twarzy anioła.</para>
  <chapter number="7" style="c"/>
  <para style="s1">Szczepan przez Wysoką Radą</para>
  <para style="p">
    <verse number="1" style="v"/>—Czy te oskarżenia są prawdziwe?—zapytał Szczepana najwyższy kapłan.</para>
  <para style="p">
    <verse number="2" style="v"/>—Wysłuchajcie mnie, drodzy przyjaciele i starsi—odpowiedział Szczepan. —Bóg, któremu należy się chwała, ukazał się naszemu przodkowi Abrahamowi w Mezopotamii, zanim jeszcze ten przeniósł się do Charanu. <verse number="3" style="v"/>Powiedział mu wtedy: „Opuść swój kraj i krewnych i idź do miejsca, które ci wskażę”. <verse number="4" style="v"/>Pozostawił więc Abraham kraj Chaldejczyków i zamieszkał w Charanie. Po śmierci jego ojca, Bóg przyprowadził go tutaj, do kraju, w którym teraz mieszkacie, <verse number="5" style="v"/>ale nie dał mu w posiadanie nawet skrawka tej ziemi. Obiecał jednak dać cały ten kraj jemu i jego potomstwu, mimo że Abraham nie miał wtedy jeszcze dzieci! <verse number="6" style="v"/>Bóg powiedział również, że jego potomkowie przeniosą się do innego kraju, tam staną się niewolnikami i przez czterysta lat będą żyć w cierpieniu. <verse number="7" style="v"/>„Lecz Ja ukarzę naród, który ich zniewoli”—powiedział Bóg. „I ostatecznie mój lud go opuści, i będzie Mi służyć na tej ziemi”. <verse number="8" style="v"/>Wtedy też Bóg zawarł z Abrahamem przymierze, którego znakiem było obrzezanie. Gdy więc urodził mu się syn Izaak, Abraham obrzezał go ósmego dnia po urodzeniu. Tak samo postąpił Izaak z synem Jakubem, a Jakub—z dwunastoma synami, przodkami narodu Izraela.</para>
  <para style="p">
    <verse number="9" style="v"/>Oni to z zazdrości sprzedali Józefa w niewolę do Egiptu. Lecz Bóg czuwał nad nim. <verse number="10" style="v"/>Wybawił go ze wszystkich nieszczęść, dał mu mądrość i obdarzył przychylnością faraona, władcy Egiptu. W końcu sprawił, że Józef otrzymał władzę nad całym krajem i nad dworem faraona. <verse number="11" style="v"/>Po pewnym czasie w Egipcie i w Kanaanie zapanował straszny głód. Nasi przodkowie nie mieli co jeść. <verse number="12" style="v"/>Gdy więc Jakub dowiedział się, że w Egipcie są jeszcze zapasy zboża, posłał tam swoich synów, aby kupili je. <verse number="13" style="v"/>Gdy po raz kolejny pojechali do Egiptu, Józef dał się rozpoznać braciom i przedstawił ich faraonowi. <verse number="14" style="v"/>Następnie posłał po swojego ojca, Jakuba, i resztę rodziny. W sumie sprowadził do Egiptu siedemdziesiąt pięć osób. <verse number="15" style="v"/>Jakub przybył więc do Egiptu i już tam zmarł. Pomarli też jego synowie. <verse number="16" style="v"/>Ich ciała przeniesiono do Sychem i pochowano w grobowcu, który Abraham kupił od synów Chamora.</para>
  <para style="p">
    <verse number="17" style="v"/>Gdy zbliżał się czas wypełnienia Bożej obietnicy, danej Abrahamowi, liczba Izraelitów w Egipcie szybko wzrosła. <verse number="18" style="v"/>Wtedy właśnie rozpoczął rządy nowy władca, który nie znał Józefa i jego zasług. <verse number="19" style="v"/>Zaczął prześladować nasz naród i zmuszał rodziców do porzucania swoich niemowląt, powodując ich śmierć. <verse number="20" style="v"/>W tym właśnie czasie urodził się Mojżesz—dziecko ukochane przez Boga. Przez trzy miesiące trzymano go potajemnie w domu rodzinnym, <verse number="21" style="v"/>a gdy już został porzucony, znalazła go córka faraona. Zaopiekowała się nim i uczyniła swoim synem. <verse number="22" style="v"/>Dzięki temu Mojżesz zdobył całą wiedzę Egiptu i stał się potężny zarówno w słowach, jak i czynach. <verse number="23" style="v"/>Pewnego dnia, gdy miał już prawie czterdzieści lat, postanowił odwiedzić swoich rodaków—Izraelitów. <verse number="24" style="v"/>Zobaczył wtedy, jak pewien Egipcjanin znęca się nad Izraelitą. Stanął w jego obronie i zabił Egipcjanina. <verse number="25" style="v"/>Spodziewał się, że rodacy zrozumieją, iż przez niego sam Bóg przychodzi im na ratunek. Ale oni tego nie pojęli. <verse number="26" style="v"/>Następnego dnia Mojżesz zobaczył dwóch bijących się Izraelitów. Próbował ich pogodzić, wołając: „Jesteście przecież rodakami! Dlaczego więc krzywdzicie się nawzajem?”. <verse number="27" style="v"/>Wtedy ten, który bił drugiego, odepchnął Mojżesza i powiedział: „Kto cię ustanowił naszym przywódcą i sędzią? <verse number="28" style="v"/>Może i mnie chcesz zabić, tak jak wczoraj tego Egipcjanina?”. <verse number="29" style="v"/>Słysząc to, Mojżesz uciekł z Egiptu i zamieszkał jako cudzoziemiec w kraju Madian. Tam urodziło mu się dwóch synów.</para>
  <para style="p">
    <verse number="30" style="v"/>Czterdzieści lat później, na pustyni, w pobliżu góry Synaj, ukazał mu się anioł—w krzaku, który płonął, ale się nie spalał. <verse number="31" style="v"/>Zaciekawiony tym widokiem, Mojżesz podszedł bliżej i wtedy usłyszał głos Pana: <verse number="32" style="v"/>„Jestem Bogiem twoich przodków—Abrahama, Izaaka i Jakuba”. Mojżesz przeraził się i nie miał odwagi dłużej na to patrzeć. <verse number="33" style="v"/>„Zdejmij buty—powiedział Pan—bo miejsce, na którym stoisz, to święta ziemia. <verse number="34" style="v"/>Widziałem cierpienia mojego ludu w Egipcie i słyszałem jego jęki. Zstąpiłem więc, aby go wyzwolić. Chodź, poślę cię teraz do Egiptu”. <verse number="35" style="v"/>Właśnie tego Mojżesza, którego Izraelici odrzucili, mówiąc: „Kto cię ustanowił naszym przywódcą i sędzią?”, Bóg posłał jako przywódcę i wybawiciela swojego narodu, pod opieką anioła, którego zobaczył w płonącym krzaku. <verse number="36" style="v"/>I to właśnie on wyprowadził Izraelitów z niewoli, dokonując przy tym wielu niezwykłych cudów, zarówno w Egipcie, jaki i przy przejściu przez Morze Czerwone oraz podczas czterdziestu lat wędrówki przez pustynię.</para>
  <para style="p">
    <verse number="37" style="v"/>To właśnie Mojżesz powiedział Izraelitom: „Bóg powoła spośród was proroka podobnego do mnie”. <verse number="38" style="v"/>I to on był na pustyni pośrednikiem między aniołem, który przemawiał do niego na górze Synaj, a zgromadzeniem Izraela. Od niego otrzymał słowa dające życie—Boże Prawo, aby przekazać je również nam. <verse number="39" style="v"/>Lecz nasi przodkowie nie chcieli słuchać Mojżesza. Gdy na pewien czas ich opuścił, odrzucili go i zapragnęli wrócić do Egiptu. <verse number="40" style="v"/>Powiedzieli Aaronowi: „Zrób nam podobizny bogów! Niech nas poprowadzą z powrotem, bo nie wiemy, co się stało z Mojżeszem, który wyprowadził nas z Egiptu”. <verse number="41" style="v"/>Zrobili więc bożka, złożyli mu ofiarę i cieszyli się ze swojego dzieła. <verse number="42" style="v"/>Wtedy Bóg odwrócił się od nich i dopuścił, aby oddawali cześć gwiazdom na niebie. Opisane to jest w księdze jednego z proroków:</para>
  <para style="q1">„Izraelici! Czy to dla Mnie składaliście ofiary</para>
  <para style="q2">będąc przez całe czterdzieści lat na pustyni?</para>
  <para style="q1">
    <verse number="43" style="v"/>Nie! Czciliście bożka Molocha w jego namiocie</para>
  <para style="q2">i gwiazdę bożka Refana.</para>
  <para style="q1">Kłanialiście się figurom,</para>
  <para style="q2">które sami sobie zrobiliście.</para>
  <para style="q1">Dlatego pójdziecie w niewolę,</para>
  <para style="q2">daleko, aż za Babilon”.</para>
  <para style="p">
    <verse number="44" style="v"/>Nasi przodkowie mieli na pustyni namiot przymierza, dowód obecności Boga—kontynuował Szczepan. —To On nakazał Mojżeszowi wykonać go dokładnie według przedstawionego wzoru. <verse number="45" style="v"/>Później pod wodzą Jozuego podbili oni ziemię narodów, które Bóg przed nimi wypędził. Wtedy wnieśli ten namiot do Kanaanu i mieli go aż do czasów króla Dawida. <verse number="46" style="v"/>Dawid cieszył się przychylnością Boga Jakuba i prosił Go o zgodę na wybudowanie dla Niego świątyni, <verse number="47" style="v"/>ale zrobił to dopiero Salomon. <verse number="48" style="v"/>Najwyższy Bóg nie mieszka jednak w świątyniach wzniesionych przez ludzi. Prorok Izajasz powiedział:</para>
  <para style="q1">
    <verse number="49" style="v"/>„Bóg mówi: Niebo jest moim tronem,</para>
  <para style="q2">a ziemia jedynie moim podnóżkiem.</para>
  <para style="q1">Jaki więc dom Mi zbudujecie?</para>
  <para style="q2">Jakie miejsce odpoczynku?</para>
  <para style="q1">
    <verse number="50" style="v"/>Czy ziemia i niebo nie są moim dziełem?”.</para>
  <para style="p">
    <verse number="51" style="v"/>Jesteście uparci—mówił dalej Szczepan—a wasze serca i uszy są nieczułe jak u pogan! Zawsze sprzeciwiacie się Duchowi Świętemu, tak samo jak wasi przodkowie. <verse number="52" style="v"/>Który prorok nie był przez nich prześladowany? Zabili nawet tych, którzy przepowiadali nadejście Prawego, czyli Jezusa. A wy Jego samego zdradziliście i zamordowaliście! <verse number="53" style="v"/>Nie przestrzegaliście Prawa Mojżesza, chociaż otrzymaliście je z rąk aniołów.</para>
  <para style="s1">Śmierć Szczepana</para>
  <para style="p">
    <verse number="54" style="v"/>Przywódcy, słysząc słowa Szczepana, wpadli w gniew. <verse number="55" style="v"/>Lecz on, pełen Ducha Świętego, wpatrywał się w niebo. I ujrzał chwałę Boga oraz Jezusa, stojącego po Jego prawej stronie.</para>
  <para style="p">
    <verse number="56" style="v"/>—Widzę otwarte niebo—powiedział—i Syna Człowieczego stojącego po prawej stronie Boga.</para>
  <para style="p">
    <verse number="57" style="v"/>Tego już nie mogli znieść. Zaczęli krzyczeć, zatkali sobie uszy i wszyscy razem rzucili się na Szczepana. <verse number="58" style="v"/>Wywlekli go za miasto i zaczęli obrzucać kamieniami. Oficjalni świadkowie tej egzekucji zdjęli swoje płaszcze i zostawili je u młodego człowieka imieniem Szaweł. <verse number="59" style="v"/>Gdy rzucali w Szczepana kamieniami, on zawołał:</para>
  <para style="p">—Panie Jezu! Przyjmij mojego ducha!</para>
  <para style="p">
    <verse number="60" style="v"/>Chwilę później, osuwając się na kolana, zawołał jeszcze głośniej:</para>
  <para style="p">—Panie! Nie policz im tego grzechu!</para>
  <para style="p">Po tych słowach umarł.</para>
  <chapter number="8" style="c"/>
  <para style="p">
    <verse number="1" style="v"/>Przyglądający się temu Szaweł w pełni akceptował karę śmierci wymierzoną Szczepanowi.</para>
  <para style="s1">Prześladowanie i rozproszenie kościoła</para>
  <para style="p">Tego dnia rozpoczęło się masowe prześladowanie kościoła w Jerozolimie. Wszyscy, z wyjątkiem apostołów, rozproszyli się po Judei i Samarii. <verse number="2" style="v"/>Ciało Szczepana zostało zaś w wielkim żalu pochowane przez kilku pobożnych ludzi. <verse number="3" style="v"/>Szaweł w tym czasie zaczął wszędzie tępić członków kościoła. Wpadał do domów, wywlekał wierzących—mężczyzn oraz kobiety—i osadzał ich w więzieniu.</para>
  <para style="s1">Filip udaje się do Samarii</para>
  <para style="p">
    <verse number="4" style="v"/>Ci, którzy uciekli z Jerozolimy, w drodze głosili dobrą nowinę. <verse number="5" style="v"/>Filip zaszedł wtedy do pewnego miasta w Samarii i opowiadał tam o Mesjaszu. <verse number="6" style="v"/>A przychodziły do niego wielkie tłumy, bo ludzie słyszeli już o czynionych przez niego cudach. <verse number="7" style="v"/>Złe duchy z wielkim krzykiem opuszczały bowiem zniewolonych przez siebie ludzi, a wielu sparaliżowanych i niemogących chodzić odzyskiwało zdrowie. <verse number="8" style="v"/>Z tego powodu wielka radość napełniła całe to miasto.</para>
  <para style="s1">Szymon czarownik</para>
  <para style="p">
    <verse number="9" style="v"/>Mieszkał tam również niejaki Szymon, który od dawna uprawiał czarną magię. Zadziwiał Samarytan i twierdził, że jest kimś niezwykłym. <verse number="10" style="v"/>Wszyscy więc, od najmniejszego do największego, darzyli go ogromnym szacunkiem, mówiąc: „Ten człowiek ma potężną moc Boga”. <verse number="11" style="v"/>Liczono się z nim, ponieważ już od dłuższego czasu ludzie byli zdumieni jego magią. <verse number="12" style="v"/>Teraz jednak wielu uwierzyło Filipowi, głoszącemu dobrą nowinę o królestwie Bożym i o Jezusie Chrystusie. W rezultacie tego, wielu mieszkańców—zarówno mężczyzn, jak i kobiet—zostało zanurzonych w wodzie. <verse number="13" style="v"/>Wśród nich był Szymon—on także uwierzył i przyjął chrzest. Potem zaś wiernie towarzyszył Filipowi, a widząc jego potężne cuda, nie mógł się im nadziwić.</para>
  <para style="p">
    <verse number="14" style="v"/>Gdy apostołowie w Jerozolimie dowiedzieli się, że mieszkańcy Samarii przyjęli słowo Boże, posłali do nich Piotra i Jana. <verse number="15" style="v"/>Ci modlili się, aby nowi wierzący otrzymali Ducha Świętego. <verse number="16" style="v"/>Na nikogo z nich bowiem Duch jeszcze nie zstąpił. Byli jedynie zanurzeni w wodzie w imię Jezusa, Pana. <verse number="17" style="v"/>Piotr i Jan kładli więc na nich ręce, a ci przyjmowali Ducha Świętego. <verse number="18" style="v"/>Szymon, widząc, że apostołowie przez nałożenie rąk udzielają innym Ducha, przyniósł im pieniądze i powiedział:</para>
  <para style="p">
    <verse number="19" style="v"/>—Sprzedajcie mi tę moc i sprawcie, aby ten, na którego nałożę ręce, otrzymywał Ducha Świętego.</para>
  <para style="p">
    <verse number="20" style="v"/>—Przepadnij razem ze swoimi pieniędzmi!—odparł Piotr. —Jak mogłeś sądzić, że dar Boga można kupić! <verse number="21" style="v"/>Nie masz żadnego udziału w głoszonym tu słowie Bożym, bo twoje serce nie jest szczere wobec Boga. <verse number="22" style="v"/>Opamiętaj się więc, zerwij ze złem i proś Pana, a może przebaczy ci ten nikczemny pomysł. <verse number="23" style="v"/>Widzę bowiem, że jesteś pogrążony w zgorzknieniu i nieprawości.</para>
  <para style="p">
    <verse number="24" style="v"/>—Módlcie się za mnie do Pana—zawołał Szymon—żeby nie spotkało mnie to, o czym powiedzieliście.</para>
  <para style="p">
    <verse number="25" style="v"/>Piotr i Jan potwierdzili wiarę Samarytan i przekazali im słowo Boże. A w drodze powrotnej do Jerozolimy jeszcze w wielu samarytańskich wioskach głosili dobrą nowinę.</para>
  <para style="s1">Filip i Etiopczyk</para>
  <para style="p">
    <verse number="26" style="v"/>W tym czasie Filip otrzymał następujące polecenie od anioła Pana:</para>
  <para style="p">—Idź na południe, na pustynną drogę prowadzącą z Jerozolimy do Gazy.</para>
  <para style="p">
    <verse number="27" style="v"/>Filip wstał więc i poszedł. Właśnie wtedy wracał tą drogą wysoki urzędnik etiopskiej królowej Kandaki, który zarządzał jej finansami. Odwiedził on Jerozolimę, aby w świątyni oddać pokłon Bogu. <verse number="28" style="v"/>Siedząc w swoim powozie, czytał na głos księgę proroka Izajasza. <verse number="29" style="v"/>Wtedy Duch Święty powiedział Filipowi:</para>
  <para style="p">—Zbliż się do niego i idź obok powozu.</para>
  <para style="p">
    <verse number="30" style="v"/>Gdy Filip podbiegł, usłyszał, że urzędnik czyta księgę. Zapytał więc:</para>
  <para style="p">—Czy rozumiesz to, co czytasz?</para>
  <para style="p">
    <verse number="31" style="v"/>—Jak mogę rozumieć, skoro nikt mi tego nie wyjaśnia?—odpowiedział urzędnik.</para>
  <para style="p">Następnie poprosił Filipa, aby usiadł przy nim w powozie. <verse number="32" style="v"/>A czytał właśnie następujący fragment Pisma:</para>
  <para style="q1">„Jak owca prowadzona na rzeź</para>
  <para style="q2">i jak baranek milczący wobec strzygących Go,</para>
  <para style="q2">tak On nie otwiera swoich ust.</para>
  <para style="q1">
    <verse number="33" style="v"/>Poniżono Go i odmówiono Mu sprawiedliwości.</para>
  <para style="q2">Jak mógłby doczekać potomków,</para>
  <para style="q2">skoro mordując, usunięto Go ze świata?”.</para>
  <para style="p">
    <verse number="34" style="v"/>—Wyjaśnij mi, czy prorok Izajasz mówi tu o sobie, czy o kimś innym—poprosił urzędnik.</para>
  <para style="p">
    <verse number="35" style="v"/>Wówczas Filip, zaczynając od tego fragmentu, przedstawił mu dobrą nowinę o Jezusie. <verse number="36-37" style="v"/>W końcu, w trakcie podróży dotarli nad jakąś wodę.</para>
  <para style="p">—Spójrz, tu jest woda!—zawołał urzędnik. —Co stoi na przeszkodzie, abym został w niej zanurzony?</para>
  <para style="p">
    <verse number="38" style="v"/>Następnie polecił zatrzymać powóz. Obaj zeszli do wody i Filip ochrzcił urzędnika. <verse number="39" style="v"/>A gdy wyszli z wody, Duch Pana zabrał Filipa i urzędnik już go więcej nie zobaczył. Mimo to pełen radości udał się w dalszą drogę. <verse number="40" style="v"/>Filip natomiast znalazł się w Azocie. I kierując się w stronę Cezarei, głosił dobrą nowinę we wszystkich tamtejszych miastach.</para>
  <chapter number="9" style="c"/>
  <para style="s1">Niezwykłe nawrócenie Szawła</para>
  <para style="p">
    <verse number="1" style="v"/>Tymczasem Szaweł był nadal niebezpieczny dla kościoła i w dalszym ciągu pragnął mordować uczniów Jezusa. Zjawił się u najwyższego kapłana <verse number="2" style="v"/>i poprosił go o listy do synagog w rejonie Damaszku. Dzięki nim pragnął aresztować i doprowadzić do Jerozolimy tamtejszych zwolenników drogi Jezusa: zarówno mężczyzn, jak i kobiety. <verse number="3" style="v"/>Gdy wyruszył w drogę do Damaszku i zbliżał się już do miasta, nagle oślepił go blask z nieba. <verse number="4" style="v"/>Wtedy upadł na ziemię i usłyszał głos:</para>
  <para style="p">—Szawle, Szawle! Dlaczego Mnie prześladujesz?</para>
  <para style="p">
    <verse number="5" style="v"/>—Kim jesteś, Panie?—zapytał.</para>
  <para style="p">—Jestem Jezus, Ten, którego prześladujesz!—odrzekł głos. <verse number="6" style="v"/>—Wstań teraz i idź do miasta. Tam ci powiedzą, co masz dalej robić.</para>
  <para style="p">
    <verse number="7" style="v"/>Ludzie towarzyszący Szawłowi oniemieli ze zdumienia. Słyszeli bowiem czyjś głos, ale nikogo nie widzieli. <verse number="8" style="v"/>Szaweł natomiast podniósł się z ziemi, ale chociaż miał otwarte oczy, nic nie widział. Poprowadzono go więc za rękę do Damaszku. <verse number="9" style="v"/>I przez trzy dni był niewidomy. Nic w tym czasie nie jadł ani nie pił.</para>
  <para style="p">
    <verse number="10" style="v"/>W Damaszku mieszkał pewien uczeń Jezusa, niejaki Ananiasz. Jemu to właśnie ukazał się w widzeniu Pan i powiedział:</para>
  <para style="p">—Ananiaszu!</para>
  <para style="p">—Słucham, Panie—odpowiedział uczeń.</para>
  <para style="p">
    <verse number="11" style="v"/>—Idź na ulicę Prostą, do domu Judy i odszukaj tam Szawła z Tarsu. Właśnie się modli.</para>
  <para style="p">
    <verse number="12" style="v"/>W tym momencie Szaweł w widzeniu zobaczył, jak Ananiasz przychodzi i kładzie na niego ręce, aby mógł odzyskać wzrok.</para>
  <para style="p">
    <verse number="13" style="v"/>—Panie!—zawołał Ananiasz. —Słyszałem od wielu ludzi, że ten człowiek wyrządził wiele zła Twoim świętym w Jerozolimie. <verse number="14" style="v"/>Podobno ma zgodę od najwyższych kapłanów, aby i tutaj aresztować wszystkich, którzy Tobie ufają.</para>
  <para style="p">
    <verse number="15" style="v"/>—Idź, Ananiaszu!—odrzekł Pan. —Właśnie jego wybrałem sobie za narzędzie. On zaniesie wiadomość o Mnie innym narodom i ich władcom, a także Izraelowi. <verse number="16" style="v"/>I pokażę mu, ile będzie musiał wycierpieć z mojego powodu.</para>
  <para style="p">
    <verse number="17" style="v"/>Ananiasz poszedł więc, udał się do domu, w którym był Szaweł, położył na niego ręce i rzekł:</para>
  <para style="p">—Szawle, przyjacielu! Jezus, który ukazał ci się w drodze, przysłał mnie do ciebie, abyś odzyskał wzrok i został napełniony Duchem Świętym.</para>
  <para style="p">
    <verse number="18" style="v"/>I natychmiast spadły mu z oczu jakby łuski. Odzyskał wzrok, po czym wstał i dał się ochrzcić. <verse number="19" style="v"/>Następnie zjadł posiłek i odzyskał siły.</para>
  <para style="s1">Szaweł w Damaszku i Jerozolimie</para>
  <para style="p">Przez kilka dni Szaweł pozostał z uczniami w Damaszku. <verse number="20" style="v"/>I od razu zaczął głosić w okolicznych synagogach, że Jezus naprawdę jest Synem Boga. <verse number="21" style="v"/>Wszyscy, którzy go słuchali, byli tym wręcz oszołomieni i pytali:</para>
  <para style="p">—Czy to nie ten sam człowiek, który w Jerozolimie prześladował wyznawców Jezusa? Przecież przybył tu, żeby ich aresztować i doprowadzić do najwyższych kapłanów?</para>
  <para style="p">
    <verse number="22" style="v"/>Ale on przemawiał z coraz większą mocą i wprawiał w zakłopotanie żydowskich mieszkańców Damaszku, dowodząc, że Jezus jest Mesjaszem. <verse number="23" style="v"/>Po pewnym czasie postanowili go zabić. <verse number="24" style="v"/>Szaweł jednak dowiedział się o tym spisku i usłyszał, że dniem i nocą pilnują bram miasta. <verse number="25" style="v"/>Wtedy uczniowie pomogli mu przedostać się nocą przez mur otaczający miasto, spuszczając go na dół w koszu. <verse number="26" style="v"/>Po przybyciu do Jerozolimy, Szaweł próbował nawiązać kontakt z uczniami Jezusa. Wszyscy jednak się go bali i nie wierzyli, że został Jego uczniem. <verse number="27" style="v"/>Dopiero Barnaba zaprowadził go do apostołów. Opowiedział im o tym, jak w drodze do Damaszku Szaweł ujrzał Jezusa, o tym, co Pan mu powiedział, i jak w Damaszku Szaweł otwarcie przemawiał w Jego imieniu. <verse number="28" style="v"/>Dzięki Barnabie mógł przebywać z nimi w Jerozolimie. <verse number="29" style="v"/>Szaweł prowadził tam ostre dyskusje z Żydami mówiącymi po grecku, którzy w końcu postanowili go zabić. <verse number="30" style="v"/>Gdy wierzący dowiedzieli się o tym, odprowadzili go do Cezarei, a stamtąd wysłali do Tarsu, skąd pochodził. <verse number="31" style="v"/>Wtedy w całej Judei, Galilei i Samarii nastał okres pokoju dla wierzących. Kościół zaś umacniał się i rozrastał, a uczniowie Jezusa, wzmacniani przez Ducha Świętego, swoim życiem oddawali chwałę Panu.</para>
  <para style="s1">Dwa niezwykłe cuda</para>
  <para style="p">
    <verse number="32" style="v"/>Tymczasem Piotr, odwiedzając wierzących w różnych miejscach, zawitał także do świętych w Liddzie. <verse number="33" style="v"/>Spotkał tam niejakiego Eneasza, który z powodu paraliżu od ośmiu lat nie wstawał z łóżka.</para>
  <para style="p">
    <verse number="34" style="v"/>—Eneaszu!—rzekł do niego. —Jezus Chrystus cię uzdrawia! Wstań i sam zaściel swoje łóżko.</para>
  <para style="p">A ten natychmiast wstał. <verse number="35" style="v"/>Gdy wszyscy mieszkańcy Liddy i Saronu zobaczyli uzdrowionego Eneasza, nawrócili się do Pana.</para>
  <para style="p">
    <verse number="36" style="v"/>W Jaffie zaś mieszkała pewna uczennica Jezusa imieniem Tabita (to znaczy: „gazela”). Czyniła wiele dobra, szczególnie troszcząc się o biednych. <verse number="37" style="v"/>Akurat w tym czasie zachorowała i umarła. Jej ciało przygotowano więc do pogrzebu i ułożono w pokoju na piętrze. <verse number="38" style="v"/>Ponieważ Lidda leży blisko Jaffy, tamtejsi uczniowie dowiedzieli się, że jest tam Piotr, i wysłali do niego dwóch ludzi z prośbą: „Przybądź do nas jak najszybciej”. <verse number="39" style="v"/>Razem z posłańcami przyszedł więc do Jaffy. Gdy był już na miejscu, zaprowadzono go na piętro, gdzie obstąpiły go płaczące wdowy, pokazujące tuniki i płaszcze, które za życia wykonała dla nich Tabita. <verse number="40" style="v"/>Wtedy Piotr polecił wszystkim opuścić pokój, a sam padł na kolana i modlił się. Potem odwrócił się w stronę ciała i powiedział: „Tabito, wstań!”. A ona otworzyła oczy! Gdy zobaczyła Piotra, usiadła. <verse number="41" style="v"/>Wtedy podał jej rękę i pomógł wstać, po czym zawołał wdowy oraz innych świętych i pokazał im, że żyje. <verse number="42" style="v"/>Wieść o tym rozeszła się po całym mieście i wielu ludzi uwierzyło w Pana. <verse number="43" style="v"/>Po tym wydarzeniu Piotr jeszcze długo przebywał w Jaffie, mieszkając u pewnego miejscowego garbarza—Szymona.</para>
  <chapter number="10" style="c"/>
  <para style="s1">Korneliusz wzywa Piotra</para>
  <para style="p">
    <verse number="1" style="v"/>W Cezarei mieszkał niejaki Korneliusz, rzymski dowódca oddziału zwanego Italskim. <verse number="2" style="v"/>Był to człowiek bardzo pobożny. Razem z całym swoim domem bardzo poważnie traktował Boga, nieustannie modlił się do Niego i hojne wspierał biednych. <verse number="3" style="v"/>Pewnego razu, około trzeciej po południu, miał widzenie: wyraźnie ujrzał anioła, który zbliżył się do niego i powiedział:</para>
  <para style="p">—Korneliuszu!</para>
  <para style="p">
    <verse number="4" style="v"/>—Słucham cię, panie!—odpowiedział przestraszony i wpatrzony w niego dowódca.</para>
  <para style="p">—Twoje modlitwy i ofiarność zostały zauważone przez Boga—rzekł anioł. <verse number="5" style="v"/>—Wyślij teraz do Jaffy swoich ludzi i zaproś do siebie Szymona Piotra, <verse number="6" style="v"/>który jest gościem innego Szymona, garbarza z Jaffy. Jego dom znajduje się nad brzegiem morza.</para>
  <para style="p">
    <verse number="7" style="v"/>Gdy tylko anioł odszedł, Korneliusz zawołał dwóch służących i pewnego pobożnego żołnierza ze swojej straży przybocznej. <verse number="8" style="v"/>Opowiedział im o wszystkim i wysłał do Jaffy.</para>
  <para style="s1">Wizja Piotra</para>
  <para style="p">
    <verse number="9" style="v"/>Następnego dnia, gdy posłańcy byli jeszcze w drodze, ale zbliżali się już do miasta, Piotr wyszedł na taras domu, aby się modlić. Było to około dwunastej. <verse number="10" style="v"/>Poczuł wtedy głód i miał ochotę coś zjeść. A gdy przygotowywano posiłek, doznał widzenia. <verse number="11" style="v"/>Ujrzał otwarte niebo i jakby olbrzymią płachtę, opuszczaną za cztery rogi ku ziemi. <verse number="12" style="v"/>Były na niej wszelkiego rodzaju zwierzęta, płazy i ptaki. <verse number="13" style="v"/>I usłyszał głos:</para>
  <para style="p">—Rusz się, Piotrze. Zabij je i jedz.</para>
  <para style="p">
    <verse number="14" style="v"/>—Nigdy w życiu, Panie! Nigdy nie jadłem żadnych nieczystych stworzeń, bo zabrania tego Prawo Mojżesza!</para>
  <para style="p">
    <verse number="15" style="v"/>—Nie uważaj za nieczyste tego, co Bóg oczyścił—odpowiedział głos.</para>
  <para style="p">
    <verse number="16" style="v"/>To samo powtórzyło się trzykrotnie, po czym płachta została z powrotem wzięta do nieba.</para>
  <para style="p">
    <verse number="17" style="v"/>Piotr z dużą niepewnością zastanawiał się nad znaczeniem tej wizji. Właśnie wtedy posłańcy Korneliusza stanęli przy bramie wejściowej. Zdążyli się już bowiem dowiedzieć, gdzie się znajduje dom Szymona, garbarza, <verse number="18" style="v"/>i teraz pytali, czy zatrzymał się tu Szymon Piotr. <verse number="19" style="v"/>A gdy on ciągle jeszcze zastanawiał się nad wizją, Duch Święty powiedział do niego:</para>
  <para style="p">—Szuka cię trzech ludzi. <verse number="20" style="v"/>Zejdź na dół i idź z nimi bez wahania. To Ja ich posłałem.</para>
  <para style="p">
    <verse number="21" style="v"/>Piotr zszedł więc i zwrócił się do przybyłych:</para>
  <para style="p">—To mnie szukacie. Co was sprowadza?</para>
  <para style="p">
    <verse number="22" style="v"/>—Wzywa cię Korneliusz—odpowiedzieli—rzymski dowódca, człowiek prawy i poważnie traktujący Boga, mający dobrą opinię wśród Żydów. Właśnie jemu anioł polecił wezwać cię do jego domu i posłuchać tego, co masz do powiedzenia.</para>
  <para style="s1">Piotr w domu Korneliusza</para>
  <para style="p">
    <verse number="23" style="v"/>Piotr zaprosił ich do środka i udzielił noclegu. Następnego zaś dnia, wraz z kilkoma wierzącymi z Jaffy, ruszyli w drogę. <verse number="24" style="v"/>Dzień później przybyli do Cezarei. Korneliusz czekał już na nich razem z zaproszonymi krewnymi i przyjaciółmi. <verse number="25" style="v"/>Gdy Piotr wchodził do jego domu, wyszedł mu na spotkanie i padł mu do nóg, oddając cześć. <verse number="26" style="v"/>Lecz Piotr rzekł:</para>
  <para style="p">—Wstań! Ja też jestem tylko człowiekiem!</para>
  <para style="p">
    <verse number="27" style="v"/>I rozmawiając z Korneliuszem, wszedł do środka, gdzie czekało już wiele osób. <verse number="28" style="v"/>Wtedy przemówił do nich:</para>
  <para style="p">—Dobrze wiecie, że nam, Żydom, nie wolno kontaktować się ani nawet zbliżać do pogan. Bóg jednak objawił mi, że nikogo nie należy uważać za nieczystego i gorszego. <verse number="29" style="v"/>Dlatego przyszedłem bez sprzeciwu. Powiedzcie więc, dlaczego mnie wezwaliście.</para>
  <para style="p">
    <verse number="30" style="v"/>—Cztery dni temu—odrzekł Korneliusz—modliłem się tu, w domu, około trzeciej po południu, gdy nagle stanął przede mną człowiek ubrany w lśniącą szatę <verse number="31" style="v"/>i rzekł: „Korneliuszu, twoje modlitwy i ofiarność zostały zauważone przez Boga! <verse number="32" style="v"/>Wyślij więc do Jaffy swoich ludzi i zaproś do siebie Szymona Piotra, który jest gościem innego Szymona, garbarza z Jaffy. Jego dom znajduje się nad brzegiem morza”. <verse number="33" style="v"/>Dlatego natychmiast po ciebie posłałem i dobrze zrobiłeś, że przybyłeś. Zebraliśmy się więc tu, w obecności Boga, aby wysłuchać wszystkiego, co Pan ci przekazał!</para>
  <para style="p">
    <verse number="34" style="v"/>—Teraz naprawdę rozumiem—rzekł Piotr—że Bóg nie jest stronniczy, <verse number="35" style="v"/>ale w każdym narodzie podoba Mu się ten, kto traktuje Go poważnie i jest prawy. <verse number="36" style="v"/>On to przekazał Izraelowi dobrą nowinę o pokoju darowanym przez Jezusa Chrystusa, Pana wszystkich ludzi. <verse number="37" style="v"/>Od czasu, w którym Jan Chrzciciel wzywał ludzi do opamiętania, nowina o Jezusie rozeszła się po całej żydowskiej ziemi, począwszy od Galilei. <verse number="38" style="v"/>Wiecie zapewne, że Bóg w szczególny sposób obdarzył Duchem Świętym i mocą Jezusa z Nazaretu. On, żyjąc na ziemi, czynił dobro i uzdrawiał wszystkich zniewolonych przez diabła, ponieważ wspierał Go Bóg. <verse number="39" style="v"/>My, apostołowie, jesteśmy naocznymi świadkami tego wszystkiego, co uczynił w Judei i w Jerozolimie, gdzie Go zabito przez ukrzyżowanie. <verse number="40" style="v"/>Trzeciego dnia po śmierci, Bóg ożywił Go i pozwolił Mu się ukazać ludziom <verse number="41" style="v"/>—nie wszystkim, ale tylko nam jako wcześniej wybranym świadkom. Po Jego zmartwychwstaniu jedliśmy i piliśmy razem z Nim. <verse number="42" style="v"/>A On nakazał nam ogłosić i zaświadczyć Żydom, że Bóg ustanowił Go sędzią wszystkich ludzi, zarówno żywych, jak i umarłych. <verse number="43" style="v"/>Również prorocy przepowiedzieli w Piśmie, że każdy, kto uwierzy w Jezusa, ze względu na Niego otrzyma przebaczenie grzechów.</para>
  <para style="p">
    <verse number="44" style="v"/>Piotr jeszcze mówił, gdy nagle na wszystkich słuchaczy zstąpił Duch Święty. <verse number="45" style="v"/>Wierzący żydowskiego pochodzenia, którzy przybyli z Piotrem, bardzo się zdziwili, że także poganie otrzymali dar Ducha Świętego. <verse number="46" style="v"/>Słyszeli bowiem, jak mówią obcymi językami i wielbią Boga.</para>
  <para style="p">
    <verse number="47" style="v"/>—Czy ktoś mógłby zabronić ochrzczenia tych, którzy otrzymali Ducha Świętego tak samo jak my, Żydzi?—zapytał Piotr.</para>
  <para style="p">
    <verse number="48" style="v"/>I polecił, aby zanurzono ich w wodzie w imię Jezusa Chrystusa. Po tym wszystkim poprosili Piotra, aby został z nimi jeszcze kilka dni.</para>
  <chapter number="11" style="c"/>
  <para style="s1">Piotr wyjaśnia swoje działania</para>
  <para style="p">
    <verse number="1" style="v"/>Wkrótce wiadomość o tym, że również poganie przyjęli słowo Boże, dotarła do apostołów i innych wierzących w Judei. <verse number="2" style="v"/>A gdy Piotr wrócił do Jerozolimy, uczniowie pochodzenia żydowskiego zaczęli stawiać mu zarzuty.</para>
  <para style="p">
    <verse number="3" style="v"/>—Przebywałeś wśród pogan i nawet jadłeś z nimi!—oburzali się.</para>
  <para style="p">
    <verse number="4-5" style="v"/>—Pewnego dnia w Jaffie, gdy się modliłem, miałem widzenie—zaczął opowiadać Piotr. —Z nieba prosto na mnie spuszczone zostało coś jakby ogromna płachta, trzymana za cztery rogi. <verse number="6" style="v"/>Zajrzałem do środka i zobaczyłem w niej różne gatunki zwierząt, płazów i ptaków. <verse number="7" style="v"/>Usłyszałem też głos, mówiący do mnie: „Rusz się, Piotrze. Zabij je i jedz”. <verse number="8" style="v"/>Odpowiedziałem na to: „Nigdy w życiu, Panie! Nigdy nie jadłem żadnych nieczystych stworzeń, bo zabrania tego Prawo Mojżesza!”. <verse number="9" style="v"/>Lecz głos z nieba odezwał się znowu: „Nie uważaj za nieczyste tego, co Bóg oczyścił”. <verse number="10" style="v"/>Powtórzyło się to trzy razy, po czym wszystko zostało z powrotem zabrane do nieba. <verse number="11" style="v"/>Wtedy właśnie przed domem, w którym mieszkaliśmy, stanęli trzej ludzie, wysłani do mnie z Cezarei. <verse number="12" style="v"/>Duch Święty powiedział mi, abym poszedł z nimi, nie zważając na to, że są poganami. Towarzyszyło mi tych oto sześciu wierzących. Gdy dotarliśmy do domu tego człowieka, <verse number="13" style="v"/>opowiedział nam, że ukazał mu się anioł, który powiedział: „Wyślij swoich ludzi do Jaffy i zaproś Szymona Piotra. <verse number="14" style="v"/>On powie ci coś, dzięki czemu ty i twoi domownicy zostaniecie zbawieni”. <verse number="15" style="v"/>Gdy, przybywszy do nich, zacząłem mówić, zstąpił na nich Duch Święty, tak samo jak na nas podczas święta Pięćdziesiątnicy. <verse number="16" style="v"/>Przypomniałem sobie wtedy słowa Pana: „Jan Chrzciciel zanurzał w wodzie, lecz wy zostaniecie zanurzeni w Duchu Świętym”. <verse number="17" style="v"/>Skoro więc poganom Bóg dał ten sam dar, co nam, którzy uwierzyliśmy w Jezusa Chrystusa, to czy mogłem sprzeciwić się Bogu?</para>
  <para style="p">
    <verse number="18" style="v"/>Po tych słowach zapadła cisza, następnie zaś wszyscy zaczęli wielbić Boga, mówiąc:</para>
  <para style="p">—A więc również poganom Bóg dał możliwość opamiętania się i otrzymania życia wiecznego!</para>
  <para style="s1">Kościół w Antiochii</para>
  <para style="p">
    <verse number="19" style="v"/>Tymczasem wierzący, którzy po śmierci Szczepana uciekli z Jerozolimy przed prześladowaniami, dotarli aż do Fenicji, na Cypr i do Antiochii. Po drodze głosili słowo Boże, ale wyłącznie Żydom. <verse number="20" style="v"/>Ci jednak, którzy pochodzili z Cypru i z Cyreny, przybywszy do Antiochii, dzielili się dobrą nowiną o Jezusie także z Grekami. <verse number="21" style="v"/>A Pan bardzo im w tym pomagał i dzięki ich słowom wielu ludzi uwierzyło i nawróciło się do Jezusa.</para>
  <para style="p">
    <verse number="22" style="v"/>Wieść o tym dotarła do kościoła w Jerozolimie. Wysłano więc tam Barnabę. <verse number="23" style="v"/>Gdy przybył na miejsce i zobaczył działanie Bożej łaski, ogromnie się ucieszył i gorąco wszystkich zachęcał, aby całym sercem trwali w wierze w Pana. <verse number="24" style="v"/>Był on bowiem dobrym człowiekiem, pełnym Ducha Świętego i wiary. Dzięki jego słowom zachęty wielu nowych ludzi nawróciło się do Pana. <verse number="25" style="v"/>Potem Barnaba udał się do Tarsu, aby odszukać Szawła. <verse number="26" style="v"/>Gdy go znalazł, przyprowadził go do Antiochii. Tam przez cały rok spotykali się razem z kościołem i nauczali liczne grono wierzących. To właśnie w Antiochii po raz pierwszy nazwano uczniów chrześcijanami, czyli „należącymi do Chrystusa”.</para>
  <para style="p">
    <verse number="27" style="v"/>W tym czasie przybyło z Jerozolimy do Antiochii kilku proroków. <verse number="28" style="v"/>Jeden z nich, niejaki Agabos, natchniony przez Ducha, przepowiedział, że na całym świecie nastanie wielki głód. Jego słowa spełniły się za panowania rzymskiego cezara Klaudiusza. <verse number="29" style="v"/>Uczniowie postanowili więc udzielić pomocy wierzącym w Judei, dając to, na co każdego było stać. <verse number="30" style="v"/>Zebrane dary wysłali następnie starszym w Judei za pośrednictwem Barnaby i Szawła.</para>
  <chapter number="12" style="c"/>
  <para style="s1">Cudowne uwolnienie Piotra</para>
  <para style="p">
    <verse number="1" style="v"/>Mniej więcej w tym samym czasie król Herod Agryppa zaczął prześladować niektórych wierzących z kościoła z Jerozolimie. <verse number="2" style="v"/>Najpierw ściął apostoła Jakuba, brata Jana. <verse number="3" style="v"/>Gdy jednak zauważył, że spodobało się to żydowskim przywódcom, aresztował także Piotra. A zbliżało się święto Paschy. <verse number="4" style="v"/>Herod polecił go związać i wtrącić do więzienia, a czterem czteroosobowym oddziałom żołnierzy rozkazał pilnować go. Po święcie bowiem zamierzał urządzić mu publiczny proces. <verse number="5" style="v"/>Piotr siedział więc w więzieniu, a wierzący gorliwie modlili się do Boga w jego sprawie. <verse number="6" style="v"/>W noc poprzedzającą planowany przez Heroda proces Piotr spał między dwoma żołnierzami, przykuty do nich łańcuchami. Reszta żołnierzy pełniła straż przed bramami więzienia. <verse number="7" style="v"/>Nagle w celi zrobiło się jasno i przy Piotrze stanął anioł Pana. Trąceniem w bok obudził go i powiedział:</para>
  <para style="p">—Szybko wstawaj!</para>
  <para style="p">W tym samym momencie z rąk Piotra opadły łańcuchy.</para>
  <para style="p">
    <verse number="8" style="v"/>—Ubierz się i załóż buty—dodał anioł.</para>
  <para style="p">Gdy Piotr był już gotowy, anioł powiedział:</para>
  <para style="p">—A teraz narzuć płaszcz i chodź za mną.</para>
  <para style="p">
    <verse number="9" style="v"/>Piotr wyszedł z celi i szedł za nim. Nie zdawał sobie jednak sprawy, że wszystko, co anioł robił, działo się naprawdę. Sądził bowiem, że ma jakieś widzenie. <verse number="10" style="v"/>Tak minęli pierwszą oraz drugą straż i doszli do żelaznej bramy, prowadzącej do miasta. Ta sama się przed nimi otworzyła. Wyszli więc i gdy przeszli ulicę, anioł niespodziewanie opuścił Piotra. <verse number="11" style="v"/>Dopiero wtedy uświadomił sobie, co się stało.</para>
  <para style="p">—Więc Pan naprawdę posłał swojego anioła—powiedział sam do siebie—aby wyrwał mnie z rąk Heroda i ocalił przed tym, na co czekali żydowscy przywódcy.</para>
  <para style="p">
    <verse number="12" style="v"/>Po zastanowieniu się, poszedł do domu Marii, matki Jana Marka, gdzie akurat wiele osób zebrało się na wspólną modlitwę. <verse number="13" style="v"/>Gdy zapukał do drzwi, służąca Rode podeszła sprawdzić, kto to. <verse number="14" style="v"/>Poznała po głosie, że to Piotr, dlatego biegiem wróciła do zebranych i powiedziała, że przed drzwiami stoi Piotr. Z radości jednak zapomniała mu otworzyć.</para>
  <para style="p">
    <verse number="15" style="v"/>—To niemożliwe! Chyba oszalałaś—odpowiedzieli jej.</para>
  <para style="p">Gdy jednak nadal twierdziła, że to naprawdę Piotr, powiedzieli:</para>
  <para style="p">—W takim razie to musiał być jego anioł. Widocznie Piotr już nie żyje.</para>
  <para style="p">
    <verse number="16" style="v"/>Ale Piotr nie przestawał pukać. Gdy w końcu otworzyli drzwi, doznali szoku. <verse number="17" style="v"/>Piotr dał im ręką znak, aby umilkli, i opowiedział, w jaki sposób Pan wyprowadził go z więzienia.</para>
  <para style="p">—Powiedzcie o tym Jakubowi i innym wierzącym—rzekł, po czym udał się w inne miejsce.</para>
  <para style="p">
    <verse number="18" style="v"/>Rano w więzieniu powstało wielkie zamieszanie. Żołnierze zastanawiali się, gdzie się podział Piotr. <verse number="19" style="v"/>Herod Agryppa kazał przeszukać więzienie i gdy nie znalazł Piotra, postawił strażników przed sądem i rozkazał ich zabić. Sam zaś opuścił Judeę i zatrzymał się w Cezarei.</para>
  <para style="s1">Śmierć Heroda</para>
  <para style="p">
    <verse number="20" style="v"/>Herod był skłócony z mieszkańcami pobliskiego Tyru i Sydonu. Ich przedstawiciele przybyli więc do niego, próbując załagodzić konflikt. Zdobyli przychylność królewskiego sekretarza, Blasta, i dzięki niemu przedstawili Herodowi swą prośbę o pokój. Byli bowiem uzależnieni od dostaw żywności z jego państwa. <verse number="21" style="v"/>W dniu wyznaczonym na odpowiedź, Agryppa włożył królewskie szaty, zasiadł na tronie i publicznie do nich przemówił. <verse number="22" style="v"/>Gdy skończył, zgromadzeni ludzie zawołali pełni zachwytu:</para>
  <para style="p">—To głos Boga, nie człowieka!</para>
  <para style="p">
    <verse number="23" style="v"/>Wtedy anioł Pana poraził Heroda chorobą za to, że przyjął chwałę należną Bogu. Niebawem zmarł, żywcem zjedzony przez robactwo.</para>
  <para style="p">
    <verse number="24" style="v"/>Tymczasem wpływ słowa Bożego wzmacniał się i rozszerzał. <verse number="25" style="v"/>Barnaba z Pawłem zawieźli dary do Jerozolimy i wrócili do Antiochii, zabierając ze sobą Jana Marka.</para>
  <chapter number="13" style="c"/>
  <para style="s1">Posłanie Barnaby i Szawła</para>
  <para style="p">
    <verse number="1" style="v"/>W kościele w Antiochii prorokami i nauczycielami byli: Barnaba, Szymon—zwany Nigrem, Lucjusz z Cyreny, Manaen, który wychowywał się razem z zarządcą Herodem Antypasem, oraz Szaweł. <verse number="2" style="v"/>Pewnego dnia, gdy uwielbiali Pana i powstrzymywali się od posiłków, Duch Święty powiedział im:</para>
  <para style="p">—Przeznaczcie Barnabę i Szawła do specjalnego zadania, do którego ich powołałem.</para>
  <para style="p">
    <verse number="3" style="v"/>Po dalszym poście i modlitwie położyli na nich ręce na znak posłania i wyprawili w drogę.</para>
  <para style="s1">Na Cyprze</para>
  <para style="p">
    <verse number="4" style="v"/>Wysłani przez Ducha Świętego, Barnaba i Szaweł udali się do portu w Seleucji, skąd popłynęli na Cypr. <verse number="5" style="v"/>Gdy znaleźli się w Salaminie, głosili słowo Boże w tamtejszych synagogach. A mieli ze sobą do pomocy Jana Marka. <verse number="6" style="v"/>Głosząc dobrą nowinę, przeszli całą wyspę i dotarli do Pafos. Tam natknęli się na niejakiego Bar-Jezusa, maga, który był fałszywym żydowskim prorokiem. <verse number="7" style="v"/>Należał on do otoczenia zarządcy Sergiusza Pawła, człowieka bardzo rozsądnego. Ten zaprosił do siebie Barnabę i Szawła, chcąc posłuchać słowa Bożego. <verse number="8" style="v"/>Ale Bar-Jezus—zwany też Elimasem—starał się nie dopuścić do nawrócenia zarządcy. <verse number="9" style="v"/>Wówczas Szaweł—znany później jako Paweł—napełniony Duchem Świętym, spojrzał mu prosto w oczy i rzekł:</para>
  <para style="p">
    <verse number="10" style="v"/>—Synu diabła, przesiąknięty podstępem i oszustwem! Wrogu prawości! Czy nie przestaniesz wykrzywiać prostych dróg Pana? <verse number="11" style="v"/>Oto On sam cię ukarze i zostaniesz na pewien czas porażony ślepotą!</para>
  <para style="p">Natychmiast stracił wzrok i miotał się po omacku, szukając kogoś, kto by go mógł poprowadzić. <verse number="12" style="v"/>Widząc, co się stało, zarządca uwierzył w Jezusa, zdumiony mocą nauki Pana.</para>
  <para style="s1">W Antiochii Pizydyjskiej</para>
  <para style="p">
    <verse number="13" style="v"/>Potem Paweł i jego towarzysze odpłynęli z Pafos i przybili do portu Perge w Pamfilii. Tam Jan Marek odłączył się od nich i wrócił do Jerozolimy. <verse number="14" style="v"/>Oni natomiast udali się dalej do Antiochii w Pizydii. W szabat poszli do synagogi na nabożeństwo, <verse number="15" style="v"/>gdzie po odczytaniu fragmentów z Prawa Mojżesza i pism proroków przełożeni synagogi zaproponowali im:</para>
  <para style="p">—Przyjaciele! Jeśli macie dla nas jakieś słowo zachęty, to mówcie!</para>
  <para style="p">
    <verse number="16" style="v"/>Wtedy Paweł wstał i dał ręką znak, że zaczyna:</para>
  <para style="p">—Drodzy Izraelici i wy wszyscy, którzy macie respekt dla Boga! <verse number="17" style="v"/>Bóg Izraela wybrał naszych przodków i wyciągnął do nich rękę, w cudowny sposób wyprowadzając ich z niewoli egipskiej. <verse number="18" style="v"/>Potem, przez blisko czterdzieści lat, znosił ich na pustyni. <verse number="19" style="v"/>Wytępił także siedem plemion ziemi Kanaan i dał ten kraj Izraelowi. <verse number="20" style="v"/>Trwało to około czterysta pięćdziesiąt lat. Następnie dawał im przywódców, aż do czasów proroka Samuela. <verse number="21" style="v"/>Wtedy Izrael zażądał od Boga króla. Dał im więc na czterdzieści lat króla Saula, syna Kisza, pochodzącego z pokolenia Beniamina. <verse number="22" style="v"/>Potem jednak odrzucił go i powołał króla Dawida, o którym powiedział:</para>
  <para style="q1">„Znalazłem Dawida, syna Jessego,</para>
  <para style="q2">człowieka bliskiego memu sercu.</para>
  <para style="q1">On wypełni wszystkie moje zamiary”.</para>
  <para style="p">
    <verse number="23" style="v"/>To właśnie jego potomek, Jezus—kontynuował Paweł—jest obiecanym Zbawicielem Izraela! <verse number="24" style="v"/>Przed Jego nadejściem Jan Chrzciciel wzywał cały nasz naród do zanurzenia się w wodzie na znak opamiętania. <verse number="25" style="v"/>Pod koniec swojej misji Jan oznajmił: „Ja nie jestem Tym, za kogo mnie uważacie. Niebawem nadejdzie jednak Ktoś, komu nie jestem nawet godzien zdjąć butów!”. <verse number="26" style="v"/>Drodzy przyjaciele, potomkowie Abrahama, i wy, poganie, którzy macie respekt dla Boga! To do nas została posłana wieść o zbawieniu! <verse number="27" style="v"/>Mieszkańcy Jerozolimy i ich przywódcy nie rozpoznali jednak w Jezusie Mesjasza. A skazując Go na śmierć, wypełnili słowa proroków, które dotychczas czytali w każdy szabat. <verse number="28" style="v"/>Choć nie znaleźli powodów wydania Go na śmierć, domagali się, aby Piłat Go stracił. <verse number="29" style="v"/>A gdy już wykonali wszystko, co o Nim przepowiedzieli prorocy, zdjęli Jego ciało z krzyża i złożyli w grobowcu. <verse number="30" style="v"/>Ale Bóg przywrócił Go do życia! <verse number="31" style="v"/>Potem przez wiele dni ukazywał się tym, którzy wcześniej szli z Nim z Galilei do Jerozolimy. To oni są teraz Jego świadkami przed Izraelem. <verse number="32" style="v"/>My przynosimy wam tę właśnie dobrą nowinę! Wskrzeszając Jezusa, Bóg spełnił w naszych czasach obietnice dane przodkom! <verse number="33" style="v"/>To o Jezusie napisano w psalmie drugim:</para>
  <para style="q1">„Ty jesteś moim Synem,</para>
  <para style="q2">Ciebie dziś zrodziłem”.</para>
  <para style="m">
    <verse number="34" style="v"/>Bóg przepowiedział również—mówił dalej Paweł—że wskrzesi Jezusa, i że On już nigdy nie powróci do grobu. Napisano bowiem:</para>
  <para style="q1">„Uczynię coś cudownego,</para>
  <para style="q2">tak jak obiecałem Dawidowi”.</para>
  <para style="m">
    <verse number="35" style="v"/>W innym psalmie—kontynuował Paweł—napisano zaś:</para>
  <para style="q1">„Nie pozwolisz,</para>
  <para style="q2">aby Twój Święty obrócił się w proch”.</para>
  <para style="p">
    <verse number="36" style="v"/>Jednak Dawid, po spełnieniu swojej służby, zgodnie z wolą Boga zmarł i został pochowany, a jego ciało obróciło się w proch—wyjaśniał Paweł. <verse number="37" style="v"/>—Jednak ciało Jezusa, którego Bóg wskrzesił z martwych, nie uległo zniszczeniu. <verse number="38" style="v"/>Przyjaciele, słuchajcie! To właśnie dzięki Jezusowi możecie otrzymać przebaczenie grzechów! <verse number="39" style="v"/>Każdy, kto Mu uwierzy, zostanie uniewinniony ze wszystkich przestępstw, od których nie mogło was uwolnić Prawo Mojżesza. <verse number="40" style="v"/>Uważajcie jednak, aby nie spełniły się na was następujące słowa proroków:</para>
  <para style="q1">
    <verse number="41" style="v"/>„Wy, którzy gardzicie prawdą,</para>
  <para style="q2">spójrzcie i odejdźcie ode Mnie,</para>
  <para style="q1">bo za waszych dni uczynię coś,</para>
  <para style="q2">czemu nie zechcecie uwierzyć,</para>
  <para style="q2">chociaż będzie to wam głoszone”.</para>
  <para style="p">
    <verse number="42" style="v"/>Gdy Paweł skończył, proszono go, aby nauczał o tym również w następny szabat. <verse number="43" style="v"/>Po nabożeństwie wielu Żydów i pogan nawróconych na judaizm poszło razem z Pawłem i Barnabą, a ci nakłaniali ich do trwania w łasce Boga. <verse number="44" style="v"/>Za tydzień prawie całe miasto zebrało się, aby słuchać słowa Bożego. <verse number="45" style="v"/>Ale gdy żydowscy przywódcy zobaczyli tłumy ludzi, opanowała ich zazdrość i, obrzucając Pawła obelgami, zaprzeczali wszystkiemu, co mówił. <verse number="46" style="v"/>Wówczas on, razem z Barnabą, powiedział wprost:</para>
  <para style="p">—To wam, w pierwszej kolejności, należało przekazać dobrą nowinę od Boga. Skoro jednak ją odrzucacie i uważacie siebie za niegodnych życia wiecznego, zaniesiemy ją poganom. <verse number="47" style="v"/>Pan powiedział bowiem:</para>
  <para style="q1">„Uczyniłem Cię światłem dla pogan,</para>
  <para style="q2">abyś zaniósł zbawienie aż po krańce ziemi”.</para>
  <para style="p">
    <verse number="48" style="v"/>Słysząc to, poganie z radością przyjęli słowo i wszyscy, którzy byli przeznaczeni do życia wiecznego, uwierzyli w Jezusa. <verse number="49" style="v"/>A słowo Pana szerzyło się po całej okolicy. <verse number="50" style="v"/>Wówczas żydowscy przywódcy zbuntowali pobożne i wpływowe kobiety oraz władze miasta i zaczęli prześladować Pawła i Barnabę, doprowadzając do ich wypędzenia. <verse number="51" style="v"/>Oni jednak tylko strząsnęli z nóg tamtejszy kurz i udali się do Ikonium. <verse number="52" style="v"/>Uczniowie zaś, którzy pozostali w Antiochii, byli pełni radości i Ducha Świętego.</para>
  <chapter number="14" style="c"/>
  <para style="s1">W Ikonium</para>
  <para style="p">
    <verse number="1" style="v"/>W Ikonium apostołowie również udali się do synagogi. Dzięki ich nauczaniu mnóstwo Żydów i pogan uwierzyło Jezusowi. <verse number="2" style="v"/>Ale niektórzy Żydzi odrzucili dobrą nowinę i zbuntowali przeciwko nim także pogan. <verse number="3" style="v"/>Mimo to Paweł i Barnaba zostali tam na dłużej i odważnie mówili o Panu. On zaś dokonywał przez nich wielu cudów, potwierdzając, że to, co mówią o Jego łasce, jest prawdą. <verse number="4" style="v"/>Z tego powodu miasto podzieliło się: jedni byli po stronie żydowskich przywódców, drudzy—po stronie apostołów. <verse number="5" style="v"/>Gdy jednak Paweł i Barnaba dowiedzieli się, że niektórzy poganie oraz Żydzi, wraz z miejscowymi przywódcami, chcą ich znieważyć a potem—obrzucając kamieniami—zabić, <verse number="6" style="v"/>szybko uciekli do miast Likaonii: do Listry i Derbe, <verse number="7" style="v"/>gdzie dalej głosili dobrą nowinę.</para>
  <para style="s1">W Listrze i Derbe</para>
  <para style="p">
    <verse number="8" style="v"/>W Listrze mieszkał pewien człowiek, który od urodzenia miał sparaliżowane nogi i nie mógł chodzić. <verse number="9" style="v"/>Bardzo dokładnie słuchał słów Pawła. Ten zaś zauważył go i dostrzegł w nim wiarę potrzebną do uzdrowienia. <verse number="10" style="v"/>Zawołał więc do niego:</para>
  <para style="p">—Wstań na nogi!</para>
  <para style="p">Chory zaś dosłownie podskoczył i natychmiast zaczął chodzić. <verse number="11" style="v"/>Wtedy zgromadzone tłumy, na widok czynu Pawła, zaczęły krzyczeć po likaońsku:</para>
  <para style="p">—Pod postacią tych ludzi nawiedzili nas bogowie!</para>
  <para style="p">
    <verse number="12" style="v"/>Barnabę uznali za Zeusa, a Pawła za Hermesa, bo to on głównie przemawiał. <verse number="13" style="v"/>Wtedy miejscowy kapłan świątyni Zeusa, położonej na peryferiach Listry, przyprowadził do bram miasta woły ustrojone girlandami kwiatów, aby razem z ludem złożyć je im w ofierze. <verse number="14" style="v"/>Gdy Barnaba i Paweł spostrzegli, co się dzieje, na znak oburzenia rozdarli ubrania i wbiegli w tłum, krzycząc:</para>
  <para style="p">
    <verse number="15" style="v"/>—Ludzie! Co robicie?! Tak samo jak wy, jesteśmy tylko ludźmi! Przynieśliśmy wam dobrą nowinę, abyście odwrócili się od tych martwych bożków i zwrócili się ku żywemu Bogu, który stworzył niebo, ziemię, morze oraz wszystko, co w nich jest. <verse number="16" style="v"/>W przeszłości przyzwalał On wszystkim narodom chodzić własnymi drogami, <verse number="17" style="v"/>ale nigdy nie przestał dawać o sobie znać. Zawsze robił coś dobrego: zsyłał deszcze i dobre plony, dawał wam żywność i napełniał serca radością.</para>
  <para style="p">
    <verse number="18" style="v"/>Z trudem udało im się powstrzymać lud od złożenia im ofiary. <verse number="19" style="v"/>Wkrótce jednak przybyli z Antiochii i Ikonium żydowscy przywódcy, którzy podburzyli tłumy. Wtedy obrzucono Pawła kamieniami i wywleczono go za miasto, sądząc, że nie żyje. <verse number="20" style="v"/>Lecz gdy otoczyli go wierzący, podniósł się i powrócił do miasta. A następnego dnia udał się wraz z Barnabą do Derbe.</para>
  <para style="s1">Powrót do Antiochii Syryjskiej</para>
  <para style="p">
    <verse number="21" style="v"/>Tam głosili dobrą nowinę i pozyskali wielu uczniów, po czym wrócili do Listry, Ikonium i Antiochii, <verse number="22" style="v"/>gdzie umacniali uczniów w wierze i zachęcali ich do ufania Jezusowi. Przypominali im też, że droga do królestwa Bożego prowadzi przez wiele cierpień. <verse number="23" style="v"/>Wyznaczyli tam również starszych, którzy mieli być przywódcami poszczególnych kościołów, a powstrzymując się od posiłków i modląc się, powierzyli ich opiece Pana, któremu uwierzyli. <verse number="24" style="v"/>Potem przez Pizydię przybyli z powrotem do Pamfilii. <verse number="25" style="v"/>Dzielili się słowem Bożym w Perge, po czym udali się do Attalii. <verse number="26" style="v"/>Stamtąd zaś popłynęli do Antiochii, w której rozpoczęli to dzieło, powierzone im dzięki łasce Boga. <verse number="27" style="v"/>Gdy się tam znaleźli, zebrali wszystkich wierzących i opowiedzieli im o tym, co Bóg uczynił przez nich i jak otworzył poganom drzwi do wiary. <verse number="28" style="v"/>I pozostali z tamtejszymi wierzącymi przez dłuższy czas.</para>
  <chapter number="15" style="c"/>
  <para style="s1">Zebranie w Jerozolimie</para>
  <para style="p">
    <verse number="1" style="v"/>Tymczasem przyszło z Judei kilku ludzi, którzy zaczęli nauczać wierzących: „Jeśli nie poddacie się obrzędowi obrzezania, nakazanemu przez Mojżesza, nie będziecie zbawieni”. <verse number="2" style="v"/>Początkowo Paweł i Barnaba prowadzili z nimi długie dyskusje. W końcu jednak postanowiono, że razem z kilkoma innymi wierzącymi wyruszą do Jerozolimy, aby całą sprawę przedstawić do rozstrzygnięcia apostołom i starszym kościoła. <verse number="3" style="v"/>Wysłani przez kościół, szli przez Fenicję i Samarię, odwiedzając po drodze wierzących. Słysząc od Pawła i Barnaby o tym, że również poganie zwracają się do Boga, wszyscy wierzący odczuwali wielką radość.</para>
  <para style="p">
    <verse number="4" style="v"/>W Jerozolimie spotkali się z apostołami i starszymi kościoła i przekazali im relację o tym, co Bóg uczynił przez nich wśród pogan. <verse number="5" style="v"/>Wtedy kilku wierzących, którzy należeli do ugrupowania faryzeuszy, oświadczyło, że nawróceni poganie muszą zostać obrzezani i zacząć przestrzegać Prawa Mojżesza. <verse number="6" style="v"/>Apostołowie i starsi zebrali się więc ponownie, aby rozpatrzyć ten problem. <verse number="7" style="v"/>Po długiej dyskusji głos zabrał Piotr:</para>
  <para style="p">—Przyjaciele! Wiecie dobrze, że już dawno Bóg wybrał mnie spośród was, abym mógł przekazać dobrą nowinę także poganom. <verse number="8" style="v"/>Bóg, który zna ludzkie serca, okazał im przychylność, dając im, podobnie jak nam, Ducha Świętego. <verse number="9" style="v"/>Nie uczynił między nami żadnej różnicy i przez wiarę oczyścił ich serca. <verse number="10" style="v"/>Dlaczego więc teraz macie zamiar poprawiać Boga i nakładać na nawróconych pogan ciężar, którego ani nasi ojcowie, ani my sami nie potrafiliśmy udźwignąć? <verse number="11" style="v"/>Przecież wierzymy, że zarówno oni, jak i my, jesteśmy zbawieni tylko dzięki łasce Jezusa, naszego Pana.</para>
  <para style="p">
    <verse number="12" style="v"/>Wtedy wszyscy zamilkli i słuchali opowiadania Barnaby i Pawła o cudach, których Bóg dokonał przez nich wśród pogan. <verse number="13" style="v"/>Gdy skończyli, głos zabrał Jakub:</para>
  <para style="p">—Posłuchajcie mnie, przyjaciele! <verse number="14" style="v"/>Szymon Piotr opowiedział nam, jak Bóg wybrał pogan do swojego kościoła. <verse number="15" style="v"/>Zgadzają się z tym następujące słowa proroków:</para>
  <para style="q1">
    <verse number="16" style="v"/>„Potem wrócę i odbuduję zniszczony dom Dawida,</para>
  <para style="q2">
    <verse number="17" style="v"/>aby także poganie mogli znaleźć Pana</para>
  <para style="q1">—wszyscy ci, których uznałem za swoich.</para>
  <para style="q2">Tak mówi Pan, który dokonuje tego,</para>
  <para style="q1">
    <verse number="18" style="v"/>co zaplanował na samym początku”.</para>
  <para style="p">
    <verse number="19" style="v"/>Dlatego sądzę, że nie powinniśmy przeszkadzać poganom przychodzącym do Boga—mówił dalej Jakub. <verse number="20" style="v"/>—Napiszmy im tylko, aby powstrzymali się od spożywania pokarmów ofiarowanych bożkom, mięsa uduszonych zwierząt i krwi oraz aby unikali rozwiązłości seksualnej. <verse number="21" style="v"/>Bo od wieków we wszystkich miastach są synagogi, w których co szabat zbierają się Żydzi przestrzegający tych nakazów.</para>
  <para style="s1">List do wierzących pogan</para>
  <para style="p">
    <verse number="22" style="v"/>Wtedy apostołowie wraz ze starszymi i całym kościołem postanowili wybrać kilku wierzących i wysłać ich z Pawłem i Barnabą do Antiochii. Wybrano więc Judę, zwanego Barsabą, i Sylasa—cieszących się dużym uznaniem wśród wierzących <verse number="23" style="v"/>—i przekazano przez nich list tej treści:</para>
  <para style="pmo">„Apostołowie i starsi z Jerozolimy pozdrawiają wierzących w Antiochii, Syrii i Cylicji!</para>
  <para style="b"/>
  <para style="pm">
    <verse number="24" style="v"/>Dowiedzieliśmy się, że niektórzy wierzący z Judei—bez naszej wiedzy—siali wśród was niepokój i wzbudzali wątpliwości. <verse number="25" style="v"/>Dlatego właśnie jednomyślnie postanowiliśmy wybrać dwóch mężczyzn i posłać ich do was, razem z naszymi bliskim przyjaciółmi—Barnabą i Pawłem, <verse number="26" style="v"/>którzy dla naszego Pana ryzykowali życie. <verse number="27" style="v"/>Wysyłamy więc do was Judę i Sylasa, którzy osobiście potwierdzą wam nasze stanowisko w tej sprawie. <verse number="28" style="v"/>Postanowiliśmy bowiem—Duch Święty i my—nie obarczać was dodatkowymi obowiązkami oprócz tego, co niezbędne. <verse number="29" style="v"/>Powstrzymajcie się od spożywania pokarmów ofiarowanych bożkom, mięsa uduszonych zwierząt i krwi oraz unikajcie rozwiązłości seksualnej. Dobrze zrobicie, jeśli całkowicie zerwiecie z tym wszystkim.</para>
  <para style="b"/>
  <para style="pmc">Pozdrawiamy was”.</para>
  <para style="p">
    <verse number="30" style="v"/>Posłańcy udali się zatem do Antiochii, gdzie zwołali wszystkich wierzących i wręczyli im list. <verse number="31" style="v"/>A gdy go przeczytano, zapanowała wielka radość. <verse number="32" style="v"/>Wtedy Juda i Sylas, którzy byli prorokami, umacniali ich wiarę słowami pełnymi zachęty. <verse number="33" style="v"/>Spędzili z nimi jeszcze jakiś czas, po czym pożegnali ich i wrócili do Jerozolimy. <verse number="34-35" style="v"/>Paweł i Barnaba pozostali zaś w Antiochii, aby wraz z innymi głosić słowo Pana i nauczać.</para>
  <para style="s1">Nieporozumienie między Pawłem i Barnabą</para>
  <para style="p">
    <verse number="36" style="v"/>Jakiś czas później Paweł zaproponował Barnabie:</para>
  <para style="p">—Odwiedźmy wszystkie miasta, w których głosiliśmy słowo Boże i sprawdźmy, jak miewają się wierzący.</para>
  <para style="p">
    <verse number="37" style="v"/>Barnaba zasugerował, aby zabrać również Jana, zwanego Markiem. <verse number="38" style="v"/>Jednak Paweł nie chciał się na to zgodzić, ponieważ Marek, podczas poprzedniej wyprawy, odszedł od nich w Pamfilii i nie brał udziału w ich pracy. <verse number="39" style="v"/>Powstał więc konflikt. Ostatecznie apostołowie rozdzielili się. Barnaba z Markiem odpłynęli na Cypr. <verse number="40" style="v"/>Paweł natomiast wziął ze sobą Sylasa i—powierzony przez wierzących opiece Pana <verse number="41" style="v"/>—przemierzał Syrię i Cylicję, dodając otuchy tamtejszym kościołom.</para>
  <chapter number="16" style="c"/>
  <para style="s1">Tymoteusz dołącza do Pawła i Sylasa</para>
  <para style="p">
    <verse number="1" style="v"/>Najpierw udał się do Derbe i Listry. Spotkał tam pewnego ucznia imieniem Tymoteusz, będącego synem Żydówki, która uwierzyła w Jezusa, oraz ojca poganina. <verse number="2" style="v"/>Wierzący z Listry i Ikonium wydawali mu dobrą opinię. <verse number="3" style="v"/>Paweł zaproponował mu więc, aby przyłączył się niego w podróży. Najpierw jednak poddał go obrzędowi obrzezania—ze względu na Żydów zamieszkujących te okolice. Wszyscy bowiem wiedzieli, że jego ojciec był poganinem. <verse number="4" style="v"/>Odwiedzając miasta, zachęcali wierzących do przestrzegania postanowień apostołów i starszych z Jerozolimy. <verse number="5" style="v"/>A kościoły z dnia na dzień wzrastały liczebnie i coraz bardziej wierzyły Panu.</para>
  <para style="s1">Widzenie Pawła: Macedończyk</para>
  <para style="p">
    <verse number="6" style="v"/>Następnie podróżowali przez Frygię i Galację, gdyż tym razem Duch Święty nie pozwolił im nauczać w Azji. <verse number="7" style="v"/>Szli wzdłuż granicy Myzji i chcieli skierować się do prowincji zwanej Bitynią, lecz Duch Jezusa znowu na to nie pozwolił. <verse number="8" style="v"/>Poszli więc przez Myzję do Troady. <verse number="9" style="v"/>W nocy Paweł miał widzenie. Ujrzał Macedończyka, który stał i błagał: „Przybądź do Macedonii i pomóż nam!”. <verse number="10" style="v"/>To sprawiło, że postanowiliśmy udać się do Macedonii. Uznaliśmy bowiem, że to sam Bóg posyła nas, abyśmy głosili tam dobrą nowinę.</para>
  <para style="s1">Nawrócenie Lidii</para>
  <para style="p">
    <verse number="11" style="v"/>Z Troady popłynęliśmy prosto do Samotraki, a następnego dnia—do Neapolis. <verse number="12" style="v"/>W końcu dotarliśmy do Filippi, miasta będącego stolicą tej części Macedonii i rzymską kolonią. Tam zatrzymaliśmy się na kilka dni. <verse number="13" style="v"/>W szabat udaliśmy się za miasto, nad rzekę, gdzie—jak sądziliśmy—ludzie zbierają się na modlitwę. Usiedliśmy i rozmawialiśmy z zebranymi tam kobietami. <verse number="14" style="v"/>Przysłuchiwała się nam niejaka Lidia z Tiatyry, która handlowała purpurą. Znała już Boga, a Pan sprawił, że chętnie słuchała tego, o czym mówił Paweł. <verse number="15" style="v"/>Została ochrzczona razem ze swoimi domownikami, a potem zaprosiła nas do siebie.</para>
  <para style="p">—Jeśli wierzycie w moją wierność Panu—powiedziała—przyjdźcie i zamieszkajcie w moim domu.</para>
  <para style="p">Zgodziliśmy się więc i zatrzymaliśmy się u niej.</para>
  <para style="s1">Paweł i Sylas w więzieniu</para>
  <para style="p">
    <verse number="16" style="v"/>Pewnego dnia, w drodze na miejsce modlitwy, natknęliśmy się na niewolnicę, opanowaną przez demona. Przynosiła ona swoim właścicielom niezłe dochody, bo przepowiadała przyszłość. <verse number="17" style="v"/>Szła za Pawłem i za nami, krzycząc:</para>
  <para style="p">—Ci ludzie to słudzy Najwyższego Boga! Oni głoszą wam drogę do zbawienia!</para>
  <para style="p">
    <verse number="18" style="v"/>Powtarzało się to przez wiele dni. W końcu Paweł, zmęczony tą sytuacją, odwrócił się i rzekł do demona:</para>
  <para style="p">—W imieniu Jezusa Chrystusa rozkazuję ci: Wyjdź z niej!</para>
  <para style="p">Wówczas demon natychmiast ją opuścił. <verse number="19" style="v"/>Gdy jednak właściciele niewolnicy zobaczyli, że przepadła ich nadzieja na dalsze dochody, schwytali Pawła oraz Sylasa i zaciągnęli ich na rynek, do władz miasta. <verse number="20" style="v"/>Następnie postawili ich przed sędziami i powiedzieli:</para>
  <para style="p">—Ci ludzie zakłócają porządek publiczny w naszym mieście! <verse number="21" style="v"/>Są Żydami i propagują styl życia, którego nam, Rzymianom, nie wolno przyjmować!</para>
  <para style="p">
    <verse number="22" style="v"/>Cały tłum zwrócił się wtedy przeciwko Pawłowi i Sylasowi, a sędziowie nakazali zedrzeć z nich ubranie i ubiczować ich. <verse number="23" style="v"/>Gdy już im wymierzono karę, wtrącili ich do więzienia, a strażnikowi nakazali dobrze ich strzec. <verse number="24" style="v"/>Słysząc taki rozkaz, strażnik umieścił ich w celi mieszczącej się w środku budynku, a ich nogi zakuł w dyby.</para>
  <para style="p">
    <verse number="25" style="v"/>Około północy Paweł i Sylas wielbili Boga modlitwą i pieśniami, a wszyscy współwięźniowie przysłuchiwali się im. <verse number="26" style="v"/>Nagle powstało tak wielkie trzęsienie ziemi, że zadrżały fundamenty więzienia. Wszystkie drzwi same się otworzyły, a kajdany wszystkich więźniów rozerwały się. <verse number="27" style="v"/>Obudziło to również strażnika. Gdy zobaczył otwarte bramy, uznał, że więźniowie uciekli, i z przerażenia chwycił miecz, aby się zabić. <verse number="28" style="v"/>Wtedy Paweł głośno zawołał:</para>
  <para style="p">—Nie rób sobie krzywdy! Wszyscy tu jesteśmy!</para>
  <para style="p">
    <verse number="29" style="v"/>Strażnik zażądał światła i drżąc ze strachu padł do nóg Pawła i Sylasa. <verse number="30" style="v"/>Wyprowadził ich z celi na zewnątrz i zapytał:</para>
  <para style="p">—Panowie! Co mam robić, żeby osiągnąć zbawienie?</para>
  <para style="p">
    <verse number="31" style="v"/>—Uwierz w Jezusa jako Pana—odpowiedzieli—a będziesz zbawiony ty i cały twój dom.</para>
  <para style="p">
    <verse number="32" style="v"/>I przedstawili jemu i wszystkim jego domownikom dobrą nowinę. <verse number="33" style="v"/>Zaraz też strażnik zaprosił ich do siebie i opatrzył rany po biczowaniu, a następnie dał się ochrzcić wraz z całą rodziną. <verse number="34" style="v"/>Następnie ugościł ich w swoim domu, razem ze wszystkimi ciesząc się z tego, że uwierzył Bogu.</para>
  <para style="p">
    <verse number="35" style="v"/>Następnego dnia sędziowie wysłali do strażnika żołnierzy z rozkazem:</para>
  <para style="p">—Uwolnij tych ludzi!</para>
  <para style="p">
    <verse number="36" style="v"/>—Sędziowie wydali rozkaz, żeby was uwolnić—powiedział strażnik do Pawła. —Idźcie więc w pokoju.</para>
  <para style="p">
    <verse number="37" style="v"/>—O nie!—zaprotestował Paweł. —Nie zważając na to, że jesteśmy rzymskimi obywatelami, bez wyroku kazali nas ubiczować i wtrącić do więzienia. A teraz ukradkiem próbują się nas pozbyć? Niech sami przyjdą i nas uwolnią.</para>
  <para style="p">
    <verse number="38" style="v"/>Żołnierze przekazali tę odpowiedź sędziom. Ci zaś przestraszyli się, słysząc, że apostołowie mają rzymskie obywatelstwo. <verse number="39" style="v"/>Przyszli więc osobiście i prosili ich o opuszczenie więzienia, a następnie błagali ich, aby wyjechali z miasta. <verse number="40" style="v"/>Paweł i Sylas, po wyjściu z więzienia, udali się jednak do domu Lidii. Spotkali się tam z wierzącymi, dodali im otuchy i dopiero wtedy opuścili miasto.</para>
  <chapter number="17" style="c"/>
  <para style="s1">W Tesalonice</para>
  <para style="p">
    <verse number="1" style="v"/>Idąc dalej, minęli miasta Amfipolis oraz Apolonię i dotarli do Tesaloniki, gdzie znajdowała się żydowska synagoga. <verse number="2" style="v"/>Zgodnie ze swoim zwyczajem, Paweł chodził do niej przez kolejne trzy szabaty i przedstawiał zgromadzonym znaczenie Pisma. <verse number="3" style="v"/>Dowodził, że Mesjasz miał cierpieć i zmartwychwstać. Mówił:</para>
  <para style="p">—Tym Mesjaszem jest Jezus, którego wam głoszę!</para>
  <para style="p">
    <verse number="4" style="v"/>Niektórzy słuchacze, w tym również wielu pogan, którzy mieli respekt dla Boga, i niemało wpływowych kobiet, dało się przekonać i przyłączyło się do Pawła i Sylasa. <verse number="5" style="v"/>Ale żydowscy przywódcy, kierowani zazdrością, namówili kilku awanturników, aby wywołali zbiegowisko i wszczęli w mieście rozruchy. Otoczyli oni dom Jazona i szukali apostołów, chcąc ich postawić przed zgromadzeniem. <verse number="6" style="v"/>Ponieważ ich jednak nie znaleźli, zaciągnęli Jazona i kilku wierzących do władz miasta.</para>
  <para style="p">—Ci ludzie sieją zamęt na całym świecie!—krzyczeli. —A teraz przyszli do naszego miasta <verse number="7" style="v"/>i Jazon przyjął ich do swojego domu. Oni przeciwstawiają się decyzjom cezara, bo uważają za króla jakiegoś Jezusa!</para>
  <para style="p">
    <verse number="8" style="v"/>Oskarżenia te zaniepokoiły zarówno zebranych, jak i władze. <verse number="9" style="v"/>Ostatecznie jednak zwolnili ich, ale dopiero po otrzymaniu sporej kaucji od Jazona i pozostałych.</para>
  <para style="s1">W Berei</para>
  <para style="p">
    <verse number="10" style="v"/>Nocą wierzący szybko wyprawili Pawła i Sylasa do Berei. Ci, jak zwykle, skierowali się do synagogi. <verse number="11" style="v"/>Tamtejsi mieszkańcy byli bardziej otwarci niż Tesaloniczanie. Całym sercem przyjęli słowo Boże i codziennie sprawdzali w Piśmie, czy to, co słyszeli, jest prawdą. <verse number="12" style="v"/>Wielu z nich uwierzyło, w tym również spore grono wpływowych kobiet oraz mężczyzn, będących poganami. <verse number="13" style="v"/>Gdy jednak żydowscy przywódcy z Tesaloniki dowiedzieli się, że Paweł przebywa teraz w Berei i naucza słowa Bożego, przyszli tam i wywołali kolejne rozruchy. <verse number="14" style="v"/>Wierzący natychmiast wysłali Pawła na wybrzeże. Sylas i Tymoteusz pozostali zaś na miejscu. <verse number="15" style="v"/>Ci, którzy towarzyszyli Pawłowi, odprowadzili go aż do Aten, po czym wrócili z poleceniem dla Sylasa i Tymoteusza, aby oni również szybko dołączyli do Pawła.</para>
  <para style="s1">W Atenach</para>
  <para style="p">
    <verse number="16" style="v"/>Czekając na nich w Atenach, Paweł był oburzony, widząc miasto pełne bożków. <verse number="17" style="v"/>W synagodze spotykał się i rozmawiał z Żydami oraz poganami mającymi respekt dla Boga. Codziennie też dyskutował z różnymi ludźmi na rynku. <verse number="18" style="v"/>Byli wśród nich filozofowie ze szkoły epikurejskiej i stoickiej, którzy rozmawiali między sobą:</para>
  <para style="p">—O czym ten gaduła chce nam powiedzieć?</para>
  <para style="p">—Chyba głosi jakieś nowe bóstwa—mówili drudzy, Paweł mówił bowiem o Jezusie i zmartwychwstaniu.</para>
  <para style="p">
    <verse number="19" style="v"/>Zabrali więc go na Areopag i spytali:</para>
  <para style="p">—Możesz nam wyjaśnić, jaką to nową religię głosisz? <verse number="20" style="v"/>Wkładasz nam bowiem do głowy jakieś niesłychane historie.</para>
  <para style="p">
    <verse number="21" style="v"/>A wszyscy Ateńczycy i przybysze poświęcają większość czasu na dyskusje i słuchanie nowych wieści. <verse number="22" style="v"/>Paweł stanął więc pośrodku Areopagu i przemówił:</para>
  <para style="p">—Ateńczycy! Zauważyłem, że jesteście bardzo religijni. <verse number="23" style="v"/>Spacerując po mieście i oglądając wasze ołtarze, natknąłem się nawet na ołtarz poświęcony „Nieznanemu Bogu”. Właśnie o tym Bogu, którego czcicie nie znając Go, chcę wam dziś opowiedzieć. <verse number="24" style="v"/>On stworzył cały świat i wszystko, co na nim istnieje. Jest Panem nieba i ziemi, więc nie mieszka w ziemskich świątyniach! <verse number="25" style="v"/>On nie potrzebuje żadnej pomocy od ludzi, bo to On sam daje nam życie, sprawia, że oddychamy, i obdarza nas wszystkim, czego potrzebujemy. <verse number="26" style="v"/>To dzięki Niemu wszyscy ludzie na świecie wzięli początek od jednego człowieka. On też rozmieścił na całej ziemi narody, wyznaczając im czas i miejsce. <verse number="27" style="v"/>Uczynił tak, aby ludzie szukali Go, choćby po omacku, i znajdowali—bo On jest blisko każdego z nas. <verse number="28" style="v"/>W Nim bowiem istniejemy, żyjemy i poruszamy się! Jak to ujął jeden z waszych poetów: „Jesteśmy z Jego rodu”. <verse number="29" style="v"/>A skoro jesteśmy z rodu Boga, nie powinniśmy sądzić, że jest On podobny do bożka ze złota, srebra lub kamienia, wykonanego według ludzkiego pomysłu. <verse number="30" style="v"/>Bóg dotychczas znosił ludzką niewiedzę, ale teraz wzywa wszystkich do opamiętania się, <verse number="31" style="v"/>ponieważ wyznaczył już dzień, w którym sprawiedliwie osądzi cały świat. Uczyni to przez Człowieka, którego wybrał i uwiarygodnił przez wskrzeszenie Go z martwych.</para>
  <para style="p">
    <verse number="32" style="v"/>Gdy zebrani usłyszeli o zmartwychwstaniu umarłych, jedni zaczęli się z tego śmiać, a inni powiedzieli:</para>
  <para style="p">—Wiesz, chyba jednak posłuchamy cię innym razem.</para>
  <para style="p">
    <verse number="33" style="v"/>Wtedy Paweł opuścił Areopag. <verse number="34" style="v"/>Lecz kilka osób uwierzyło i przyłączyło się do niego. Wśród nich byli: Dionizy, członek rady Areopagu, oraz kobieta imieniem Damaris.</para>
  <chapter number="18" style="c"/>
  <para style="s1">W Koryncie</para>
  <para style="p">
    <verse number="1" style="v"/>Potem Paweł opuścił Ateny i udał się do Koryntu. <verse number="2" style="v"/>Tam spotkał Akwilę, Żyda rodem z Pontu, który wraz z żoną Pryscyllą przybył niedawno z Italii. Nakazem cezara Klaudiusza wysiedlano bowiem z Rzymu wszystkich Żydów. Paweł odwiedził Akwilę i Pryscyllę, <verse number="3" style="v"/>a ponieważ, podobnie jak oni, zajmował się wyrobem namiotów, zamieszkał u nich i zaczął razem z nimi pracować.</para>
  <para style="s1">Żydzi i poganie</para>
  <para style="p">
    <verse number="4" style="v"/>Każdy szabat spędzał w synagodze, gdzie nauczał i przekonywał zarówno Żydów, jak i Greków. <verse number="5" style="v"/>Gdy Sylas i Tymoteusz przybyli z Macedonii, Paweł poświęcił się głównie nauczaniu i udowadniał Żydom, że Jezus jest Mesjaszem. <verse number="6" style="v"/>Ponieważ jednak byli mu przeciwni i lekceważyli Jezusa, strząsnął kurz z płaszcza i powiedział:</para>
  <para style="p">—Sami jesteście sobie winni. Spełniłem swój obowiązek. Od tej chwili będę nauczał pogan.</para>
  <para style="p">
    <verse number="7" style="v"/>Odszedł stamtąd i udał się do domu niejakiego Tycjusza Justusa, człowieka bardzo pobożnego, który mieszkał obok synagogi. <verse number="8" style="v"/>Kryspus, przełożony synagogi, uwierzył w Pana wraz z całym domem. Także wielu innych Koryntian uwierzyło i przyjęło chrzest. <verse number="9" style="v"/>W nocy Paweł miał widzenie, w którym Pan powiedział:</para>
  <para style="p">—Nie obawiaj się! Nadal przemawiaj i nie poddawaj się! <verse number="10" style="v"/>Jestem z tobą i nikt nie zrobi ci krzywdy. Wielu ludzi w tym mieście należy do Mnie.</para>
  <para style="p">
    <verse number="11" style="v"/>Paweł pozostał tam więc jeszcze półtora roku, nauczając słowa Bożego. <verse number="12" style="v"/>Gdy zarządcą Achai był Gallio, przywódcy żydowscy zorganizowali wspólną akcję przeciwko Pawłowi i postawili go przed sądem.</para>
  <para style="p">
    <verse number="13" style="v"/>—Ten człowiek namawia ludzi, aby czcili Boga niezgodnie z Prawem Mojżesza—oskarżali go.</para>
  <para style="p">
    <verse number="14" style="v"/>Paweł właśnie chciał coś opowiedzieć, gdy Gallio zwrócił się do nich:</para>
  <para style="p">—Słuchajcie, Żydzi! Gdyby tu chodziło o jakieś przestępstwo, oszustwo czy inne bezprawie, z pewnością dokładnie bym was wysłuchał. <verse number="15" style="v"/>Ale skoro jest to spór o słowa, imiona i o wasze Prawo, radźcie sobie sami. Ja nie będę się tym zajmował!</para>
  <para style="p">
    <verse number="16" style="v"/>I wyprosił ich z sądu. <verse number="17" style="v"/>Wtedy tłum rzucił się na nowego przełożonego synagogi, Sostenesa, i bił go tuż przed budynkiem sądu. Ale Gallio nie zwracał na to najmniejszej uwagi.</para>
  <para style="s1">Pryscylla, Akwila i Apollos</para>
  <para style="p">
    <verse number="18" style="v"/>Paweł dość długo pozostał w Koryncie, po czym pożegnał wierzących i wraz z Pryscyllą i Akwilą popłynął do Syrii. W Kenchrach, zgodnie ze złożoną wcześniej obietnicą, ogolił głowę. <verse number="19" style="v"/>Stamtąd udali się do Efezu. Zostawił towarzyszy na statku, a sam wszedł do synagogi i nauczał Żydów. <verse number="20" style="v"/>Prosili go, żeby został na dłużej, lecz odmówił.</para>
  <para style="p">
    <verse number="21" style="v"/>—Jeśli Bóg pozwoli, wrócę do was—powiedział, po czym pożegnał się i odpłynął z Efezu.</para>
  <para style="p">
    <verse number="22" style="v"/>Następnie odwiedził kościół w Cezarei. Przekazał wierzącym pozdrowienia i udał się do Antiochii. <verse number="23" style="v"/>Tam zatrzymał się na pewien czas. Potem jednak znowu wyruszył w podróż, przemierzając Galację i Frygię, gdzie dodawał otuchy wierzącym.</para>
  <para style="p">
    <verse number="24" style="v"/>Tymczasem do Efezu przybył niejaki Apollos, Żyd z Aleksandrii, który był dobrym mówcą i doskonale znał Pisma. <verse number="25" style="v"/>Sporo już wiedział o „drodze Pana” i z wielkim zapałem przemawiał na temat Jezusa, choć znał tylko chrzest Jana Chrzciciela. <verse number="26" style="v"/>Apollos zaczął odważnie nauczać w synagodze w Efezie. Gdy Pryscylla i Akwila usłyszeli go, zabrali go do siebie i dokładnie przedstawili mu „drogę Boga”. <verse number="27" style="v"/>A ponieważ chciał odwiedzić Achaję, wierzący napisali mu list polecający, aby go tam przyjęto. Po przybyciu, bardzo pomógł wszystkim, którzy zaufali łasce Pana. <verse number="28" style="v"/>Z odwagą dyskutował z tamtejszymi Żydami, publicznie wykazując na podstawie Pisma, że Jezus naprawdę jest Mesjaszem.</para>
  <chapter number="19" style="c"/>
  <para style="s1">Paweł w Efezie</para>
  <para style="p">
    <verse number="1" style="v"/>Podczas gdy Apollos przebywał w Koryncie, Paweł podróżował przez okoliczne wzgórza i przybył do Efezu, gdzie natknął się na grupę wierzących.</para>
  <para style="p">
    <verse number="2" style="v"/>—Czy otrzymaliście Ducha Świętego, gdy uwierzyliście?—zapytał ich.</para>
  <para style="p">—Nawet nie słyszeliśmy o Duchu Świętym!—odpowiedzieli mu.</para>
  <para style="p">
    <verse number="3" style="v"/>—To jaki chrzest przyjęliście?</para>
  <para style="p">—Chrzest Jana Chrzciciela—powiedzieli.</para>
  <para style="p">
    <verse number="4" style="v"/>—Jan zanurzał ludzi w wodzie na znak opamiętania, wzywając ich, aby uwierzyli w Tego, który przyjdzie po nim, czyli w Jezusa—wyjaśnił Paweł.</para>
  <para style="p">
    <verse number="5" style="v"/>Gdy tylko o tym usłyszeli, zaraz dali się zanurzyć w imię Jezusa. <verse number="6" style="v"/>Paweł położył na nich ręce, a wtedy zstąpił na nich Duch Święty i zaczęli mówić obcymi językami i prorokować. <verse number="7" style="v"/>A grupa ta liczyła około dwunastu mężczyzn.</para>
  <para style="p">
    <verse number="8" style="v"/>Następnie Paweł poszedł do synagogi i przez trzy miesiące śmiało nauczał w niej o królestwie Bożym. <verse number="9" style="v"/>Ale niektórzy stawiali opór. Zamiast się opamiętać, publicznie wyśmiewali drogę Pana. Paweł odszedł więc od nich, zabierając ze sobą wierzących. Odtąd codziennie przemawiał w szkole Tyrannosa. <verse number="10" style="v"/>Trwało to dwa lata, aż wszyscy mieszkańcy prowincji Azja, zarówno Żydzi, jak i poganie, usłyszeli słowo Pana. <verse number="11" style="v"/>A Bóg dokonywał przez Pawła niezwykłych cudów. <verse number="12" style="v"/>Nawet chusty i części jego odzieży kładzione na chorych powodowały uzdrowienie lub uwolnienie od demonów.</para>
  <para style="p">
    <verse number="13" style="v"/>Tymczasem jacyś wędrowni żydowscy egzorcyści próbowali uwalniać ludzi od demonów, powołując się na imię Jezusa. Mówili:</para>
  <para style="p">—Rozkazuję ci, demonie, przez Jezusa, którego głosi Paweł!</para>
  <para style="p">
    <verse number="14" style="v"/>Robiło to siedmiu synów Skewasa, żydowskiego najwyższego kapłana. <verse number="15" style="v"/>Jednak demon tak im odpowiedział:</para>
  <para style="p">—Znam Jezusa i znam Pawła, a wy, kim jesteście?</para>
  <para style="p">
    <verse number="16" style="v"/>I człowiek opanowany przez demona rzucił się na nich. Pobił ich tak dotkliwie, że nadzy i poranieni uciekli z domu, w którym to miało miejsce. <verse number="17" style="v"/>Wieść o tym szybko rozeszła się wśród wszystkich Żydów i pogan, żyjących w Efezie. Ogarnął ich lęk i z szacunkiem odnosili się do imienia Jezusa. <verse number="18" style="v"/>Wielu zaś nowych wierzących wyznawało publicznie swoje złe czyny. <verse number="19" style="v"/>Spora grupa tych, którzy uprawiali czarną magię, przyniosła swoje tajemne księgi i publicznie je spaliła, mimo że miały one znaczną wartość. Oszacowano, że na ich zakup trzeba było przeznaczyć wynagrodzenie za wiele miesięcy ciężkiej pracy. <verse number="20" style="v"/>Przykład ten pokazuje jak bardzo rozszerzał się wpływ słowa Bożego i jak potężne było jego oddziaływanie na ludzi.</para>
  <para style="p">
    <verse number="21" style="v"/>Po tych wydarzeniach Paweł postanowił, że odwiedzi Macedonię i Achaję, a następnie uda się do Jerozolimy. Dodał też:</para>
  <para style="p">—Potem, gdy już tam tym przybędę, muszę jeszcze odwiedzić Rzym.</para>
  <para style="p">
    <verse number="22" style="v"/>Następnie wysłał swoich pomocników—Tymoteusza i Erasta—do Macedonii, sam zaś przez pewien czas pozostał jeszcze w prowincji Azja.</para>
  <para style="s1">Zamieszki w Efezie</para>
  <para style="p">
    <verse number="23" style="v"/>Właśnie w tym czasie powstały w Efezie ogromne zamieszki spowodowane „drogą Pana”. <verse number="24" style="v"/>Niejaki Demetriusz zatrudniał wielu rzemieślników przy wyrobie srebrnych miniaturek świątyni bogini Artemidy. <verse number="25" style="v"/>Zwołał więc pracowników oraz innych rzemieślników tej branży i powiedział:</para>
  <para style="p">—Słuchajcie! Nasz fach przynosi nam duże zyski. <verse number="26" style="v"/>Sami jednak widzieliście i słyszeliście, że nie tylko w Efezie, ale i w całej naszej prowincji niejaki Paweł przewraca ludziom w głowach. Twierdzi bowiem, że bogowie nie mogą być dziełem ludzkich rąk. <verse number="27" style="v"/>Jego działalność zagraża naszym interesom. Co więcej, może doprowadzić do tego, że świątynia wielkiej bogini Artemidy zostanie zlekceważona, a sama Artemida zostanie pozbawiona czci, jaką oddaje jej prowincja Azja i cały świat.</para>
  <para style="p">
    <verse number="28" style="v"/>Słysząc to, zebrani wpadli w gniew i zaczęli wołać:</para>
  <para style="p">—Wielka Artemida Efeska!</para>
  <para style="p">
    <verse number="29" style="v"/>Wkrótce rozruchy ogarnęły całe miasto. Tłum porwał Gajusa i Arystarcha, dwóch towarzyszy podróży Pawła, i zaciągnął ich do teatru, było to bowiem główne miejsce spotkań mieszkańców miasta. <verse number="30" style="v"/>Chciał tam pójść i Paweł, ale wierzący nie pozwolili mu. <verse number="31" style="v"/>Również zaprzyjaźnieni z nim przedstawiciele władz prowincji prosili go przez posłańców, aby nie ryzykował życia i by pozostał w domu. <verse number="32" style="v"/>A każdy z zebranych krzyczał coś innego. Panowało ogromne zamieszanie, a większość ludzi w ogóle nawet nie wiedziała, po co się zebrano. <verse number="33" style="v"/>Kilku Żydów wyciągnęło z tłumu Aleksandra i wypchnęło go naprzód. On dał znak ręką, prosząc o ciszę i możliwość obrony. <verse number="34" style="v"/>Gdy jednak ludzie zobaczyli, że jest Żydem, wszyscy zaczęli krzyczeć:</para>
  <para style="p">—Wielka Artemida Efeska!—i trwało to prawie dwie godziny.</para>
  <para style="p">
    <verse number="35" style="v"/>Wreszcie sekretarzowi rady miasta udało się uciszyć tłum.</para>
  <para style="p">—Obywatele Efezu!—zaczął. —Czy istnieje jeszcze ktoś, kto nie wiedziałby, że Efez stoi na straży świątyni wielkiej Artemidy, której posąg zesłał nam z nieba sam Zeus? <verse number="36" style="v"/>Skoro jest to oczywiste, zachowajmy spokój i nie czyńmy niczego pochopnie. <verse number="37" style="v"/>Ludzie, których tu przywlekliście, ani nie ukradli niczego w świątyni Artemidy, ani nie obrazili bogini. <verse number="38" style="v"/>A jeśli Demetriusz i inni rzemieślnicy mają przeciw nim jakieś zarzuty, niech zgłoszą się do sądu i wniosą stosowne oskarżenie. <verse number="39" style="v"/>Jeśli zaś są jakieś inne skargi, rada miasta rozpatrzy je na najbliższym posiedzeniu. <verse number="40" style="v"/>Z powodu dzisiejszych wydarzeń grozi nam jednak oskarżenie o wszczynanie rozruchów. Jak bowiem wyjaśnimy powód naszego dzisiejszego zbiegowiska?</para>
  <para style="p">
    <verse number="41" style="v"/>I tymi słowami rozwiązał zgromadzenie.</para>
  <chapter number="20" style="c"/>
  <para style="s1">Przez Macedonię do Grecji</para>
  <para style="p">
    <verse number="1" style="v"/>Po ustaniu zamieszek, Paweł zwołał wierzących. Żegnając ich, dodał im otuchy i wyruszył do Macedonii. <verse number="2" style="v"/>Obszedł okoliczne tereny, pokrzepiając tamtejszych uczniów Jezusa, a następnie udał się do Grecji. <verse number="3" style="v"/>Spędził tam trzy miesiące i chciał popłynąć do Syrii. Gdy jednak dowiedział się o spisku żydowskich przywódców przeciw niemu, postanowił wrócić przez Macedonię. <verse number="4" style="v"/>Towarzyszyli mu: Sopater—syn Pyrrusa z Berei, Arystarch i Sekundus—z Tesaloniki, Gajus—z Derbe, oraz Tymoteusz, Tychik i Trofim—z prowincji Azja. <verse number="5" style="v"/>Oni to wyruszyli pierwsi i czekali na nas w Troadzie. <verse number="6" style="v"/>My zaś, po święcie Paschy, odpłynęliśmy z Filippi i pięć dni później byliśmy już z nimi w Troadzie, gdzie spędziliśmy tydzień.</para>
  <para style="s1">Wskrzeszenie Eutycha</para>
  <para style="p">
    <verse number="7" style="v"/>W niedzielę zebraliśmy się wszyscy na łamanie chleba. Paweł przemawiał, a ponieważ następnego dnia odjeżdżał, przeciągnął swoją mowę aż do północy. <verse number="8" style="v"/>Pokój na górze, gdzie się zebraliśmy, oświetlony był wieloma lampami. <verse number="9" style="v"/>W trakcie długiej mowy Pawła, pewien chłopiec imieniem Eutych, siedzący na oknie, zasnął, spadł z trzeciego piętra i zabił się. <verse number="10" style="v"/>Paweł szybko zszedł na dół i objął go.</para>
  <para style="p">—Nie martwcie się!—powiedział. —Będzie żył.</para>
  <para style="p">
    <verse number="11" style="v"/>Następnie wrócił na górę, połamał chleb i jadł z nami, a potem dalej przemawiał—aż do wschodu słońca. Gdy skończył, wyruszył w drogę. <verse number="12" style="v"/>Wtedy wierzący odprowadzili chłopca—całego i zdrowego—do domu, ciesząc się, że żyje.</para>
  <para style="s1">Paweł przemawia do przywódców kościoła w Efezie</para>
  <para style="p">
    <verse number="13" style="v"/>My już wcześniej udaliśmy się na statek, którym popłynęliśmy do Assos. Właśnie stamtąd mieliśmy zabrać Pawła. Postanowił bowiem, że dotrze tam pieszo. <verse number="14" style="v"/>Zgodnie z planem, spotkaliśmy się z nim w Assos, zabraliśmy go na pokład i popłynęliśmy do Mityleny. <verse number="15" style="v"/>Następnego dnia minęliśmy wyspę Chios, a kolejnego dnia przybiliśmy do wyspy Samos, skąd dzień później dopłynęliśmy do Miletu. <verse number="16" style="v"/>Paweł postanowił nie zatrzymywać się w Efezie i nie spędzać więcej czasu w prowincji Azja. Chciał bowiem, w miarę możliwości, zdążyć do Jerozolimy na święto Pięćdziesiątnicy. <verse number="17" style="v"/>Dlatego z Miletu wezwał do siebie starszych kościoła w Efezie. <verse number="18" style="v"/>Gdy przybyli, rzekł:</para>
  <para style="p">—Wiecie, że od pierwszej chwili, tu w Azji, przez cały czas byłem z wami, <verse number="19" style="v"/>służąc Panu z całą pokorą, mimo cierpień oraz prześladowań i podstępów ze strony żydowskich przywódców. <verse number="20" style="v"/>Nie uchylałem się od mówienia wam wszystkiego, co pożyteczne. Nauczałem publicznie i prywatnie—w domach. <verse number="21" style="v"/>Mówiłem Żydom i poganom, że muszą się zwrócić do Boga i uwierzyć Jezusowi, naszemu Panu. <verse number="22" style="v"/>Teraz zaś, kierowany przez Ducha, udaję się do Jerozolimy. A nie wiem, co mnie tam spotka. <verse number="23" style="v"/>Zgodnie z proroctwami, które słyszałem w wielu miastach, mogę być tylko pewien aresztowania i cierpień. <verse number="24" style="v"/>Ale moje życie nie jest przecież najważniejsze. Liczy się tylko to, abym dobrze zakończył bieg i służbę, powierzoną mi przez Jezusa, naszego Pana. Jej celem jest głoszenie dobrej nowiny o tym, że Bóg okazał ludziom łaskę. <verse number="25" style="v"/>Wiem już, że wy, którym podczas moich podróży opowiadałem o królestwie, nigdy mnie już nie zobaczycie. <verse number="26" style="v"/>Dlatego dziś oświadczam wam, że nie mam niczego na sumieniu, <verse number="27" style="v"/>bo nie wahałem się w pełni przedstawić wam woli Boga. <verse number="28" style="v"/>Uważajcie na siebie i na stado, które Duch Święty powierzył wam, przywódcom! Bądźcie dla Bożego kościoła tym, kim jest pasterz dla stada. Bóg bowiem kupił kościół płacąc za niego własną krwią. <verse number="29" style="v"/>Niestety wiem, że po moim odejściu pojawią się wśród was fałszywi nauczyciele, którzy będą jak drapieżne wilki wśród stada. <verse number="30" style="v"/>Również niektórzy z was samych porzucą prawdę i zaczną nauczać kłamstw, aby tylko pozyskać zwolenników. <verse number="31" style="v"/>Uważajcie więc i miejcie w pamięci te trzy lata, które spędziłem z wami, dniem i nocą pouczając każdego ze łzami w oczach. <verse number="32" style="v"/>Teraz powierzam was Bogu i Jego cudownemu słowu, które może was umocnić i zapewnić wam—razem ze wszystkimi świętymi—Boży dar. <verse number="33" style="v"/>Nigdy od nikogo nie żądałem ani pieniędzy, ani odzieży. <verse number="34" style="v"/>Wiecie przecież, że własnymi rękami zarabiałem na swoje utrzymanie i na potrzeby moich towarzyszy. <verse number="35" style="v"/>Dałem wam w ten sposób przykład, jak należy pracować i wspierać potrzebujących, pamiętając o słowach naszego Pana, który powiedział: „Dawanie przynosi więcej szczęścia niż branie”.</para>
  <para style="p">
    <verse number="36" style="v"/>Następnie padł na kolana i modlił się z nimi. <verse number="37" style="v"/>Oni zaś z głośnym płaczem rzucili mu się na szyję i ucałowali go. <verse number="38" style="v"/>Najbardziej zasmuciła ich zapowiedź Pawła, że już nigdy go nie zobaczą. Po pożegnaniu odprowadzili go na statek.</para>
  <chapter number="21" style="c"/>
  <para style="s1">Ostatnia podróż Pawła do Jerozolimy</para>
  <para style="p">
    <verse number="1" style="v"/>Po rozstaniu ze starszymi, popłynęliśmy do Kos. Następnego dnia ruszyliśmy w kierunku Rodos, a stamtąd do Patary. <verse number="2" style="v"/>Tam natrafiliśmy na statek płynący do Fenicji i wsiedliśmy na niego. <verse number="3" style="v"/>Minęliśmy Cypr, zostawiając go po lewej burcie, i popłynęliśmy do Syrii. Zawinęliśmy do portu w Tyrze, gdzie rozładowano statek. <verse number="4" style="v"/>Odszukaliśmy tam miejscowych wierzących i postanowiliśmy zatrzymać się u nich przez tydzień. Z natchnienia Ducha Świętego mówili oni Pawłowi o niebezpieczeństwie podróży do Jerozolimy. <verse number="5" style="v"/>Po tygodniu wyruszyliśmy z miasta i udaliśmy się do portu, a wszyscy wierzący—mężczyźni wraz z żonami i dziećmi—odprowadzili nas. Nad brzegiem morza uklękliśmy i wspólnie modliliśmy się. <verse number="6" style="v"/>Po pożegnaniu wsiedliśmy na statek, oni zaś powrócili do domów. <verse number="7" style="v"/>Kontynuując podróż, odpłynęliśmy z Tyru i dobiliśmy do Ptolemaidy. Odwiedziliśmy tamtejszych wierzących i zostaliśmy u nich jeden dzień, <verse number="8" style="v"/>nazajutrz zaś odpłynęliśmy do Cezarei. Zatrzymaliśmy się tam w domu Filipa, który był jednym z siedmiu pomocników, wybranych przez apostołów, i zajmował się głoszeniem dobrej nowiny. <verse number="9" style="v"/>Filip miał cztery niezamężne córki, które były prorokiniami. <verse number="10" style="v"/>Podczas naszego dłuższego pobytu w Cezarei przybył tam również z Judei niejaki Agabos, prorok. <verse number="11" style="v"/>Gdy nas odwiedził, wziął pas Pawła, związał nim swoje ręce oraz nogi i rzekł:</para>
  <para style="p">—Tak mówi Duch Święty: „Człowiek, do którego należy ten pas, zostanie związany w Jerozolimie przez żydowskich przywódców i wydany w ręce pogan”.</para>
  <para style="p">
    <verse number="12" style="v"/>Gdy to usłyszeliśmy—my i miejscowi wierzący—błagaliśmy Pawła, aby nie szedł do Jerozolimy.</para>
  <para style="p">
    <verse number="13" style="v"/>—Po co płaczecie i ranicie mi serce?—odrzekł Paweł. —Przecież dla Jezusa, mojego Pana, gotów jestem nie tylko na więzienie w Jerozolimie, ale i na śmierć!</para>
  <para style="p">
    <verse number="14" style="v"/>Nie mogąc go przekonać, ustąpiliśmy, mówiąc:</para>
  <para style="p">—Niech się dzieje wola Pana!</para>
  <para style="p">
    <verse number="15" style="v"/>Wkrótce potem spakowaliśmy się i wyruszyliśmy do Jerozolimy. <verse number="16" style="v"/>W drodze towarzyszyło nam kilku uczniów z Cezarei. Po przybyciu na miejsce, zatrzymaliśmy się u pewnego Cypryjczyka, Mnazona, jednego z pierwszych uczniów Jezusa.</para>
  <para style="s1">Paweł w Jerozolimie</para>
  <para style="p">
    <verse number="17" style="v"/>Wierzący w Jerozolimie serdecznie nas przywitali. <verse number="18" style="v"/>Następnego dnia udaliśmy się z Pawłem na spotkanie z Jakubem, na które przyszli również wszyscy starsi kościoła w Jerozolimie. <verse number="19" style="v"/>Po przywitaniu, Paweł szczegółowo opowiedział im o tym, czego Bóg, poprzez jego pracę, dokonał wśród pogan. <verse number="20" style="v"/>Słysząc to, oddali chwałę Bogu. Potem powiedzieli mu jednak:</para>
  <para style="p">—Posłuchaj, drogi przyjacielu! Wiele tysięcy tutejszych Żydów uwierzyło Jezusowi, a wszyscy oni nadal skrupulatnie przestrzegają Prawa Mojżesza. <verse number="21" style="v"/>Słyszeli jednak, że ty wzywasz Żydów mieszkających wśród pogan do odrzucenia Prawa—do rezygnacji z dokonywania obrzędu obrzezania i nieprzestrzegania naszych zwyczajów. <verse number="22" style="v"/>Jak więc powinniśmy teraz postąpić? Na pewno przecież dowiedzą się o twoim przybyciu. <verse number="23" style="v"/>Posłuchaj naszej rady: Jest wśród nas czterech mężczyzn, którzy złożyli Bogu specjalną obietnicę. <verse number="24" style="v"/>Dołącz do nich, przejdźcie razem obrzęd oczyszczenia i zapłać za ostrzyżenie was wszystkich. Wtedy wszyscy będą wiedzieć, że pogłoski na twój temat są fałszywe i że razem z innymi Żydami przestrzegasz Prawa Mojżesza. <verse number="25" style="v"/>Jeśli zaś chodzi o wierzących pogan, to już załatwiliśmy tę sprawę. Napisaliśmy im, aby powstrzymali się od spożywania pokarmów ofiarowanych bożkom, mięsa uduszonych zwierząt i krwi oraz aby unikali rozwiązłości seksualnej. <verse number="26" style="v"/>Paweł posłuchał ich i następnego dnia, razem z tymi czterema mężczyznami, poddał się obrzędowi oczyszczenia i udał się do świątyni, aby zgłosić termin zakończenia dni oczyszczenia i złożenia ofiary.</para>
  <para style="s1">Aresztowanie Pawła</para>
  <para style="p">
    <verse number="27" style="v"/>Gdy siedmiodniowy czas oczyszczenia dobiegał końca, kilku Żydów z prowincji Azja ujrzało Pawła w świątyni. Podburzyli oni tłum i rzucili się na niego krzycząc:</para>
  <para style="p">
    <verse number="28" style="v"/>—Izraelici! Pomóżcie nam! Ten człowiek wszędzie i wszystkich nastawia przeciwko naszemu narodowi, Prawu i świątyni. Na domiar złego wprowadził tu pogan, bezczeszcząc to święte miejsce!</para>
  <para style="p">
    <verse number="29" style="v"/>Wcześniej bowiem widzieli w mieście Pawła z Trofimem z Efezu i sądzili, że wprowadził go do świątyni. <verse number="30" style="v"/>Całe miasto było poruszone i powstało wielkie zamieszanie. Wywleczono Pawła ze świątyni i zatrzaśnięto za nim bramy. <verse number="31" style="v"/>A gdy już mieli go zabić, wiadomość o rozruchach w całej Jerozolimie dotarła do dowódcy rzymskiego oddziału. <verse number="32" style="v"/>Zebrał więc szybko podległych sobie dowódców oraz żołnierzy i wszyscy razem wbiegli w tłum. Na widok wojska przestano bić Pawła. <verse number="33" style="v"/>Wtedy dowódca podszedł, aresztował Pawła i kazał go zakuć w podwójne kajdany. Dopytywał też, kim jest i co uczynił. <verse number="34" style="v"/>Ale ludzie w tłumie wykrzykiwali różne rzeczy. Nie mogąc się w tym zgiełku niczego dowiedzieć, rozkazał zabrać Pawła do koszar. <verse number="35" style="v"/>Gdy dotarli do schodów, tłum tak bardzo napierał, że żołnierze musieli Pawła nieść. <verse number="36" style="v"/>Ludzie zaś wciąż podążali za nimi, wołając:</para>
  <para style="p">—Precz z nim!</para>
  <para style="s1">Paweł przemawia do tłumu</para>
  <para style="p">
    <verse number="37" style="v"/>Tuż przed wejściem do koszar, Paweł rzekł do dowódcy:</para>
  <para style="p">—Czy mógłbym coś im powiedzieć?</para>
  <para style="p">—To ty mówisz po grecku? <verse number="38" style="v"/>Nie jesteś więc tym Egipcjaninem, który jakiś czas temu wywołał powstanie, a potem wraz z czterema tysiącami buntowników wycofał się na pustynię?</para>
  <para style="p">
    <verse number="39" style="v"/>—Ja jestem Żydem z Tarsu, znanego miasta w Cylicji. Proszę, pozwól mi przemówić do tych ludzi.</para>
  <para style="p">
    <verse number="40" style="v"/>Wtedy dowódca wyraził zgodę. Paweł stanął więc na schodach i dał ręką znak, że będzie mówił. Gdy zaległa cisza, zwrócił się do nich po hebrajsku:</para>
  <chapter number="22" style="c"/>
  <para style="p">
    <verse number="1" style="v"/>—Drodzy przyjaciele i starsi! Posłuchajcie tego, co mam na swoją obronę!</para>
  <para style="p">
    <verse number="2" style="v"/>Gdy usłyszeli, że mówi po hebrajsku, uciszyli się jeszcze bardziej. Paweł zaś mówił dalej:</para>
  <para style="p">
    <verse number="3" style="v"/>—Jestem Żydem urodzonym w Tarsie, w Cylicji, ale wychowałem się tu, w Jerozolimie. Pod okiem Gamaliela uczyłem się dokładnie przestrzegać Prawa Mojżesza. Byłem całkowicie oddany Bogu—tak samo jak wy dziś. <verse number="4" style="v"/>Prześladowałem zwolenników tej drogi: ścigałem ich, więziłem i zabijałem mężczyzn i kobiety. <verse number="5" style="v"/>Może to poświadczyć najwyższy kapłan oraz starsi. To od nich bowiem otrzymałem listy do przywódców w Damaszku, chciałem bowiem udać się tam, aby aresztować tamtejszych uczniów Jezusa i związanych oddać pod sąd w Jerozolimie. <verse number="6" style="v"/>Ale gdy zbliżałem się do Damaszku, w samo południe oślepiła mnie ogromna jasność z nieba. <verse number="7" style="v"/>Padłem wtedy na ziemię i usłyszałem głos: „Szawle, Szawle! Dlaczego Mnie prześladujesz?”. <verse number="8" style="v"/>„Kim jesteś, Panie?”—zapytałem. „Jestem Jezus z Nazaretu, którego prześladujesz”—odpowiedział. <verse number="9" style="v"/>Moi towarzysze podróży, którzy stali obok, widzieli jasność, ale nie słyszeli żadnego głosu. <verse number="10" style="v"/>„Co mam robić, Panie?”—zapytałem. „Wstań i idź do Damaszku”—rzekł Pan. „Tam się dowiesz, co masz robić”. <verse number="11" style="v"/>Ponieważ zostałem oślepiony blaskiem tego światła, do Damaszku zaprowadzili mnie moi towarzysze. <verse number="12" style="v"/>Tam przyszedł do mnie niejaki Ananiasz, człowiek kochający Boga i dokładnie przestrzegający Prawa Mojżesza, co potwierdzają wszyscy tamtejsi Żydzi. <verse number="13" style="v"/>Stanął przede mną i rzekł: „Szawle, przyjacielu! Przejrzyj!”. W tej samej chwili odzyskałem wzrok i mogłem już go widzieć. <verse number="14" style="v"/>Wtedy on powiedział: „Bóg naszych przodków wybrał cię, abyś poznał Jego wolę oraz ujrzał Tego, który jest Prawy i byś usłyszał Jego głos. <verse number="15" style="v"/>Odtąd będziesz mówił o Nim wszystkim ludziom, opowiadając także o tym, co widziałeś i słyszałeś. <verse number="16" style="v"/>Nie zwlekaj więc! Wstań i daj się ochrzcić. Niech imię Pana obmyje cię ze wszystkich twoich grzechów”. <verse number="17" style="v"/>Gdy wróciłem do Jerozolimy i modliłem się w świątyni, miałem wizję. <verse number="18" style="v"/>Pan rzekł do mnie: „Szybko opuść miasto, ponieważ ci ludzie nie będą słuchać tego, co im o Mnie opowiesz”. <verse number="19" style="v"/>„Ależ Panie!”—protestowałem. „Przecież oni wiedzą, że wtrącałem do więzień i biczowałem w synagogach tych, którzy Ci uwierzyli. <verse number="20" style="v"/>Uczestniczyłem przecież nawet w zabójstwie Szczepana, który opowiadał ludziom o Tobie. Popierałem to morderstwo i pilnowałem ubrań tych, którzy zadawali mu śmierć”. <verse number="21" style="v"/>Bóg rzekł jednak do mnie: „Wyjedź z Jerozolimy, bo chcę cię posłać daleko stąd, do pogan!”.</para>
  <para style="s1">Paweł obywatelem rzymskim</para>
  <para style="p">
    <verse number="22" style="v"/>Tłum, który do tego momentu spokojnie słuchał słów Pawła, teraz zaczął krzyczeć:</para>
  <para style="p">—Precz z nim! On nie zasługuje na życie!</para>
  <para style="p">
    <verse number="23" style="v"/>Krzyczeli, wymachiwali ubraniami i zdenerwowani rzucali piaskiem. <verse number="24" style="v"/>Dowódca zabrał więc Pawła do koszar i rozkazał biczowaniem wydobyć z niego zeznania, aby dowiedzieć się dlaczego tłum tak go nienawidzi. <verse number="25" style="v"/>Gdy żołnierze związali go już do biczowania, Paweł zapytał stojącego obok dowódcę:</para>
  <para style="p">—Czy wolno wam biczować rzymskiego obywatela i to bez procesu?</para>
  <para style="p">
    <verse number="26" style="v"/>Ten udał się do dowódcy oddziału i powiedział:</para>
  <para style="p">—Uważaj, co robisz! Ten człowiek to Rzymianin!</para>
  <para style="p">
    <verse number="27" style="v"/>Dowódca podszedł więc do Pawła i zapytał:</para>
  <para style="p">—Naprawdę jesteś Rzymianinem?</para>
  <para style="p">—Tak—odparł Paweł.</para>
  <para style="p">
    <verse number="28" style="v"/>—Mnie rzymskie obywatelstwo kosztowało majątek!—rzekł.</para>
  <para style="p">—A ja mam je od urodzenia—odpowiedział Paweł.</para>
  <para style="p">
    <verse number="29" style="v"/>Ci, którzy chcieli przesłuchiwać Pawła, natychmiast się usunęli. A dowódca przestraszył się, że aresztował rzymskiego obywatela.</para>
  <para style="s1">Paweł przed Wysoką Radą</para>
  <para style="p">
    <verse number="30" style="v"/>Następnego dnia, chcąc się dowiedzieć o co żydowscy przywódcy oskarżają Pawła, dowódca zdjął z niego więzy i zarządził zebranie najwyższych kapłanów oraz Wysokiej Rady. Następnie postawił przed nimi Pawła.</para>
  <chapter number="23" style="c"/>
  <para style="p">
    <verse number="1" style="v"/>Paweł spojrzał na członków Rady i powiedział:</para>
  <para style="p">—Przyjaciele! Żyję z czystym sumieniem przed Bogiem!</para>
  <para style="p">
    <verse number="2" style="v"/>Na to najwyższy kapłan polecił stojącym obok Pawła uderzyć go w twarz.</para>
  <para style="p">
    <verse number="3" style="v"/>—I ciebie, obłudniku, uderzy Bóg!—odpowiedział Paweł. —Sądzisz mnie na podstawie Prawa Mojżesza, a jednocześnie łamiesz je, każąc mnie bić!</para>
  <para style="p">
    <verse number="4" style="v"/>—Znieważasz najwyższego kapłana?!—odezwali się stojący obok Pawła.</para>
  <para style="p">
    <verse number="5" style="v"/>—Przyjaciele! Nie wiedziałem, że to najwyższy kapłan—rzekł Paweł. —Napisane jest przecież w Prawie Mojżesza: „Nie będziesz mówił nic złego o przełożonym ludu”.</para>
  <para style="p">
    <verse number="6" style="v"/>Gdy się zorientował, że Rada składa się z saduceuszy i faryzeuszy, zawołał:</para>
  <para style="p">—Drodzy przyjaciele! Podobnie jak moi przodkowie, jestem faryzeuszem. A dziś jestem sądzony dlatego, że wierzę w zmartwychwstanie!</para>
  <para style="p">
    <verse number="7" style="v"/>Słowa te od razu skłóciły przedstawicieli dwóch ugrupowań i powstał miedzy nimi rozłam. <verse number="8" style="v"/>Saduceusze bowiem, w przeciwieństwie do faryzeuszy, nie wierzą w zmartwychwstanie, aniołów ani życie po śmierci. <verse number="9" style="v"/>Powstało więc ogromne zamieszanie. Niektórzy przywódcy religijni z ugrupowania faryzeuszy wołali:</para>
  <para style="p">—On nic złego nie zrobił. Może rzeczywiście przemówił do niego duch albo anioł!</para>
  <para style="p">
    <verse number="10" style="v"/>Kłótnia między członkami Rady stawała się coraz bardziej zawzięta. W końcu dowódca, obawiając się, że rozerwą Pawła na kawałki, kazał żołnierzom zabrać go z sali obrad i zaprowadzić do koszar.</para>
  <para style="p">
    <verse number="11" style="v"/>Tej nocy Pan stanął przed Pawłem i rzekł:</para>
  <para style="p">—Odwagi! Musisz opowiedzieć o Mnie nie tylko tu, w Jerozolimie, ale także w Rzymie!</para>
  <para style="s1">Spisek na życie Pawła</para>
  <para style="p">
    <verse number="12-13" style="v"/>Następnego dnia zebrała się grupa czterdziestu Żydów, którzy złożyli przysięgę, że nie będą ani jeść, ani pić, dopóki nie zabiją Pawła. <verse number="14" style="v"/>Udali się do najwyższych kapłanów oraz starszych i rzekli:</para>
  <para style="p">—Złożyliśmy przysięgę, że nie weźmiemy nic do ust, dopóki nie zgładzimy Pawła. <verse number="15" style="v"/>Poproście więc dowódcę, żeby jeszcze raz przyprowadził Pawła na posiedzenie Wysokiej Rady, celem dokładniejszego przesłuchania go. My zaś zabijemy go w drodze.</para>
  <para style="p">
    <verse number="16" style="v"/>O planowanym zamachu dowiedział się jednak siostrzeniec Pawła. Przyszedł więc do koszar i uprzedził go o tym. <verse number="17" style="v"/>On zaś zawołał jednego z dowódców.</para>
  <para style="p">—Zaprowadź tego chłopca do dowódcy oddziału—powiedział. —Ma dla niego ważną informację.</para>
  <para style="p">
    <verse number="18" style="v"/>Ten udał się więc z nim do dowódcy oddziału i powiedział:</para>
  <para style="p">—Więzień Paweł prosił mnie, bym przyprowadził tu tego młodzieńca, bo ma dla ciebie jakąś wiadomość.</para>
  <para style="p">
    <verse number="19" style="v"/>Dowódca wziął chłopca za rękę, odprowadził na bok i zapytał:</para>
  <para style="p">—O czym chcesz mi powiedzieć?</para>
  <para style="p">
    <verse number="20" style="v"/>—Żydowscy przywódcy postanowili poprosić cię, żebyś jutro przyprowadził Pawła na posiedzenie Wysokiej Rady w celu rzekomego przesłuchania go. <verse number="21" style="v"/>Nie zgódź się jednak na to! Ponad czterdziestu ludzi przygotowało bowiem na niego zasadzkę. Przysięgli sobie nawet, że nie będą jeść i pić, dopóki go nie zabiją. Są już gotowi i czekają tylko na twoją zgodę.</para>
  <para style="p">
    <verse number="22" style="v"/>—Nie mów nikomu, że mi o tym powiedziałeś—ostrzegł go dowódca i wypuścił.</para>
  <para style="p">
    <verse number="23" style="v"/>Potem wezwał dwóch podległych sobie dowódców i rozkazał im:</para>
  <para style="p">—Na dziewiątą wieczorem przygotujcie dwustu żołnierzy, dwustu oszczepników i siedemdziesięciu jezdnych. Wyruszą do Cezarei. <verse number="24" style="v"/>Przygotujcie też konia dla Pawła i bezpiecznie doprowadźcie go do gubernatora Feliksa.</para>
  <para style="p">
    <verse number="25" style="v"/>Do gubernatora zaś napisał list następującej treści:</para>
  <para style="pmo">
    <verse number="26" style="v"/>„Pozdrowienia od Klaudiusza Lizjasza dla gubernatora Feliksa!</para>
  <para style="b"/>
  <para style="pm">
    <verse number="27" style="v"/>Grupa Żydów schwytała tego oto człowieka i już chciała go zabić. Gdy się dowiedziałem, że jest Rzymianinem, posłałem żołnierzy i uratowałem go. <verse number="28" style="v"/>Potem postawiłem go przed ich Wysoką Radą, żeby poznać stawiane mu zarzuty. <verse number="29" style="v"/>Stwierdziłem jednak, że oskarżenia dotyczą jakichś spornych kwestii z ich religijnego prawa, a nie czynu podlegającego karze śmierci lub więzienia. <verse number="30" style="v"/>Ponieważ dowiedziałem się o spisku na jego życie, niezwłocznie posłałem go do ciebie, informując jego oskarżycieli, że mają postawić mu zarzuty przed tobą”.</para>
  <para style="p">
    <verse number="31" style="v"/>Nocą, zgodnie z rozkazem, żołnierze wyruszyli więc z Pawłem i odprowadzili go do Antipatris. <verse number="32" style="v"/>Sami wrócili rano do koszar, jeźdźcom zaś polecili odstawić go na miejsce. <verse number="33" style="v"/>Ci więc, po przybyciu do Cezarei, przekazali Pawła gubernatorowi i wręczyli mu list od dowódcy. <verse number="34" style="v"/>Przeczytawszy list, gubernator zapytał Pawła, z jakiej pochodzi prowincji. Gdy się zaś dowiedział, że jest z Cylicji, powiedział:</para>
  <para style="p">
    <verse number="35" style="v"/>—Przesłucham cię, gdy przybędą twoi oskarżyciele.</para>
  <para style="p">Następnie rozkazał pilnować go w celi pałacu Heroda.</para>
  <chapter number="24" style="c"/>
  <para style="s1">Proces przed Feliksem</para>
  <para style="p">
    <verse number="1" style="v"/>Pięć dni później, przybył najwyższy kapłan Ananiasz razem ze starszymi oraz z prawnikiem Tertullosem. Oni to wnieśli przed gubernatorem oskarżenie przeciw Pawłowi. <verse number="2" style="v"/>Gdy go wprowadzono, Tertullos rozpoczął mowę oskarżycielską:</para>
  <para style="p">—Dostojny Feliksie! Zapewniłeś nam pokój i pomyślność, <verse number="3" style="v"/>za co jesteśmy ci bardzo wdzięczni. <verse number="4" style="v"/>Nie chcemy nadużywać twojej cierpliwości i życzliwości. Zechciej jednak krótko nas wysłuchać. <verse number="5" style="v"/>Stwierdziliśmy, że ten człowiek, siejący niezgodę wśród wszystkich Żydów na świecie, jest przywódcą sekty nazarejczyków. <verse number="6" style="v"/>Co więcej, usiłował on zbezcześcić naszą świątynię i dlatego go zatrzymaliśmy. <verse number="7-8" style="v"/>Sam zresztą możesz go przesłuchać i przekonać się o prawdziwości naszych oskarżeń.</para>
  <para style="p">
    <verse number="9" style="v"/>Gdy skończył, ci którzy przybyli z najwyższym kapłanem, poświadczyli, że to prawda. <verse number="10" style="v"/>Wówczas gubernator dał Pawłowi znak, że może się bronić:</para>
  <para style="p">—Wiem, że od wielu lat rozstrzygasz sprawy dotyczące naszego narodu—rzekł Paweł—dlatego z tym większym zaufaniem mogę mówić w swojej obronie. <verse number="11" style="v"/>Możesz bowiem łatwo sprawdzić, że przybyłem do Jerozolimy nie więcej niż dwanaście dni temu, aby w świątyni oddać chwałę Bogu. <verse number="12" style="v"/>Ani tam, ani w żadnej synagodze, ani nigdzie indziej w Jerozolimie nie nauczałem i nie podburzałem tłumów. <verse number="13" style="v"/>Nie ma więc żadnych dowodów na te wszystkie oskarżenia. <verse number="14" style="v"/>Przyznaję się natomiast przed tobą, że służę naszemu Bogu według drogi zbawienia nazywanej przez nich sektą. Wierzę we wszystko, co jest napisane w Prawie Mojżesza i księgach proroków. <verse number="15" style="v"/>I, podobnie jak moi oskarżyciele, z nadzieją oczekuję zmartwychwstania wszystkich ludzi—dobrych i złych. <verse number="16" style="v"/>Dlatego ze wszystkich sił staram się zachować czyste sumienie przed Bogiem i ludźmi. <verse number="17" style="v"/>Do Jerozolimy zaś przybyłem po raz pierwszy od wielu lat, aby przynieść moim rodakom pomoc materialną i złożyć ofiarę Bogu. <verse number="18" style="v"/>Wtedy właśnie zobaczyli mnie w świątyni, po obrzędzie oczyszczenia—ale nie w tłumie i nie wzniecającego rozruchy. <verse number="19" style="v"/>Byli tam obecni Żydzi z prowincji Azja i to oni, jako świadkowie, powinni tu być i przedstawiać rzekome oskarżenia. <verse number="20" style="v"/>Zresztą i ci ludzie mogą powiedzieć, czy Wysoka Rada wysunęła przeciwko mnie jakiekolwiek zarzuty, <verse number="21" style="v"/>prócz tego, że publicznie zawołałem: „Jestem sądzony dlatego, że wierzę w zmartwychwstanie!”.</para>
  <para style="p">
    <verse number="22" style="v"/>Feliks wiele już słyszał o drodze Pana. Odrzucił więc wszystkie oskarżenia i powiedział:</para>
  <para style="p">—Zajmę się waszą sprawą, gdy przybędzie tu dowódca Lizjasz!</para>
  <para style="p">
    <verse number="23" style="v"/>Rozkazał też podległemu sobie dowódcy pilnować Pawła, dobrze go traktować i nie przeszkadzać jego przyjaciołom w odwiedzaniu go i służeniu mu pomocą.</para>
  <para style="p">
    <verse number="24" style="v"/>Po kilku dniach Feliks przybył wraz z żoną, Druzyllą, która była Żydówką, i polecili wezwać Pawła. Chciał bowiem posłuchać jego nauki o wierze w Jezusa Chrystusa. <verse number="25" style="v"/>Gdy jednak Paweł zaczął mówić o prawości, czystości i nadchodzącym Bożym sądzie, Feliks poczuł strach.</para>
  <para style="p">—Odejdź już—powiedział. —Posłucham cię kiedy indziej.</para>
  <para style="p">
    <verse number="26" style="v"/>Liczył jednak, że Paweł da mu jakąś łapówkę, toteż często go wzywał i rozmawiał z nim. <verse number="27" style="v"/>Dwa lata później urząd gubernatora objął następca Feliksa, Porcjusz Festus. Odchodząc, Feliks pozostawił jednak Pawła w więzieniu. Chciał bowiem utrzymać dobre stosunki z żydowskimi przywódcami.</para>
  <chapter number="25" style="c"/>
  <para style="s1">Proces przed Festusem</para>
  <para style="p">
    <verse number="1" style="v"/>W trzy dni po objęciu urzędu w Cezarei, Festus udał się do Jerozolimy. <verse number="2" style="v"/>Wówczas najwyżsi kapłani i wpływowi przywódcy żydowscy przedstawili mu zarzuty wobec Pawła. Poprosili też, <verse number="3" style="v"/>aby zrobił im przysługę i sprowadził go do Jerozolimy. Mieli bowiem zamiar urządzić po drodze zasadzkę i zabić go. <verse number="4" style="v"/>Ale Festus odpowiedział, że Paweł pozostanie w Cezarei i że on sam też się tam wkrótce udaje. Zaproponował więc:</para>
  <para style="p">
    <verse number="5" style="v"/>—Niech wasi przedstawiciele pojadą ze mną i wniosą oskarżenie, jeśli Paweł jest winny.</para>
  <para style="p">
    <verse number="6" style="v"/>Osiem lub dziesięć dni później wrócił do Cezarei. Następnego dnia zasiadł na fotelu sędziowskim i polecił, aby przyprowadzono Pawła. <verse number="7" style="v"/>Żydowscy przywódcy, którzy przybyli z Jerozolimy, natychmiast otoczyli go i zaczęli stawiać mu wiele poważnych zarzutów. Niczego jednak nie potrafili udowodnić.</para>
  <para style="p">
    <verse number="8" style="v"/>—Nie zgrzeszyłem ani przeciw naszemu Prawu—bronił się Paweł—ani przeciw świątyni, ani przeciw cezarowi!</para>
  <para style="p">
    <verse number="9" style="v"/>—Czy chciałbyś więc zeznawać przede mną w Jerozolimie?—zapytał go Festus, chcąc zadowolić żydowskich przywódców.</para>
  <para style="p">
    <verse number="10" style="v"/>—Nie!—odrzekł Paweł. —Przysługuje mi prawo osądzenia mojej sprawy przez samego cezara. Dobrze wiesz, że nie popełniłem żadnego przestępstwa przeciw mojemu narodowi. <verse number="11" style="v"/>Jeśli dopuściłem się czynu zasługującego na śmierć, nie waham się umrzeć. Lecz jeśli nie zrobiłem niczego, o co mnie oskarżają, nikt nie ma prawa mnie im wydać. Odwołuję się do cezara!</para>
  <para style="p">
    <verse number="12" style="v"/>Po omówieniu sytuacji ze swoją radą, Festus rzekł:</para>
  <para style="p">—Skoro się odwołałeś, staniesz przed cezarem.</para>
  <para style="s1">Festus konsultuje się z królem Agryppą</para>
  <para style="p">
    <verse number="13" style="v"/>Jakiś czas później przybyli do Festusa w odwiedziny król Agryppa wraz z żoną Berenike. <verse number="14" style="v"/>Po kilku dniach Festus przedstawił królowi sprawę Pawła.</para>
  <para style="p">—Mam tu więźnia—powiedział—którego pozostawił mi Feliks. <verse number="15" style="v"/>Gdy byłem w Jerozolimie, najwyżsi kapłani i żydowscy starsi wnieśli przeciwko niemu oskarżenie i zażądali ukarania go. <verse number="16" style="v"/>Wyjaśniłem im oczywiście, że Rzymianie nie mają zwyczaju nikogo skazywać na śmierć, jeśli oskarżony nie stanie najpierw przed swoimi oskarżycielami i nie będzie miał prawa do obrony. <verse number="17" style="v"/>A gdy wszyscy tu przybyli, nie odraczałem sprawy. Zająłem miejsce w fotelu sędziowskim i poleciłem przyprowadzić więźnia. <verse number="18" style="v"/>Oskarżyciele nie postawili mu jednak żadnego z zarzutów, których się spodziewałem. <verse number="19" style="v"/>Oskarżali go tylko o kwestie natury religijnej, dotyczące jakiegoś zmarłego Jezusa, o którym Paweł twierdzi, że żyje. <verse number="20" style="v"/>Przyznam, że byłem bezradny wobec tych dociekań. Zaproponowałem więc Pawłowi, żeby poszedł do Jerozolimy i tam zeznawał. <verse number="21" style="v"/>On jednak odwołał się do cezara, dlatego poleciłem pilnować go aż do czasu odesłania do Rzymu.</para>
  <para style="p">
    <verse number="22" style="v"/>—Chętnie posłuchałbym tego człowieka—powiedział Agryppa.</para>
  <para style="p">—Dobrze. Jutro go usłyszysz—odrzekł Festus.</para>
  <para style="s1">Paweł przed Agryppą</para>
  <para style="p">
    <verse number="23" style="v"/>Następnego dnia król Agryppa wraz z Berenike uroczyście wkroczyli na salę rozpraw. Towarzyszyło im wiele dowódców i wybitnych osobistości miasta. Festus rozkazał wprowadzić Pawła.</para>
  <para style="p">
    <verse number="24" style="v"/>—Królu Agryppo i wszyscy zebrani!—rozpoczął Festus. —Oto człowiek, którego śmierci domagają się tłumy Żydów, zarówno z Jerozolimy, jak i z naszego miasta. <verse number="25" style="v"/>Według mnie nie popełnił on żadnego przestępstwa podlegającego karze śmierci. Ponieważ jednak odwołał się do cezara, postanowiłem go wysłać do Rzymu, <verse number="26" style="v"/>ale nie wiem, co na jego temat napisać cezarowi. Dlatego postawiłem go przed wami wszystkimi, a szczególnie przed tobą, królu Agryppo, abyście go przesłuchali i poradzili mi, co napisać. <verse number="27" style="v"/>Nierozsądne byłoby bowiem wysyłać więźnia do cezara, nie podając, o co się go oskarża.</para>
  <chapter number="26" style="c"/>
  <para style="p">
    <verse number="1" style="v"/>—Powiedz, co masz na swoją obronę—zwrócił się Agryppa do Pawła.</para>
  <para style="p">Ten dał ręką znak, że zaczyna, i rozpoczął mowę obronną:</para>
  <para style="p">
    <verse number="2" style="v"/>—Cieszę się, królu Agryppo, że mogę bronić się przed zarzutami żydowskich przywódców w twojej obecności. <verse number="3" style="v"/>Doskonale bowiem znasz ich zwyczaje i spory. Proszę więc, racz cierpliwie mnie wysłuchać. <verse number="4" style="v"/>Mieszkańcy Jerozolimy znają mnie od dziecka i wiedzą jak od najmłodszych lat wychowywałem się w Jerozolimie, wśród moich rodaków—Żydów. <verse number="5" style="v"/>Gdyby tylko chcieli, mogliby potwierdzić, że jako faryzeusz bardzo ściśle przestrzegałem praw i zwyczajów tego najsurowszego żydowskiego ugrupowania religijnego. <verse number="6" style="v"/>Ale prawdziwym powodem tej rozprawy jest to, że oczekuję spełnienia obietnicy, którą Bóg dał naszym przodkom. <verse number="7" style="v"/>Dwanaście rodów Izraela dniem i nocą służyło Bogu, oczekując wypełnienia jej. Królu, żydowscy przywódcy oskarżają mnie właśnie z powodu tej nadziei. <verse number="8" style="v"/>Dlaczego jednak uznaje się za nieprawdopodobne to, że Bóg wskrzesza umarłych? <verse number="9" style="v"/>Osobiście byłem przekonany, że powinienem zdecydowanie przeciwstawiać się Jezusowi z Nazaretu. <verse number="10" style="v"/>Zacząłem od Jerozolimy. Z upoważnienia najwyższych kapłanów aresztowałem wielu świętych. Głosowałem przeciwko nim, gdy ich skazywano na śmierć. <verse number="11" style="v"/>Ścigając ich po wszystkich synagogach, torturami zmuszałem ich do przeklinania imienia Jezusa. Byłem ich tak zaciętym wrogiem, że prześladowałem ich nawet w miastach poza Izraelem. <verse number="12" style="v"/>Z takim właśnie zamiarem jechałem do Damaszku, mając autorytet i pełnomocnictwo najwyższych kapłanów. <verse number="13" style="v"/>Królu! Podczas tej podróży, w południe, ujrzałem światło z nieba, jaśniejsze od słońca, które ogarnęło mnie i moich towarzyszy podróży. <verse number="14" style="v"/>Padliśmy na ziemię i usłyszałem głos, mówiący do mnie po hebrajsku: „Szawle, Szawle, dlaczego mnie prześladujesz? Wierzgasz jak trafione strzałą zwierzę i ranisz samego siebie”. <verse number="15" style="v"/>„Panie, kim jesteś?”—zapytałem. „Jestem Jezus, którego prześladujesz”—odpowiedział. <verse number="16" style="v"/>„Teraz wstań! Ukazałem ci się, bo wybrałem cię na swojego sługę i świadka. Będziesz opowiadał innym o tym, co widziałeś i co jeszcze zobaczysz. <verse number="17" style="v"/>Będę cię chronić przed twoim własnym narodem oraz przed poganami, do których cię poślę. <verse number="18" style="v"/>Otworzysz im oczy, aby zwrócili się od ciemności do światła oraz od władzy szatana do Boga. Gdy to uczynią, odpuszczę im grzechy i obdarzę ich darem, który otrzymają wszyscy święci”. <verse number="19" style="v"/>Królu Agryppo, nie mogłem sprzeciwić się Bożemu objawieniu! <verse number="20" style="v"/>Dlatego wzywałem ludzi—najpierw mieszkańców Damaszku, następnie Jerozolimy i całej Judei, a potem również pogan—do opamiętania się, zwrócenia do Boga i zmiany życia. <verse number="21" style="v"/>Właśnie z tego powodu żydowscy przywódcy zatrzymali mnie w świątyni i usiłowali zabić. <verse number="22" style="v"/>Ale Bóg ochronił mnie i dziś nadal mogę opowiadać o tym wszystkim ludziom—małym i wielkim. A to, co mówię, zgodne jest z zapowiedziami proroków i Mojżesza, którzy przepowiedzieli, <verse number="23" style="v"/>że Mesjasz będzie cierpiał i pierwszy powstanie z martwych, aby przynieść światło zarówno Żydom, jak i poganom.</para>
  <para style="p">
    <verse number="24" style="v"/>Gdy Paweł się tak bronił, Festus nagle zawołał:</para>
  <para style="p">—Chyba oszalałeś, Pawle! Ogromna wiedza pomieszała ci w głowie!</para>
  <para style="p">
    <verse number="25" style="v"/>—Nie oszalałem, dostojny Festusie—odrzekł Paweł. —To, co mówię, jest logiczne i zgodne z prawdą. <verse number="26" style="v"/>Król Agryppa dobrze wie o tych sprawach. Mówię o nich zupełnie otwarcie, jestem bowiem przekonany, że te wydarzenia nie uszły jego uwadze. Nie miały bowiem miejsca w jakimś zapadłym kącie! <verse number="27" style="v"/>Królu Agryppo, czy wierzysz prorokom? Wiem, że wierzysz.</para>
  <para style="p">
    <verse number="28" style="v"/>—Czy myślisz, że tak szybko uda ci się zrobić ze mnie chrześcijanina?—zapytał Agryppa.</para>
  <para style="p">
    <verse number="29" style="v"/>—Byłbym wdzięczny Bogu—odpowiedział Paweł—gdybyś zarówno ty, jak i wszyscy słuchający mnie tu, prędzej czy później mogli stać się takimi jak ja, oczywiście z wyjątkiem tych kajdan.</para>
  <para style="p">
    <verse number="30" style="v"/>Po tych słowach król, gubernator, Berenike i wszyscy pozostali podnieśli się z miejsc. <verse number="31" style="v"/>A wychodząc z sali, mówili między sobą:</para>
  <para style="p">—Ten człowiek nie uczynił niczego zasługującego na śmierć lub więzienie.</para>
  <para style="p">
    <verse number="32" style="v"/>Agryppa zaś powiedział do Festusa:</para>
  <para style="p">—Gdyby się nie odwoływał do cezara, można by go było uwolnić.</para>
  <chapter number="27" style="c"/>
  <para style="s1">Paweł płynie do Rzymu</para>
  <para style="p">
    <verse number="1" style="v"/>Gdy już zapadła decyzja o naszej podróży do Italii, przekazano Pawła i innych więźniów pod nadzór niejakiemu Juliuszowi, dowódcy oddziału cezara. <verse number="2" style="v"/>Wsiedliśmy na statek płynący z Adramyttion i wypłynęliśmy w kierunku Azji. Towarzyszył nam również Arystarch, Macedończyk z Tesaloniki. <verse number="3" style="v"/>Następnego dnia, gdy zawinęliśmy do Sydonu, Juliusz, który był przychylny Pawłowi, pozwolił mu odwiedzić przyjaciół i skorzystać z ich gościny. <verse number="4" style="v"/>Z Sydonu skierowaliśmy się na północ ku Cyprowi, bo natknęliśmy się na przeciwne wiatry. <verse number="5" style="v"/>Opłynęliśmy wybrzeże Cylicji i Pamfilii i przybyliśmy do Myry w prowincji Licja. <verse number="6" style="v"/>Tam dowódca znalazł statek płynący z Aleksandrii do Italii i umieścił nas na nim. <verse number="7" style="v"/>Przez wiele dni powoli płynęliśmy ku portowi w Knidos. Ponieważ jednak wiatr nam nie sprzyjał, skierowaliśmy się na Kretę, mijając port Salmone. <verse number="8" style="v"/>Z trudem płynęliśmy wzdłuż południowego brzegu, aż przybyliśmy do miejsca o nazwie Piękna Przystań, w pobliżu miasta Lasaia. <verse number="9" style="v"/>Minęło sporo czasu, a dalsze kontynuowanie rejsu było niebezpieczne, minął już bowiem Dzień Pojednania. Paweł przestrzegał więc:</para>
  <para style="p">
    <verse number="10" style="v"/>—Panowie! Uważam, że dalsza podróż będzie niebezpieczna nie tylko dla statku i ładunku, ale i dla naszego życia.</para>
  <para style="p">
    <verse number="11" style="v"/>Ale Juliusz bardziej niż Pawłowi ufał sternikowi i właścicielowi statku. <verse number="12" style="v"/>Piękna Przystań nie nadawała się do spędzenia w niej zimy. Dlatego większość załogi uznała, że trzeba ją opuścić i spróbować dopłynąć do portu Feniks na Krecie, wystawionego na południowo-zachodnie i północno-zachodnie wiatry.</para>
  <para style="s1">Sztorm</para>
  <para style="p">
    <verse number="13" style="v"/>Gdy zaczął wiać lekki południowy wiatr, zgodnie z postanowieniem, podnieśli kotwicę i popłynęli wzdłuż brzegu wyspy. <verse number="14" style="v"/>Jednak dość szybko od strony lądu zaczął wiać huragan Eurakilon. <verse number="15" style="v"/>Statek zaczął tracić kurs i nie mógł stawić czoła wiatrowi. Musieliśmy więc poddać się mu i pozwolić nieść prądowi morskiemu. <verse number="16" style="v"/>Wreszcie podpłynęliśmy do wyspy Kauda, gdzie z trudem wciągnęliśmy na pokład łódź ratunkową <verse number="17" style="v"/>i wzmocniliśmy statek linami. W obawie przed wpadnięciem na wyspę Sytrę, opuszczono pływającą kotwicę i tak dryfowaliśmy. <verse number="18" style="v"/>Następnego dnia, sztorm stał się jeszcze silniejszy, załoga wyrzuciła więc za burtę ładunek. <verse number="19" style="v"/>Kolejnego dnia wyrzucono także sprzęt okrętowy. <verse number="20" style="v"/>Przez wiele dni nie było widać ani słońca, ani gwiazd, a sztorm nie ustawał. Traciliśmy już więc nadzieję na ocalenie. <verse number="21" style="v"/>Nikt nie był w stanie nawet jeść. W końcu Paweł powiedział do załogi:</para>
  <para style="p">—Mogliście mnie posłuchać i nie wypływać z Krety. W ten sposób uniknęlibyście tego nieszczęścia i strat. <verse number="22" style="v"/>Ale bądźcie dobrej myśli! Statek wprawdzie zatonie, ale nikt z nas nie zginie. <verse number="23" style="v"/>Dziś w nocy ukazał mi się anioł Boga, do którego należę i któremu służę, <verse number="24" style="v"/>i powiedział: „Nie bój się, Pawle, bo na pewno staniesz przed cezarem! Co więcej, ze względu na ciebie Bóg ocali wszystkich, którzy z tobą płyną”. <verse number="25" style="v"/>Bądźcie więc dobrej myśli! Ufam Bogu, że zrobi to, co powiedział, <verse number="26" style="v"/>i zostaniemy wyrzuceni na brzeg jakiejś wyspy.</para>
  <para style="p">
    <verse number="27" style="v"/>Była już czternasta noc sztormu, a my nadal dryfowaliśmy po Adriatyku. W środku nocy marynarze zorientowali się, że zbliżamy się do lądu. <verse number="28" style="v"/>Spuścili sondę i stwierdzili, że głębokość wynosi 37 metrów. Po chwili zmierzyli ją ponownie—wynosiła 28 metrów. <verse number="29" style="v"/>Bojąc się rozbicia o przybrzeżne skały, zrzucili z rufy cztery kotwice, pragnąc przetrwać tak do rana. <verse number="30" style="v"/>Niektórzy członkowie załogi chcieli jednak uciec ze statku i—pod pozorem zrzucania kotwic na dziobie okrętu—zaczęli spuszczać na wodę łódź ratunkową. <verse number="31" style="v"/>Wtedy Paweł powiedział do dowódcy i żołnierzy:</para>
  <para style="p">—Jeśli oni nie zostaną na statku, wszyscy pasażerowie zginą, wy również.</para>
  <para style="p">
    <verse number="32" style="v"/>Żołnierze odcięli więc liny i łódź spadła do morza. <verse number="33" style="v"/>Tuż przed świtem Paweł zachęcił wszystkich, żeby coś zjedli.</para>
  <para style="p">—Przez czternaście dni nie braliście nic do ust. <verse number="34" style="v"/>Proszę, dla waszego dobra zjedzcie coś! Zapewniam, że nikomu z was nie spadnie wam nawet włos z głowy!</para>
  <para style="p">
    <verse number="35" style="v"/>Po tych słowach wziął do rąk chleb i wobec wszystkich podziękował za niego Bogu. Odłamał kawałek i zaczął jeść. <verse number="36" style="v"/>Zaraz wszyscy poczuli się lepiej i również zaczęli jeść, <verse number="37" style="v"/>a było nas na statku dwieście siedemdziesiąt sześć osób. <verse number="38" style="v"/>Po posiłku załoga jeszcze bardziej odciążyła statek, wyrzucając za burtę ładunek zboża.</para>
  <para style="p">
    <verse number="39" style="v"/>Gdy nastał dzień, nie mogli rozpoznać lądu. Dostrzegli jednak zatokę z płaskim wybrzeżem i zastanawiali się, czy udałoby się tam zacumować statek. <verse number="40" style="v"/>Odcięli więc kotwice, zostawiając je w morzu, uwolnili ster z lin oraz postawili przedni żagiel. Wówczas okręt zaczął płynąć w kierunku lądu. <verse number="41" style="v"/>Ale statek utknął na mieliźnie między dwoma prądami morskimi. Dziób został unieruchomiony, natomiast rufa zaczęła się rozpadać pod naporem silnie uderzających fal. <verse number="42" style="v"/>Wtedy żołnierze postanowili zabić więźniów, aby żaden z nich nie uciekł. <verse number="43" style="v"/>Ale Juliusz, chcąc oszczędzić Pawła, zabronił im tego. Wszystkim umiejącym pływać rozkazał wyskoczyć za burtę i dopłynąć do brzegu. <verse number="44" style="v"/>Pozostałym zaś polecił, aby ratowali się na deskach i innych częściach statku. W ten sposób wszyscy bezpiecznie dotarli do brzegu wyspy.</para>
  <chapter number="28" style="c"/>
  <para style="s1">Na wybrzeżu Malty</para>
  <para style="p">
    <verse number="1" style="v"/>Gdy znaleźliśmy się na lądzie, dowiedzieliśmy się, że jesteśmy na Malcie. <verse number="2" style="v"/>Mieszkańcy wyspy byli niezwykle uprzejmi. Od razu rozpalili ognisko i zaopiekowali się nami, bo było zimno oraz padał deszcz. <verse number="3" style="v"/>Gdy Paweł nazbierał chrustu i dorzucił do ogniska, z powodu gorąca wypełzła spod gałęzi żmija i uczepiła się jego ręki. <verse number="4" style="v"/>Widząc to, wyspiarze mówili między sobą:</para>
  <para style="p">—To musi być morderca, bo chociaż ocalał z morza, bogini sprawiedliwości i tak upomniała się o jego życie.</para>
  <para style="p">
    <verse number="5" style="v"/>Ale Paweł strząsnął żmiję w ogień i nic mu się nie stało. <verse number="6" style="v"/>Ludzie spodziewali się, że opuchnie lub padnie martwy. Upłynęło jednak sporo czasu, a nic takiego się nie wydarzyło. Dlatego zmienili zdanie i uznali, że jest bogiem.</para>
  <para style="p">
    <verse number="7" style="v"/>W pobliżu tego miejsca znajdowała się posiadłość gubernatora wyspy, Publiusza. Zaprosił on nas do siebie i serdecznie gościł przez trzy dni. <verse number="8" style="v"/>Ojciec Publiusza leżał właśnie chory i cierpiał z powodu biegunki i gorączki. Paweł odwiedził go, pomodlił się za niego i—kładąc na niego ręce—uzdrowił go. <verse number="9" style="v"/>Wtedy zaczęli przychodzić do niego również inni chorzy mieszkańcy wyspy i oni także zostali uzdrowieni. <verse number="10" style="v"/>Ludzie ci okazali nam wielki szacunek, a przed dalszą podróżą zaopatrzyli na drogę.</para>
  <para style="s1">Paweł dociera do Rzymu</para>
  <para style="p">
    <verse number="11" style="v"/>Po trzech miesiącach pobytu na Malcie, opuściliśmy ją na statku z godłem bliźniaczych bogów, Kastora i Polluksa, płynącym z Aleksandrii. Okręt ten w czasie zimy cumował bowiem na wyspie. <verse number="12" style="v"/>Najpierw zawinęliśmy do Syrakuz i zatrzymaliśmy się tam na trzy dni. <verse number="13" style="v"/>Stamtąd popłynęliśmy do Regium. Dzień później zaczął wiać południowy wiatr, więc następnego dnia przybiliśmy do Puteoli. <verse number="14" style="v"/>Tam spotkaliśmy kilku wierzących, którzy zaprosili nas do siebie na cały tydzień. Stamtąd zaś udaliśmy się już do Rzymu. <verse number="15" style="v"/>Gdy tamtejsi wierzący dowiedzieli się o naszym przybyciu, wyszli nam na spotkanie aż do Forum Appiusza i do „Trzech Tawern”. Zobaczywszy ich, Paweł oddał chwałę Bogu i nabrał otuchy. <verse number="16" style="v"/>W Rzymie zaś pozwolono mu zamieszkać w prywatnym domu pod nadzorem żołnierza.</para>
  <para style="s1">Paweł głosi dobrą nowinę w Rzymie</para>
  <para style="p">
    <verse number="17" style="v"/>Trzy dni później Paweł zaprosił do siebie miejscowych przywódców żydowskich. Gdy się zebrali u niego, przemówił:</para>
  <para style="p">—Przyjaciele! Nie uczyniłem nic przeciwko naszemu narodowi ani tradycjom, choć w Jerozolimie aresztowano mnie i wydano Rzymianom. <verse number="18" style="v"/>Ci postawili mnie przed sądem, ale chcieli uwolnić, bo nie znaleźli podstaw do skazania mnie na śmierć. <verse number="19" style="v"/>Wobec sprzeciwu ze strony żydowskich przywódców, musiałem odwołać się do cezara. Nie uczyniłem jednak tego po to, aby oskarżać własny naród! <verse number="20" style="v"/>Zaprosiłem więc was, aby wam powiedzieć, że zostałem zakuty w te kajdany z powodu nadziei, którą ma cały Izrael.</para>
  <para style="p">
    <verse number="21" style="v"/>—Nie otrzymaliśmy z Judei żadnych oskarżających cię listów. Również nikt z rodaków, którzy nas odwiedzają, ani ktokolwiek inny nie przekazał nam żadnych zarzutów przeciwko tobie. <verse number="22" style="v"/>Chętnie więc poznamy twoje poglądy, słyszeliśmy już bowiem o tej sekcie i wiemy, że wszędzie spotyka się ze sprzeciwem.</para>
  <para style="p">
    <verse number="23" style="v"/>Umówili się na następne spotkanie i w wyznaczonym dniu, w jeszcze większym gronie, przybyli do jego domu. A Paweł od rana aż do wieczora opowiadał im o królestwie Bożym i przedstawiał osobę Jezusa w świetle Prawa Mojżesza i ksiąg proroków. <verse number="24" style="v"/>Niektórzy z obecnych uwierzyli, inni nie. <verse number="25" style="v"/>Gdy, skłóceni, rozchodzili się do domów, Paweł dodał:</para>
  <para style="p">—Trafnie Duch Święty powiedział waszym przodkom przez proroka Izajasza:</para>
  <para style="q1">
    <verse number="26" style="v"/>„Idź do mojego ludu i powiedz mu:</para>
  <para style="q1">Będziecie słuchać,</para>
  <para style="q2">lecz nie zrozumiecie,</para>
  <para style="q1">będziecie patrzeć,</para>
  <para style="q2">lecz nie zobaczycie.</para>
  <para style="q1">
    <verse number="27" style="v"/>Ludzie ci mają twarde serca,</para>
  <para style="q2">zapchane uszy i zmrużone oczy</para>
  <para style="q2">—nic nie widzą, nic nie słyszą</para>
  <para style="q1">i niczego nie rozumieją.</para>
  <para style="q2">Dlatego nie chcą się opamiętać</para>
  <para style="q2">i zostać przeze Mnie uzdrowieni”.</para>
  <para style="p">
    <verse number="28-29" style="v"/>Wiedzcie więc, że Bóg skieruje to zbawienie do pogan, a oni chętnie je przyjmą.</para>
  <para style="p">
    <verse number="30" style="v"/>Przez dwa następne lata Paweł mieszkał w wynajętym domu, gdzie mógł przyjmować wszystkich, którzy pragnęli go odwiedzić. <verse number="31" style="v"/>W ten sposób, zupełnie swobodnie i bez przeszkód, mówił ludziom o królestwie Bożym i nauczał o Jezusie Chrystusie—naszym Panu.</para>
</usx>
