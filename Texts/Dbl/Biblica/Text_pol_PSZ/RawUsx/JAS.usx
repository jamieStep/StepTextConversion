<?xml version="1.0" encoding="UTF-8"?>
<usx version="2.6">
  <book code="JAS" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">JAKUBA</para>
  <para style="toc1">Jakuba</para>
  <para style="toc2">Jakuba</para>
  <para style="toc3">Jk</para>
  <para style="mt1">Jakuba</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Jakub, sługa Boga i Pana, Jezusa Chrystusa, pozdrawiam wierzących, którzy pochodzą z dwunastu pokoleń Izraela, i są rozproszeni po całym świecie.</para>
  <para style="s1">Doświadczenia i pokusy</para>
  <para style="p">
    <verse number="2" style="v"/>Moi przyjaciele, cieszcie się, gdy spotykają was rozmaite trudności! <verse number="3" style="v"/>Każda próba waszej wiary sprawia bowiem, że stajecie się bardziej wytrwali. <verse number="4" style="v"/>Gdy zaś wasza wytrwałość będzie w pełni ukształtowana, wy sami będziecie dojrzali, w pełni rozwinięci i pozbawieni wszelkich wad. <verse number="5" style="v"/>Jeżeli zaś ktoś z was potrzebuje w życiu mądrości, niech poprosi o nią Boga, który chętnie udziela jej wszystkim ludziom. <verse number="6" style="v"/>Prosząc, niech jednak wierzy, że ją otrzyma, i niech nie wątpi w to. Wątpiący człowiek podobny jest bowiem do morskiej fali, miotanej wiatrem w różne strony. <verse number="7" style="v"/>Nie powinien on oczekiwać, że cokolwiek otrzyma od Pana, <verse number="8" style="v"/>jest bowiem wewnętrznie rozdarty, a jego postawa jest chwiejna.</para>
  <para style="p">
    <verse number="9" style="v"/>Wierzący, który jest biedny, może być z tego dumny. Biedni cieszą się bowiem szczególną przychylnością Boga. <verse number="10" style="v"/>Bogaty niech natomiast pamięta, że przed Bogiem jego majątek nie ma żadnej wartości i że jego ziemski blask niebawem przeminie—podobnie jak piękno kwiatu, który szybko więdnie. <verse number="11" style="v"/>Żar słońca wysusza roślinę oraz jej kwiaty i szybko tracą one swoje piękno. Podobnie jest z bogatym człowiekiem—szybko przemija i nikt nie pamięta o jego sukcesach.</para>
  <para style="p">
    <verse number="12" style="v"/>Szczęśliwy jest zaś człowiek, który opiera się pokusom. Jego wiara jest wypróbowana, o on sam otrzyma wieniec życia, przyrzeczony tym, którzy kochają Boga.</para>
  <para style="p">
    <verse number="13" style="v"/>Doświadczając pokus, niech nikt nie mówi jednak: „To Bóg nakłania mnie do złego”. Bóg bowiem ani sam nie doświadcza pokus, ani też nikogo nie nakłania do czynienia zła. <verse number="14" style="v"/>Każdy jest bowiem kuszony przez tkwiące w nim pragnienia, które go nęcą i popychają do działania. <verse number="15" style="v"/>Pragnienia te prowadzą człowieka do grzechu, grzech zaś—do śmierci.</para>
  <para style="p">
    <verse number="16" style="v"/>Nie dajcie się zatem, kochani przyjaciele, wprowadzić w błąd. <verse number="17" style="v"/>Wszystko, co jest dobre i doskonałe, pochodzi z nieba—od Boga, Stwórcy wszystkich gwiazd. On nigdy się nie zmienia i nic nie może przyćmić jego blasku. <verse number="18" style="v"/>To On, posyłając do nas słowo prawdy, zrodził nas do nowego życia, abyśmy stali się najlepszą częścią Jego stworzenia.</para>
  <para style="s1">Posłuszeństwo</para>
  <para style="p">
    <verse number="19" style="v"/>Kochani przyjaciele, bądźcie bardziej skłonni do słuchania, niż do mówienia lub wybuchania gniewem. <verse number="20" style="v"/>Gniewając się, człowiek nie czyni bowiem tego, co podoba się Bogu. <verse number="21" style="v"/>Wyrzućcie więc ze swojego życia wszelki brud oraz zło i z pokorą przyjmijcie zasadzone w was słowo Boże, które może doprowadzić was do zbawienia. <verse number="22" style="v"/>Wprowadzajcie je jednak w czyn, a nie bądźcie słuchaczami, którzy tylko udają, że słuchają. <verse number="23" style="v"/>Człowiek, który słucha słowa, ale nie wprowadza go w życie, przypomina bowiem kogoś, kto przegląda się w lustrze. <verse number="24" style="v"/>Popatrzy na siebie i odchodzi, zapominając, jak wygląda. <verse number="25" style="v"/>Natomiast ten, kto poznał doskonałe prawo dające wolność i przestrzega go, nie jest słuchaczem, który szybko zapomina o tym, co słyszał. Wręcz przeciwnie—wprowadza słowo w czyn a Bóg pobłogosławi jego działanie.</para>
  <para style="p">
    <verse number="26" style="v"/>Jeśli ktoś uważa się za pobożnego człowieka, a nie panuje nad swoim językiem, to oszukuje siebie samego, a jego pobożność jest bezużyteczna. <verse number="27" style="v"/>Prawdziwa i czysta pobożność, której oczekuje Bóg, nasz Ojciec, polega na pomaganiu sierotom i wdowom w ich ciężkiej sytuacji oraz nieuleganiu złym wpływom tego świata.</para>
  <chapter number="2" style="c"/>
  <para style="s1">Traktujcie wszystkich tak samo</para>
  <para style="p">
    <verse number="1" style="v"/>Moi przyjaciele, jeśli wierzycie Jezusowi Chrystusowi, naszemu Panu, nie możecie traktować jednych ludzi inaczej niż drugich.</para>
  <para style="p">
    <verse number="2" style="v"/>Załóżmy, że na wasze spotkanie przychodzi ktoś bogaty, dobrze ubrany, z sygnetami na palcach, oraz ktoś biedny, w starym i zniszczonym ubraniu. <verse number="3" style="v"/>Wy zaś patrzycie na dobre ubranie tego pierwszego i mówicie: „Siądź tu z przodu, na honorowym miejscu”. Do biednego zaś mówicie: „Stań sobie tam z boku albo usiądź na podłodze”. <verse number="4" style="v"/>Czy, postępując tak, nie stajecie się niesprawiedliwymi sędziami, dzielącymi ludzi na lepszych i gorszych?</para>
  <para style="p">
    <verse number="5" style="v"/>Moi kochani przyjaciele, posłuchajcie mnie uważnie. Czy Bóg nie wybrał właśnie biednych, aby—dzięki wierze—stali się bogaci i otrzymali królestwo, obiecane przez Boga tym, którzy Go kochają? <verse number="6" style="v"/>Wy jednak gardzicie biednymi. A czy to nie bogaci gnębią was i oskarżają przed sądem? <verse number="7" style="v"/>Czy to nie oni śmieją się z Tego, który jest waszym Panem?</para>
  <para style="p">
    <verse number="8" style="v"/>Jeśli jednak kierujecie się królewskim przykazaniem Pisma, które mówi: „Kochaj innych ludzi jak samego siebie!”, to postępujecie właściwie. <verse number="9" style="v"/>Jeżeli jednak dzielicie ludzi na lepszych i gorszych, popełniacie grzech, i w świetle Prawa jesteście przestępcami. <verse number="10" style="v"/>Ten bowiem, kto przestrzega całego Prawa, a przekroczy tylko jedno z przykazań, ponosi taką sama winę jak ten, kto złamał wszystkie przykazania. <verse number="11" style="v"/>Bóg, który powiedział: „Bądź wierny w małżeństwie!”, powiedział także: „Nie zabijaj!”. Jeśli więc jesteś wierny w małżeństwie, ale zabiłeś kogoś, zgodnie z Prawem jesteś przestępcą.</para>
  <para style="p">
    <verse number="12" style="v"/>Mówcie więc i postępujcie tak, abyście zostali dobrze osądzeni na podstawie prawa dającego wolność. <verse number="13" style="v"/>Ten bowiem, kto nie okazywał innym miłości, sam również jej nie doświadczy. Miłość jest ważniejsza niż sąd.</para>
  <para style="s1">Wiara i czyny</para>
  <para style="p">
    <verse number="14" style="v"/>Moi przyjaciele, jaki jest sens mówić, że się wierzy Bogu, jeśli ta wiara nie przejawia się w czynach? Czy taka wiara może kogoś zbawić? <verse number="15" style="v"/>Załóżmy, że ktoś z wierzących—mężczyzna lub kobieta—nie ma pieniędzy na ubranie i jedzenie. <verse number="16" style="v"/>Wtedy ktoś z was powie im: „Bądźcie dobrej myśli! Mam nadzieję, że uda wam się zdobyć coś do ubrania i jedzenia”, sam jednak nie da im tego, czego potrzebują. Czy jego słowa będą miały wtedy jakieś znaczenie?</para>
  <para style="p">
    <verse number="17" style="v"/>Podobnie jest z wiarą. Jeśli nie wypływają z niej dobre czyny, znaczy to, że jest martwa.</para>
  <para style="p">
    <verse number="18" style="v"/>Ktoś jednak może powiedzieć: „Jeden wierzy Bogu, a drugi czyni dobro”. Jak jednak udowodnisz, że wierzysz Bogu, skoro z twojej wiary nie wypływają żadne dobre czyny? Ja właśnie poprzez moje czyny pokazuję, że wierzę Bogu!</para>
  <para style="p">
    <verse number="19" style="v"/>Twierdzisz, że wierzysz w istnienie Boga? To dobrze, ale demony też w to wierzą, a mimo to drżą ze strachu. <verse number="20" style="v"/>Niemądry człowieku! Czy mam ci udowodnić, że wiara, z której nie wypływają dobre czyny, jest bezużyteczna?</para>
  <para style="p">
    <verse number="21" style="v"/>Czy Abraham, nasz przodek, nie został uniewinniony przez Boga na podstawie czynu? Złożył przecież swojego syna, Izaaka, na ołtarzu ofiarnym! <verse number="22" style="v"/>Widzisz więc, że jego wiara była ściśle powiązana z czynami i właśnie dzięki nim stała się doskonała. <verse number="23" style="v"/>W ten sposób wypełniły się następujące słowa Pisma: „Abraham uwierzył Bogu i został uniewinniony”. Co więcej, Abraham został nawet nazwany przyjacielem Boga! <verse number="24" style="v"/>Widzicie więc, że człowiek zostaje uniewinniony również na podstawie jego czynów, a nie tylko wiary.</para>
  <para style="p">
    <verse number="25" style="v"/>Kolejny przykład stanowi Rachab, prostytutka z Jerycha. Czy nie została ona uniewinniona na podstawie jej czynu? Udzieliła przecież schronienia izraelskim zwiadowcom i wskazała im drogę ucieczki!</para>
  <para style="p">
    <verse number="26" style="v"/>Ciało, w którym nie ma ducha, jest martwe. Podobnie jest z wiarą—jeśli nie wypływają z niej dobre czyny, jest martwa.</para>
  <chapter number="3" style="c"/>
  <para style="s1">Panowanie nad językiem</para>
  <para style="p">
    <verse number="1" style="v"/>Moi przyjaciele, niech niewielu z was dąży do tego, aby nauczać innych. Pamiętajcie, że my, nauczający, będziemy sądzeni surowiej niż inni.</para>
  <para style="p">
    <verse number="2" style="v"/>Wszyscy dopuszczamy się wielu grzechów. Jeśli jednak ktoś nie grzeszy w mowie, znaczy to, że stał się człowiekiem w pełni dojrzałym—potrafiącym panować także nad całym sobą. <verse number="3" style="v"/>Wkładając koniowi do pyska małe wędzidło, sprawiamy, że jest nam posłuszny i możemy kierować całym jego ciałem. <verse number="4" style="v"/>Również ogromne statki, żeglujące dzięki silnym wiatrom, zmieniają kurs zgodnie z wolą sternika, który posługuje się małym sterem. <verse number="5" style="v"/>Podobnie język, choć jest małą częścią ciała, potrafi wiele zdziałać. Wielki pożar lasu rozpoczyna się od małego płomienia, <verse number="6" style="v"/>a język jest właśnie jak płomień ognia—jest pełen zła i niszczy całe ciało. On rozpala w nas szalejący żywioł, prowadzący do zniszczenia i klęski, a źródłem tego ognia jest samo piekło.</para>
  <para style="p">
    <verse number="7" style="v"/>Ludzie są w stanie ujarzmić wszelkie gatunki dzikich zwierząt, ptaków, gadów i morskich stworzeń, <verse number="8" style="v"/>ale nikt nie potrafi ujarzmić języka—pełnego niepohamowanego zła i śmiercionośnej trucizny. <verse number="9" style="v"/>Naszym językiem wielbimy Pana i Ojca, a jednocześnie przeklinamy ludzi, stworzonych na obraz Boga. <verse number="10" style="v"/>Te same usta życzą innym szczęścia i przeklinają ich. Tak, moi przyjaciele, być nie może! <verse number="11" style="v"/>Czy z jakiegokolwiek źródła wypływa jednocześnie woda słodka i gorzka? <verse number="12" style="v"/>Czy drzewo figowe może zaowocować oliwkami, a winorośl figami? Czy ze słonego źródła może wypływać słodka woda?</para>
  <para style="s1">Dwa rodzaje mądrości</para>
  <para style="p">
    <verse number="13" style="v"/>Czy jest wśród was ktoś, kto uważa się za mądrego i rozsądnego? Jeśli tak, niech udowodni to dobrymi czynami, pełnymi łagodności i mądrości. <verse number="14" style="v"/>A skoro macie w sercach gorzką zazdrość i wrogość, to przynajmniej nie zasłaniajcie się kłamstwem lub przechwałkami. <verse number="15" style="v"/>Taka „mądrość” nie pochodzi z nieba, ale z ziemi, od ludzi i od demonów. <verse number="16" style="v"/>Tam zaś, gdzie jest zazdrość i wzajemna wrogość, tam panuje chaos i wszelkie zło.</para>
  <para style="p">
    <verse number="17" style="v"/>Mądrość, która pochodzi z nieba, jest przede wszystkim czysta i dąży do pokoju. Jest łagodna i otwarta, pełna miłości i dobrych czynów, bezstronna i szczera. <verse number="18" style="v"/>Ci zaś, którzy sieją pokój, jako plon będą zbierać prawość.</para>
  <chapter number="4" style="c"/>
  <para style="s1">Poddajcie się Bogu</para>
  <para style="p">
    <verse number="1" style="v"/>Jaki jest powód kłótni i walk, które między sobą prowadzicie? Czy nie są to złe pragnienia, walczące o władzę nad waszym ciałem? <verse number="2" style="v"/>Pragniecie rzeczy, których nie macie. Zabijacie się o nie i zazdrościcie ich sobie nawzajem. Kłócicie się o nie i walczycie z sobą, ale i tak nie udaje wam się ich zdobyć. Nie macie ich, bo nie prosicie o nie Boga. <verse number="3" style="v"/>A gdy prosicie, też nie otrzymujecie ich, bo wasze motywy są złe. Chcecie bowiem zaspokoić swoje własne pragnienia.</para>
  <para style="p">
    <verse number="4" style="v"/>Jesteście niewierni Bogu! Czy nie wiecie, że przyjaźń z grzesznym światem oznacza nieprzyjaźń z Bogiem? Kto więc pragnie być przyjacielem tego świata, staje się nieprzyjacielem Boga! <verse number="5" style="v"/>Czy uważacie, że bez znaczenia są słowa Pisma:</para>
  <para style="q1">„Pan jest zazdrosny o ducha,</para>
  <para style="q2">którego w nas umieścił”?</para>
  <para style="m">
    <verse number="6" style="v"/>To On obdarza was przecież swoją wielką łaską. Pismo mówi bowiem:</para>
  <para style="q1">„Bóg przeciwstawia się tym,</para>
  <para style="q2">którzy się wywyższają,</para>
  <para style="q1">a uniżonym okazuje swoją łaskę”.</para>
  <para style="p">
    <verse number="7" style="v"/>Poddajcie się więc Bogu. Przeciwstawcie się natomiast diabłu, a ucieknie od was. <verse number="8" style="v"/>Zbliżcie się do Boga, a On zbliży się do was. Umyjcie ręce, grzesznicy, i oczyśćcie serca, obłudnicy! <verse number="9" style="v"/>Smućcie się, płaczcie i rozpaczajcie! Niech wasz pusty śmiech i próżna radość zamienią się w prawdziwy żal. <verse number="10" style="v"/>Uniżcie się przed Panem, a On was wywyższy.</para>
  <para style="p">
    <verse number="11" style="v"/>Przyjaciele, nie obmawiajcie się nawzajem. Ktoś, kto obmawia lub potępia innego wierzącego, obmawia i potępia Prawo. A jeśli wydajesz wyrok na Prawo, nie jesteś jego wykonawcą, ale sędzią. <verse number="12" style="v"/>Jedynym prawodawcą oraz sędzią jest jednak Bóg. I tylko On może zbawić lub potępić człowieka. Ty zaś, kim jesteś, że ośmielasz się potępiać innych?</para>
  <para style="s1">Zawodne plany</para>
  <para style="p">
    <verse number="13" style="v"/>A teraz słuchajcie wy, którzy mówicie: „Dziś lub jutro wyjeżdżamy do tego miasta, przez rok będziemy tam prowadzić interesy i osiągniemy duże zyski”. <verse number="14" style="v"/>Przecież nawet nie wiecie, co was spotka jutro! Jesteście jak poranna mgła, która pojawia się na chwilę, a potem znika bez śladu. <verse number="15" style="v"/>Opamiętajcie się więc i mówcie: „Jeśli Pan pozwoli i będziemy żyć, to zajmiemy się tym lub tamtym”. <verse number="16" style="v"/>Dotychczas bowiem z dumą opowiadacie o waszych planach, a każda taka postawa jest zła. <verse number="17" style="v"/>Grzeszy również ten, kto mogąc czynić dobro, nie robi tego.</para>
  <chapter number="5" style="c"/>
  <para style="s1">Ostrzeżenie dla bogatych</para>
  <para style="p">
    <verse number="1" style="v"/>Teraz posłuchajcie wy, nieuczciwi bogacze: Nadchodzi dla was czas płaczu i nieszczęścia. <verse number="2" style="v"/>Wasze bogactwo traci wartość, a wasze drogie ubrania zjadają mole. <verse number="3" style="v"/>Wasze srebro i złoto pokrywa się śniedzią, która będzie dowodem przeciwko wam i będzie was palić jak ogień. Zgromadziliście bogactwo, ale czas tego świata się kończy. <verse number="4" style="v"/>Pieniądze, których nie zapłaciliście robotnikom pracującym na waszych polach, są teraz dowodem przeciwko wam. Pan w niebie usłyszał bowiem ich rozpaczliwe wołanie o pomoc. <verse number="5" style="v"/>Żyliście tu na ziemi w dobrobycie i luksusie. Teraz jednak jesteście jak utuczone zwierzęta, prowadzone na ubój. <verse number="6" style="v"/>Skazaliście i zabiliście prawych ludzi, którzy nie byli nawet w stanie się bronić.</para>
  <para style="s1">Wytrwałość w cierpieniu</para>
  <para style="p">
    <verse number="7" style="v"/>Przyjaciele, bądźcie cierpliwi, oczekując powrotu naszego Pana. Rolnik musi cierpliwie czekać na swe cenne plony, aż nadejdzie pora żniw. <verse number="8" style="v"/>Bądźcie więc i wy cierpliwi. Nabierzcie odwagi, bo czas nadejścia Pana jest już bliski. <verse number="9" style="v"/>Nie narzekajcie też jedni na drugich, bo zostaniecie za to osądzeni. Sędzia stoi już przed drzwiami!</para>
  <para style="p">
    <verse number="10" style="v"/>Niech dawni prorocy, którzy przemawiali w imieniu Pana, będą dla was wzorem wytrwałości i cierpliwości. <verse number="11" style="v"/>Uważamy przecież za szczęśliwych tych, którzy wytrwali w cierpieniach. Słyszeliście o wytrwałości Hioba i wiecie, jak Pan uwolnił go w końcu od cierpienia. On jest bowiem pełen współczucia i miłości.</para>
  <para style="p">
    <verse number="12" style="v"/>Moi przyjaciele, chciałbym dać wam jeszcze jedną, bardzo ważną radę: Nie przysięgajcie—ani na niebo, ani na ziemię, ani na cokolwiek innego. Mówcie po prostu „tak” lub „nie”, abyście nie zgrzeszyli i nie zostali ukarani przez Boga.</para>
  <para style="s1">Modlitwa z wiarą</para>
  <para style="p">
    <verse number="13" style="v"/>Jeśli ktoś z was cierpi, niech się modli. Jeśli ktoś jest pełen radości, niech uwielbia Pana, śpiewając Mu pieśni. <verse number="14" style="v"/>Jeśli ktoś choruje, niech wezwie starszych kościoła, aby się za niego modlili, namaszczając go olejem w imieniu Pana. <verse number="15" style="v"/>Ich modlitwa, wypowiedziana z wiarą, uleczy chorego i Pan przywróci mu zdrowie. A jeśli chory zgrzeszył, Bóg mu przebaczy. <verse number="16" style="v"/>Wyznawajcie jedni drugim swoje grzechy i módlcie się za siebie, abyście byli uzdrowieni. Modlitwa prawego człowieka ma bowiem wielką moc.</para>
  <para style="p">
    <verse number="17" style="v"/>Eliasz, mimo że był zwykłym człowiekiem, modlił się, aby nie padało. I został wysłuchany: przez trzy i pół roku nie było deszczu! <verse number="18" style="v"/>Potem modlił się o deszcz i znów Bóg wysłuchał jego modlitwy: zaczęło padać i ziemia wydała plony.</para>
  <para style="p">
    <verse number="19-20" style="v"/>Moi przyjaciele, jeśli ktoś z was zabłądzi i zejdzie z drogi prawdy, pomóżcie mu wrócić do Boga! Czyniąc to, uratujecie go od śmierci i przyczynicie się do przebaczenia wielu jego grzechów.</para>
</usx>
