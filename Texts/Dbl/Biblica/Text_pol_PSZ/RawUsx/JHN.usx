<?xml version="1.0" encoding="UTF-8"?>
<usx version="2.6">
  <book code="JHN" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">JANA</para>
  <para style="toc1">Jana</para>
  <para style="toc2">Jana</para>
  <para style="toc3">Jn</para>
  <para style="mt1">Jana</para>
  <chapter number="1" style="c"/>
  <para style="s1">Słowo stało się ciałem</para>
  <para style="q1">
    <verse number="1" style="v"/>Na początku było Słowo.</para>
  <para style="q1">Było ono u Boga i było Bogiem.</para>
  <para style="q1">
    <verse number="2" style="v"/>Od samego początku było razem z Bogiem.</para>
  <para style="q1">
    <verse number="3" style="v"/>Ono powołało wszystko do istnienia.</para>
  <para style="q1">I nic, co zostało stworzone, nie zaistniało bez Niego.</para>
  <para style="q1">
    <verse number="4" style="v"/>W Nim było życie, a życie jest dla ludzi światłem.</para>
  <para style="q1">
    <verse number="5" style="v"/>To Światło świeci w ciemnościach,</para>
  <para style="q1">a mrok nie był w stanie Go pochłonąć.</para>
  <para style="q1">
    <verse number="6" style="v"/>Bóg posłał swojego człowieka, imieniem Jan,</para>
  <para style="q1">
    <verse number="7" style="v"/>aby powiedział ludziom o prawdziwym Świetle</para>
  <para style="q1">i aby dzięki niemu wszyscy uwierzyli.</para>
  <para style="q1">
    <verse number="8" style="v"/>Sam Jan nie był Światłem,</para>
  <para style="q1">lecz miał o Nim opowiedzieć.</para>
  <para style="q1">
    <verse number="9" style="v"/>I nadeszło prawdziwe Światło,</para>
  <para style="q1">które oświeca każdego człowieka,</para>
  <para style="q1">przychodzącego na świat.</para>
  <para style="q1">
    <verse number="10" style="v"/>Pojawiło się na świecie,</para>
  <para style="q1">który dzięki Niemu powstał,</para>
  <para style="q1">ale świat Go nie rozpoznał.</para>
  <para style="q1">
    <verse number="11" style="v"/>Przyszło do swojej własności,</para>
  <para style="q1">ale swoi Go nie przyjęli.</para>
  <para style="q1">
    <verse number="12" style="v"/>Tym jednak, którzy Je przyjęli, i uwierzyli Mu</para>
  <para style="q1">dało prawo stać się dziećmi Bożymi,</para>
  <para style="q1">
    <verse number="13" style="v"/>które narodziły się nie fizycznie</para>
  <para style="q1">—w wyniku namiętności</para>
  <para style="q1">czy ludzkich planów—ale z Boga.</para>
  <para style="q1">
    <verse number="14" style="v"/>Słowo stało się ciałem i jako człowiek</para>
  <para style="q1">zamieszkało wśród nas.</para>
  <para style="q1">Ujrzeliśmy więc Jego chwałę—chwałę,</para>
  <para style="q1">jaką Ojciec obdarzył swojego jedynego Syna,</para>
  <para style="q1">pełnego łaski i prawdy.</para>
  <para style="s1">Jan Chrzciciel</para>
  <para style="p">
    <verse number="15" style="v"/>Jan Chrzciciel powiedział o Nim, wołając do zebranych wokół niego ludzi:</para>
  <para style="p">—To właśnie o Nim mówiłem: „Nadchodzi ktoś większy ode mnie, bo istniał wcześniej niż ja!”.</para>
  <para style="p">
    <verse number="16" style="v"/>Z Jego bogactwa wszyscy otrzymaliśmy wiele łask. <verse number="17" style="v"/>Mojżesz dał nam Prawo, natomiast dzięki Jezusowi Chrystusowi nadeszła łaska i prawda. <verse number="18" style="v"/>Boga nikt nigdy nie widział, a pokazał Go nam Jedyny Syn—Bóg, który stanowi jedno z Ojcem.</para>
  <para style="p">
    <verse number="19" style="v"/>Żydowscy przywódcy z Jerozolimy wysłali do Jana Chrzciciela kapłanów i ich pomocników z pytaniem:</para>
  <para style="p">—Kim właściwie jesteś?</para>
  <para style="p">
    <verse number="20" style="v"/>Wtedy on jednoznacznie i dobitnie odpowiedział:</para>
  <para style="p">—Nie jestem Mesjaszem!</para>
  <para style="p">
    <verse number="21" style="v"/>—No to kim? Eliaszem?—pytali.</para>
  <para style="p">—Nie.</para>
  <para style="p">—To może prorokiem?</para>
  <para style="p">—Też nie—odpowiedział Jan.</para>
  <para style="p">
    <verse number="22" style="v"/>—Kim więc jesteś? Co mamy powiedzieć tym, którzy nas wysłali? Co możesz o sobie powiedzieć?—dopytywali go.</para>
  <para style="p">
    <verse number="23" style="v"/>—Jak powiedział prorok Izajasz: „Jestem głosem wołającego na pustyni: Przygotujcie Panu drogę!”—odrzekł Jan.</para>
  <para style="p">
    <verse number="24" style="v"/>Niektórzy wysłannicy, należący do ugrupowania faryzeuszy, <verse number="25" style="v"/>zapytali go:</para>
  <para style="p">—Dlaczego więc chrzcisz, skoro nie jesteś ani Mesjaszem, ani Eliaszem, ani prorokiem?</para>
  <para style="p">
    <verse number="26-27" style="v"/>—Ja zanurzam tylko w wodzie—odparł Jan. —Lecz niebawem nadejdzie ktoś, kto już jest wśród was, ale na razie nie dał się wam poznać. Ja nie jestem nawet godzien zdjąć Mu butów!</para>
  <para style="p">
    <verse number="28" style="v"/>Miało to miejsce po drugiej stronie Jordanu, w Betanii, gdzie Jan udzielał ludziom chrztu.</para>
  <para style="s1">Jezus ofiarnym Barankiem Bożym</para>
  <para style="p">
    <verse number="29" style="v"/>Następnego dnia Jan ujrzał nadchodzącego Jezusa i rzekł:</para>
  <para style="p">—Oto Baranek, którego Bóg złoży w ofierze, aby usunąć grzech świata! <verse number="30" style="v"/>To Jego miałem na myśli mówiąc, że „nadchodzi ktoś większy ode mnie, bo istniał wcześniej niż ja!”. <verse number="31" style="v"/>Nie wiedziałem, że to On, ale po to właśnie przyszedłem i zacząłem chrzcić ludzi, aby ogłosić Izraelowi Jego nadejście.</para>
  <para style="p">
    <verse number="32" style="v"/>Jan kontynuował:</para>
  <para style="p">—Widziałem Ducha, który zstąpił na Niego z nieba jak gołąb. <verse number="33" style="v"/>Nie wiedziałem, że to On, ale Bóg, który mnie posłał, abym zanurzał ludzi w wodzie, powiedział: „Ten, na którego zstąpi Duch i spocznie na Nim, będzie zanurzał ludzi w Duchu Świętym”. <verse number="34" style="v"/>Widziałem to i dlatego oświadczam, że On jest Synem Boga!</para>
  <para style="s1">Pierwsi uczniowie Jezusa</para>
  <para style="p">
    <verse number="35" style="v"/>Następnego dnia Jan stał z dwoma uczniami. <verse number="36" style="v"/>Gdy zobaczył idącego Jezusa, powiedział:</para>
  <para style="p">—Oto Baranek, którego Bóg złoży w ofierze!</para>
  <para style="p">
    <verse number="37" style="v"/>Obaj uczniowie usłyszeli to i poszli za Jezusem. <verse number="38" style="v"/>On obejrzał się i widząc, że za Nim idą, zapytał:</para>
  <para style="p">—Czego szukacie?</para>
  <para style="p">—Rabbi! (to znaczy: „Nauczycielu!”). Gdzie się zatrzymałeś na nocleg?—zapytali.</para>
  <para style="p">
    <verse number="39" style="v"/>—Chodźcie i zobaczcie—odpowiedział Jezus.</para>
  <para style="p">Poszli więc z Nim, a ponieważ było już około czwartej po południu, zostali u Niego do końca dnia. <verse number="40" style="v"/>Jednym z nich był Andrzej, brat Szymona Piotra. <verse number="41" style="v"/>Odszukał on później Szymona i powiedział:</para>
  <para style="p">—Znaleźliśmy Mesjasza! (to znaczy: „Chrystusa”).</para>
  <para style="p">
    <verse number="42" style="v"/>I zaprowadził go do Jezusa, a On spojrzał na niego i rzekł:</para>
  <para style="p">—Ty jesteś Szymon, syn Jana. Ale od teraz będziesz się nazywał Kefas (to znaczy: „Piotr”—„skała”).</para>
  <para style="s1">Jezus powołuje Filipa i Natanaela</para>
  <para style="p">
    <verse number="43" style="v"/>Następnego dnia Jezus postanowił pójść do Galilei. Po drodze spotkał Filipa i rzekł do niego:</para>
  <para style="p">—Chodź ze Mną.</para>
  <para style="p">
    <verse number="44" style="v"/>Filip pochodził z Betsaidy, rodzinnego miasteczka Andrzeja i Piotra. <verse number="45" style="v"/>Spotkał on później Natanaela i powiedział mu:</para>
  <para style="p">—Znaleźliśmy Tego, o którym pisał Mojżesz i prorocy! To Jezus, syn Józefa z Nazaretu!</para>
  <para style="p">
    <verse number="46" style="v"/>—Z Nazaretu?!—zdziwił się Natanael. —Czy stamtąd może pochodzić coś dobrego?</para>
  <para style="p">—Sam się przekonaj!—odrzekł Filip.</para>
  <para style="p">
    <verse number="47" style="v"/>Gdy zbliżali się do Jezusa, On zobaczył Natanaela i powiedział:</para>
  <para style="p">—Oto prawdziwy Izraelita, w którym nie ma fałszu.</para>
  <para style="p">
    <verse number="48" style="v"/>—Skąd mnie znasz?—zdumiał się Natanael.</para>
  <para style="p">—Widziałem cię pod drzewem figowym, zanim spotkał cię Filip—odrzekł Jezus.</para>
  <para style="p">
    <verse number="49" style="v"/>—Nauczycielu! Jesteś Synem Boga! Jesteś Królem Izraela!</para>
  <para style="p">
    <verse number="50" style="v"/>—Wierzysz w to, ponieważ powiedziałem, że widziałem cię, gdy byłeś pod drzewem figowym?—odparł Jezus. —Ujrzysz jeszcze więcej! <verse number="51" style="v"/>Zapewniam was: Zobaczycie otwarte niebo i aniołów Boga wstępujących i zstępujących na Mnie, Syna Człowieczego.</para>
  <chapter number="2" style="c"/>
  <para style="s1">Jezus zamienia wodę w wino</para>
  <para style="p">
    <verse number="1" style="v"/>Dwa dni później, w Kanie Galilejskiej, odbywało się wesele, w którym uczestniczyła matka Jezusa. <verse number="2" style="v"/>Zaproszono na nie również Jezusa i Jego uczniów. <verse number="3" style="v"/>I zdarzyło się tak, że zabrakło wina. Matka powiedziała o tym Jezusowi:</para>
  <para style="p">—Nie mają już wina.</para>
  <para style="p">
    <verse number="4" style="v"/>—To chyba nie jest ani mój, ani twój problem—odpowiedział. —Jeszcze nie przyszła na Mnie pora.</para>
  <para style="p">
    <verse number="5" style="v"/>Ona jednak poleciła służbie:</para>
  <para style="p">—Zróbcie wszystko, co wam powie.</para>
  <para style="p">
    <verse number="6" style="v"/>A stało tam sześć kamiennych dzbanów, przygotowanych do żydowskiego obrzędu oczyszczenia. Każdy z nich mógł pomieścić jakieś osiemdziesiąt lub sto litrów. <verse number="7" style="v"/>Jezus powiedział więc:</para>
  <para style="p">—Napełnijcie je wodą.</para>
  <para style="p">A gdy słudzy nalali wody aż po brzegi, dodał:</para>
  <para style="p">
    <verse number="8" style="v"/>—Zaczerpnijcie teraz i zanieście gospodarzowi wesela.</para>
  <para style="p">
    <verse number="9" style="v"/>Gdy gospodarz skosztował wody przemienionej w wino (nie wiedząc, skąd się wzięło, choć słudzy wiedzieli), zawołał pana młodego i rzekł:</para>
  <para style="p">
    <verse number="10" style="v"/>—Zazwyczaj najpierw podaje się lepsze wino. Później, gdy goście już sobie podpiją—trochę gorsze. A ty najlepsze zostawiłeś na koniec.</para>
  <para style="p">
    <verse number="11" style="v"/>W ten oto sposób w Kanie Galilejskiej Jezus dokonał pierwszego cudu. Objawił przez to swoją chwałę i uwierzyli w Niego Jego uczniowie.</para>
  <para style="s1">Jezus oczyszcza świątynię</para>
  <para style="p">
    <verse number="12" style="v"/>Po weselu, razem z matką, braćmi i uczniami udał się na kilka dni do Kafarnaum. <verse number="13" style="v"/>Ponieważ zbliżało się święto Paschy, Jezus poszedł do Jerozolimy. <verse number="14" style="v"/>W świątyni natknął się na kupców sprzedających bydło, owce i gołębie ofiarne. Spotkał tam też ludzi zajmujących się wymianą pieniędzy. <verse number="15" style="v"/>Zrobił więc sobie bicz ze sznurów i zaczął wszystkich wyganiać ze świątyni—zwierzęta też. Powywracał stoły wymieniających pieniądze i porozrzucał monety. <verse number="16" style="v"/>Sprzedającym gołębie rozkazał:</para>
  <para style="p">—Zabierajcie się stąd! Nie róbcie targowiska z domu mojego Ojca!</para>
  <para style="p">
    <verse number="17" style="v"/>Wtedy uczniowie przypomnieli sobie słowa Pisma: „Jestem pochłonięty troską o Twój dom”.</para>
  <para style="p">
    <verse number="18" style="v"/>Żydowscy przywódcy dopytywali Jezusa:</para>
  <para style="p">—Jakim prawem wyrzuciłeś ze świątyni sprzedawców? Czy uwiarygodnisz to jakimś znakiem z nieba?</para>
  <para style="p">
    <verse number="19" style="v"/>—Tak—odpowiedział Jezus. —Zburzcie tę świątynię, a Ja w trzy dni ją odbuduję.</para>
  <para style="p">
    <verse number="20" style="v"/>—Co takiego?!—wykrzyknęli. —Budowano ją czterdzieści sześć lat, a ty odbudujesz ją w trzy dni?!</para>
  <para style="p">
    <verse number="21" style="v"/>Lecz Jezus, mówiąc o świątyni, miał na myśli własne ciało. <verse number="22" style="v"/>Gdy zmartwychwstał, uczniowie przypomnieli sobie tę wypowiedź i uwierzyli Pismu i słowom Jezusa.</para>
  <para style="p">
    <verse number="23" style="v"/>W czasie tego święta wielu ludzi uwierzyło w Niego. Widzieli bowiem cuda, jakie czynił w Jerozolimie. <verse number="24" style="v"/>Ale Jezus nie ufał im, bo znał serca wszystkich ludzi. <verse number="25" style="v"/>Nie potrzebował też, aby ktoś Go przekonywał o swoich intencjach. Dokładnie bowiem wiedział, co się kryje w każdym człowieku.</para>
  <chapter number="3" style="c"/>
  <para style="s1">Jezus naucza Nikodema</para>
  <para style="p">
    <verse number="1" style="v"/>Wśród faryzeuszy był pewien człowiek imieniem Nikodem, który był żydowskim przywódcą. <verse number="2" style="v"/>Pewnej nocy przyszedł do Jezusa i powiedział:</para>
  <para style="p">—Nauczycielu! Wiemy, że zostałeś posłany przez Boga, bo nikt nie mógłby czynić takich cudów, jakie Ty czynisz, gdyby On go nie posłał.</para>
  <para style="p">
    <verse number="3" style="v"/>—Zapewniam cię—rzekł Jezus—że jeśli się ktoś nie narodzi na nowo, nie ujrzy królestwa Bożego.</para>
  <para style="p">
    <verse number="4" style="v"/>—Urodzić się na nowo?—zdumiał się Nikodem. —Będąc starcem? Czy można powtórnie wejść do łona matki i urodzić się?</para>
  <para style="p">
    <verse number="5" style="v"/>—Jeszcze raz cię zapewniam—powtórzył Jezus—że jeśli człowiek nie narodzi się z wody i z Ducha, nie wejdzie do królestwa Bożego. <verse number="6" style="v"/>Kto się narodził fizycznie, żyje tylko fizycznie. Kto się jednak narodził z Ducha, żyje także duchowo! <verse number="7" style="v"/>Nie dziw się więc, że powiedziałem, iż trzeba się narodzić na nowo. <verse number="8" style="v"/>Wiatr wieje, gdzie chce. Słyszysz go, ale nie wiesz, skąd i dokąd wieje. Podobnie jest z narodzeniem z Ducha—widzisz skutki, ale nie widzisz przyczyny.</para>
  <para style="p">
    <verse number="9" style="v"/>—Ale jak to się dzieje?—pytał dalej Nikodem.</para>
  <para style="p">
    <verse number="10" style="v"/>—Jesteś nauczycielem narodu i nie wiesz tego?—odparł Jezus. <verse number="11" style="v"/>—Zapewniam cię, że mówię o tym, co dobrze znam i co sam widziałem, ale wy nie uznajecie tego. <verse number="12" style="v"/>Jeśli nie wierzycie w to, co mówię o sprawach ziemskich, to jak uwierzycie w to, co powiem o sprawach niebiańskich? <verse number="13" style="v"/>Nikt jednak nie wstąpił do nieba oprócz Mnie, Syna Człowieczego. Stamtąd bowiem przyszedłem. <verse number="14" style="v"/>Podobnie jak wąż, który na pustyni został podniesiony w górę przez Mojżesza, tak i Ja, Syn Człowieczy, również muszę zostać podniesiony w górę, <verse number="15" style="v"/>aby każdy, kto Mi uwierzy, otrzymał życie wieczne. <verse number="16" style="v"/>Tak bowiem Bóg ukochał świat, że oddał swojego jedynego Syna, aby każdy, kto Mu uwierzy, nie zginął, ale miał życie wieczne. <verse number="17" style="v"/>Bóg nie posłał Syna, aby potępił świat, lecz aby go zbawił. <verse number="18" style="v"/>Ten, kto Mu wierzy, nie podlega potępieniu. Ale ten, kto Mu nie wierzy, już został osądzony, bo nie uwierzył jedynemu Synowi Bożemu. <verse number="19" style="v"/>Wyrok taki zapadł dlatego, że chociaż na świat przyszło światło, ludzie bardziej pokochali ciemność, bo ich czyny były złe. <verse number="20" style="v"/>Ten, kto czyni zło, nienawidzi światła i nie zbliża się do niego, aby nie wyszły na jaw jego czyny. <verse number="21" style="v"/>Kto zaś postępuje zgodnie z prawdą, zbliża się do światła, aby ujawniły się jego czyny, które podobają się Bogu.</para>
  <para style="s1">Wyznanie Jana Chrzciciela o Jezusie</para>
  <para style="p">
    <verse number="22" style="v"/>Jakiś czas później Jezus wraz z uczniami udał się na tereny Judei. Zatrzymał się tam i udzielał ludziom chrztu. <verse number="23" style="v"/>Niedaleko Salim, w Ainon, przebywał również Jan Chrzciciel. On także chrzcił, bo w tych okolicach było dużo wody i wielu ludzi przychodziło do niego, aby ich w niej zanurzył. <verse number="24" style="v"/>W tym czasie Jan był bowiem jeszcze na wolności.</para>
  <para style="p">
    <verse number="25" style="v"/>Pewnego dnia ktoś posprzeczał się z uczniami Jana o sprawy dotyczące rytualnych oczyszczeń. <verse number="26" style="v"/>Przyszli więc do Jana i zapytali:</para>
  <para style="p">—Nauczycielu! Ten, którego spotkałeś na drugim brzegu Jordanu i o którym powiedziałeś, że jest Mesjaszem, także chrzci i teraz wszyscy idą do Niego.</para>
  <para style="p">
    <verse number="27" style="v"/>—Nikt nie może wziąć czegoś, czego nie otrzymał z nieba—odpowiedział Jan. <verse number="28" style="v"/>—Sami możecie potwierdzić, że powiedziałem: „Nie jestem Mesjaszem. Zostałem tylko wysłany przed Nim”. <verse number="29" style="v"/>Panna młoda należy przecież do pana młodego. A przyjaciel pana młodego cieszy się z tego, że może przy nim stać i słuchać go. Obecnie w całej pełni doświadczam takiej właśnie radości. <verse number="30" style="v"/>Teraz On będzie się stawał coraz ważniejszy, ja zaś muszę schodzić ze sceny. <verse number="31" style="v"/>Ten, kto przychodzi z góry, przewyższa wszystkich. Ten zaś, kto pochodzi z ziemi, jest ograniczony do rzeczy ziemskich. <verse number="32" style="v"/>Ten, kto przybywa z nieba, mówi o tym, co widział i słyszał w niebie. Ludzie nie chcą Go słuchać, <verse number="33" style="v"/>ci jednak, którzy Mu uwierzyli, uznali, że Bóg mówi prawdę. <verse number="34" style="v"/>Ten bowiem, kto został wysłany przez Boga, przemawia w Jego imieniu. A Bóg w pełni obdarza Go swoim Duchem. <verse number="35" style="v"/>Ojciec kocha Syna i wszystko Mu powierzył. <verse number="36" style="v"/>Ten, kto wierzy Synowi Bożemu, ma życie wieczne. Ten zaś, kto Mu nie wierzy, nawet nie ujrzy tego życia—przeciwnie: zobaczy gniew Boga.</para>
  <chapter number="4" style="c"/>
  <para style="s1">Jezus rozmawia z Samarytanką</para>
  <para style="p">
    <verse number="1" style="v"/>Wkrótce Jezus otrzymał wiadomość, że faryzeusze już wiedzą, iż pozyskuje i chrzci więcej uczniów niż Jan <verse number="2" style="v"/>(chociaż Jezus osobiście nikogo nie chrzcił, ale czynili to Jego uczniowie). <verse number="3" style="v"/>Dlatego opuścił Judeę i skierował się do Galilei. <verse number="4" style="v"/>Chciał jednak przejść przez Samarię. <verse number="5" style="v"/>Zbliżył się więc do samarytańskiego miasteczka Sychar, położonego w pobliżu terenów, które dawno temu patriarcha Jakub przekazał swojemu synowi, Józefowi. <verse number="6" style="v"/>Znajdowała się tam studnia Jakuba. Zmęczony drogą, Jezus usiadł przy niej, a było to samo południe. <verse number="7" style="v"/>Wtedy właśnie przyszła tam po wodę pewna Samarytanka. Jezus poprosił ją:</para>
  <para style="p">—Możesz dać Mi się napić?</para>
  <para style="p">
    <verse number="8" style="v"/>Uczniowie w tym czasie poszli do miasteczka kupić coś do jedzenia. <verse number="9" style="v"/>Kobieta odrzekła:</para>
  <para style="p">—Prosisz mnie o wodę?! Przecież Żydzi i Samarytanie nawet z sobą nie rozmawiają.</para>
  <para style="p">
    <verse number="10" style="v"/>—Gdybyś wiedziała, jak wspaniały dar przygotował Bóg dla ludzi oraz kto do ciebie mówi, prosiłabyś Go, a dałby ci wodę życia—odpowiedział Jezus.</para>
  <para style="p">
    <verse number="11" style="v"/>—Panie, przecież nie masz nawet czym zaczerpnąć wody, a studnia jest głęboka. Skąd więc weźmiesz tę wodę życia? <verse number="12" style="v"/>Czyżbyś był większy od naszego przodka Jakuba, który dał nam tę studnię? On sam pił z niej wodę, a także jego dzieci oraz całe jego stada.</para>
  <para style="p">
    <verse number="13" style="v"/>—Każdy, kto pije tę wodę, po jakimś czasie znowu będzie mieć pragnienie—odrzekł Jezus. <verse number="14" style="v"/>—Ale kto napije się mojej wody, już nigdy nie będzie spragniony. Wręcz przeciwnie! Moja woda wytryśnie z niego i stanie się źródłem życia wiecznego.</para>
  <para style="p">
    <verse number="15" style="v"/>—Panie, daj mi więc tej wody—poprosiła kobieta—abym już nie była spragniona i nie musiała przychodzić do tej studni.</para>
  <para style="p">
    <verse number="16" style="v"/>—Idź najpierw i przyprowadź męża—rzekł do niej Jezus.</para>
  <para style="p">
    <verse number="17" style="v"/>—Nie mam męża—odparła.</para>
  <para style="p">—Słusznie mówisz: „Nie mam męża”. <verse number="18" style="v"/>Miałaś bowiem pięciu mężów, a mężczyzna, z którym teraz żyjesz, nie jest twoim mężem. Powiedziałaś więc prawdę.</para>
  <para style="p">
    <verse number="19" style="v"/>—Panie, widzę, że jesteś prorokiem!—powiedziała. <verse number="20" style="v"/>—Nasi przodkowie czcili Boga na tej górze. A wy, Żydzi, twierdzicie, że Jerozolima jest właściwym miejscem oddawania Mu czci.</para>
  <para style="p">
    <verse number="21" style="v"/>—Uwierz Mi, kobieto, że nadchodzi czas, gdy ani na tej górze, ani w Jerozolimie nie będziecie czcili Ojca. <verse number="22" style="v"/>Wy nie wiecie, kim jest Ten, komu oddajecie cześć. My znamy Go, bo zbawienie wywodzi się od Żydów. <verse number="23" style="v"/>Nadchodzi jednak czas—właściwie już nadszedł—gdy prawdziwi czciciele Ojca będą oddawać Mu cześć w duchu i w prawdzie. Właśnie takich czcicieli On pragnie. <verse number="24" style="v"/>Bóg jest duchem. Dlatego ci, którzy oddają Mu cześć, mają to robić w duchu i w prawdzie.</para>
  <para style="p">
    <verse number="25" style="v"/>—Wiem, że pewnego dnia ma przyjść Mesjasz (to znaczy: „Chrystus”)—odrzekła kobieta. —A gdy On nadejdzie, wszystko nam wyjaśni.</para>
  <para style="p">
    <verse number="26" style="v"/>—Właśnie z Nim rozmawiasz! To Ja Nim jestem—odpowiedział Jezus.</para>
  <para style="s1">Powrót uczniów</para>
  <para style="p">
    <verse number="27" style="v"/>W tym momencie nadeszli uczniowie i zdziwili się, że Jezus rozmawia z samarytańską kobietą. Żaden z nich jednak nie zapytał: „Po co z nią rozmawiasz?”. <verse number="28" style="v"/>Ona zaś zostawiła dzban i pobiegła do miasteczka, wołając:</para>
  <para style="p">
    <verse number="29" style="v"/>—Chodźcie zobaczyć człowieka, który powiedział mi wszystko, co zrobiłam w życiu! To musi być Mesjasz!</para>
  <para style="p">
    <verse number="30" style="v"/>Mieszkańcy wyszli więc z miasteczka i szli zobaczyć Jezusa. <verse number="31" style="v"/>Tymczasem uczniowie zachęcali Go:</para>
  <para style="p">—Nauczycielu! Zjedz coś.</para>
  <para style="p">
    <verse number="32" style="v"/>—Ja mam pokarm, o którym nie wiecie—odpowiedział.</para>
  <para style="p">
    <verse number="33" style="v"/>—Czyżby ktoś przyniósł Mu jedzenie?—zastanawiali się między sobą.</para>
  <para style="p">
    <verse number="34" style="v"/>—Moim pokarmem jest wypełnianie woli Tego, który Mnie posłał, i wykonywanie Jego dzieła—odparł Jezus. <verse number="35" style="v"/>—Czy nie mówicie: Już za cztery miesiące zaczną się żniwa? Ja wam mówię: Rozejrzyjcie się dookoła i zobaczcie, że pola już teraz są gotowe do żniw. <verse number="36" style="v"/>Żniwiarz odbiera zapłatę za pracę i zbiera wieczny plon. A ten, który siał, cieszy się razem z nim. <verse number="37" style="v"/>Prawdziwe jest powiedzenie: „Jeden sieje, drugi zbiera”. <verse number="38" style="v"/>Oto posłałem was do zbierania tego, czego nie sialiście. Inni się przy tym napracowali, a wy zbieracie plon ich pracy.</para>
  <para style="s1">Wiara Samarytan</para>
  <para style="p">
    <verse number="39" style="v"/>Wielu Samarytan z tego miasteczka uwierzyło Jezusowi dzięki słowom kobiety: „Powiedział mi wszystko, co zrobiłam w życiu!”. <verse number="40" style="v"/>Gdy więc przyszli do Niego, prosili, żeby się u nich zatrzymał. Został więc tam dwa dni. <verse number="41" style="v"/>Oni zaś słuchali Jego nauki i jeszcze więcej z nich uwierzyło Mu. <verse number="42" style="v"/>Kobiecie zaś mówili: „Wierzymy teraz nie tylko dzięki twoim słowom. Sami bowiem Go słyszeliśmy i wiemy, że to właśnie On jest Zbawicielem świata”.</para>
  <para style="s1">Jezus uzdrawia syna urzędnika</para>
  <para style="p">
    <verse number="43" style="v"/>Po upływie dwóch dni Jezus udał się do Galilei, <verse number="44" style="v"/>mówił bowiem, że prorok nie może znaleźć szacunku we własnej ojczyźnie. <verse number="45" style="v"/>Mieszkańcy Galilei przyjęli Go z otwartymi ramionami. Byli bowiem w Jerozolimie na święcie Paschy i widzieli wszystko, czego tam dokonał. <verse number="46" style="v"/>Jezus ponownie poszedł do Kany Galilejskiej, gdzie poprzednio przemienił wodę w wino.</para>
  <para style="p">W pobliskim Kafarnaum mieszkał pewien urzędnik państwowy, którego syn akurat poważnie chorował. <verse number="47" style="v"/>Usłyszał on wcześniej, że Jezus zmierza z Judei do Galilei. Przyszedł więc do Kany i błagał Go, aby udał się do Kafarnaum i uzdrowił jego umierającego syna. <verse number="48" style="v"/>Jezus rzekł do niego:</para>
  <para style="p">—Jeśli nie zobaczycie cudów, nie uwierzycie Mi.</para>
  <para style="p">
    <verse number="49" style="v"/>—Panie, zechciej przyjść, zanim moje dziecko umrze—błagał urzędnik.</para>
  <para style="p">
    <verse number="50" style="v"/>—Wracaj do domu! Twój syn będzie żył—odpowiedział Jezus.</para>
  <para style="p">Urzędnik uwierzył Jezusowi na słowo i odszedł. <verse number="51" style="v"/>Gdy był jeszcze w drodze, wybiegli mu na spotkanie słudzy z wieścią, że jego syn wyzdrowiał. <verse number="52" style="v"/>Zapytał więc, o której godzinie poczuł się lepiej.</para>
  <para style="p">—Wczoraj o pierwszej po południu spadła mu gorączka—odpowiedzieli.</para>
  <para style="p">
    <verse number="53" style="v"/>Ojciec uświadomił sobie wówczas, że właśnie o tej godzinie Jezus powiedział mu: „Twój syn będzie żył”. Wtedy on sam i cały jego dom uwierzył Jezusowi. <verse number="54" style="v"/>Był to drugi cud Jezusa od Jego powrotu z Judei do Galilei.</para>
  <chapter number="5" style="c"/>
  <para style="s1">Uzdrowienie przy sadzawce</para>
  <para style="p">
    <verse number="1" style="v"/>Nadeszło kolejne żydowskie święto i Jezus udał się do Jerozolimy. <verse number="2" style="v"/>Obok Owczej Bramy znajdowała się w mieście sadzawka otoczona pięcioma krużgankami, zwana po hebrajsku Betezda. <verse number="3" style="v"/>Leżało tam wielu chorych—niewidomych, kalekich i sparaliżowanych. <verse number="4" style="v"/>A anioł Pana zstępował od czasu do czasu do sadzawki i poruszał wodę. <verse number="5" style="v"/>Był tam również pewien człowiek, który chorował od trzydziestu ośmiu lat. <verse number="6" style="v"/>Zobaczywszy go, Jezus od razu poznał, że choruje od bardzo długiego czasu. I zapytał go:</para>
  <para style="p">—Czy chcesz wyzdrowieć?</para>
  <para style="p">
    <verse number="7" style="v"/>—Panie, nie mam nikogo, kto by mi pomógł wejść do sadzawki, gdy anioł poruszy wodę. Zanim dojdę, ktoś inny mnie wyprzedza i doznaje uzdrowienia.</para>
  <para style="p">
    <verse number="8" style="v"/>—Wstań, zwiń swoją matę i chodź o własnych siłach!—rzekł Jezus.</para>
  <para style="p">
    <verse number="9" style="v"/>I człowiek ten natychmiast wyzdrowiał. Zwinął matę i zaczął chodzić. A był to akurat święty dzień szabatu. <verse number="10" style="v"/>Gdy żydowscy przywódcy zobaczyli go, powiedzieli:</para>
  <para style="p">—Jest szabat! Nie wolno ci nosić maty! To wbrew przykazaniom!</para>
  <para style="p">
    <verse number="11" style="v"/>—To człowiek, który mnie uzdrowił, powiedział: „Zwiń matę i chodź”—odrzekł uzdrowiony.</para>
  <para style="p">
    <verse number="12" style="v"/>—Kto ośmielił się coś takiego ci rozkazać?—dociekali.</para>
  <para style="p">
    <verse number="13" style="v"/>Uzdrowiony nie potrafił odpowiedzieć, bo Jezus zniknął w otaczającym ich tłumie. <verse number="14" style="v"/>Jakiś czas potem Jezus odnalazł go w świątyni i powiedział:</para>
  <para style="p">—Wyzdrowiałeś. Teraz nie grzesz, żeby nie spotkało cię coś gorszego!</para>
  <para style="p">
    <verse number="15" style="v"/>Wówczas człowiek ten udał się do przywódców i oznajmił im, że to Jezus go uzdrowił.</para>
  <para style="s1">Życie dzięki Synowi</para>
  <para style="p">
    <verse number="16" style="v"/>Wtedy oni zaczęli oskarżać Jezusa, że uczynił to w szabat. <verse number="17" style="v"/>Ale On odpowiedział im:</para>
  <para style="p">—Mój Ojciec teraz działa, więc Ja również działam.</para>
  <para style="p">
    <verse number="18" style="v"/>Na te słowa jeszcze bardziej utwierdzili się w zamiarze zabicia Go. Nie tylko bowiem łamał przepisy dotyczące szabatu, ale Boga nazywał swoim Ojcem, czyniąc się w ten sposób równym Bogu. <verse number="19" style="v"/>Jezus powiedział więc:</para>
  <para style="p">—Zapewniam was: Syn Boży sam z siebie niczego nie może uczynić. Robi tylko to, co widzi u Ojca. Co więc czyni Ojciec, to robi i Syn. <verse number="20" style="v"/>Ojciec kocha Syna i pokazuje Mu wszystko, czego sam dokonuje. Z resztą pokaże Mu jeszcze większe dzieła, abyście Go podziwiali. <verse number="21" style="v"/>Podobnie jak Ojciec wskrzesza umarłych i daje im życie, tak i Syn daje życie tym, którym sam chce. <verse number="22" style="v"/>Ojciec nikogo też nie sądzi, bo wszelki sąd przekazał Synowi, <verse number="23" style="v"/>aby wszyscy ludzie czcili Go tak, jak czczą Ojca. Kto więc nie czci Syna, nie czci również Ojca, który Go posłał. <verse number="24" style="v"/>Zapewniam was: Każdy, kto Mnie słucha i wierzy Ojcu, który Mnie posłał, ma życie wieczne. Nie zostanie potępiony, bo przeszedł już ze śmierci do życia. <verse number="25" style="v"/>Zapewniam was również, że zbliża się czas, a właściwie już nadszedł, gdy umarli usłyszą głos Syna Bożego, a ci którzy usłyszą—ożyją. <verse number="26" style="v"/>Ojciec, który ma w sobie życie, dał je Synowi, aby i On je miał. <verse number="27" style="v"/>Dał Mu też władzę sądzenia, ponieważ jest On Synem Człowieczym. <verse number="28" style="v"/>Nie dziwcie się temu, ponieważ nadchodzi czas, gdy wszyscy umarli usłyszą Jego głos. <verse number="29" style="v"/>I powstaną z martwych: ci, którzy dobrze postępowali—do wiecznego życia; ci zaś, którzy popełniali zło—na sąd. <verse number="30" style="v"/>Ja niczego nie czynię sam z siebie. Osądzam tak, jak Mi mówi Ojciec, i mój osąd jest sprawiedliwy, gdyż nie kieruję się swoją wolą, lecz wolą Tego, który Mnie posłał.</para>
  <para style="s1">Świadectwo o Jezusie</para>
  <para style="p">
    <verse number="31" style="v"/>Gdybym sam przedstawiał dowody na swój temat, nie byłbym wiarygodny—kontynuował Jezus. <verse number="32" style="v"/>—Dowody takie przedstawia jednak Ojciec, a On jest przecież prawdomówny. <verse number="33" style="v"/>Wysłaliście do Jana Chrzciciela ludzi z pytaniem o Mnie, a on powiedział wam prawdę. <verse number="34" style="v"/>Nie polegam jednak na dowodach od ludzi. Wspominam o tym tylko po to, abyście dostąpili zbawienia. <verse number="35" style="v"/>Jan był płonąca lampą, a wy cieszyliście się jego światłem. <verse number="36" style="v"/>Istnieją jednak większe dowody niż słowa Jana. Są to czyny zlecone mi przez Ojca, których Ja dokonuję. Potwierdzają one, że zostałem przez Niego posłany. <verse number="37" style="v"/>Potwierdził to również sam Ojciec! Wy jednak nigdy nie słyszeliście Jego głosu ani Go nie widzieliście. <verse number="38" style="v"/>Nie przyjęliście też Jego słowa, bo nie wierzycie Temu, którego On posłał. <verse number="39" style="v"/>Studiujecie Pisma, bo wydaje się wam, że odnajdziecie w nich życie wieczne. A one przecież mówią o Mnie! <verse number="40" style="v"/>Wy jednak nie chcecie do Mnie przyjść, aby otrzymać to życie. <verse number="41" style="v"/>Ja nie potrzebuję uznania ze strony ludzi. <verse number="42" style="v"/>I wiem, że nie macie w sobie Bożej miłości. <verse number="43" style="v"/>Przyszedłem do was w imieniu Ojca, lecz odrzucacie Mnie. Jeśli jednak ktoś przychodzi we własnym imieniu, chętnie go słuchacie. <verse number="44" style="v"/>Nic dziwnego, że nie możecie uwierzyć! Zabiegacie o ludzki szacunek, zupełnie nie troszcząc się o uznanie w oczach Boga. <verse number="45" style="v"/>Ale nie myślcie, że to Ja będę was obwiniał przed Ojcem. Oskarży was Mojżesz, w którym pokładacie nadzieję na wieczność. <verse number="46" style="v"/>Gdybyście bowiem naprawdę mu wierzyli, uwierzylibyście i Mnie, gdyż on pisał właśnie o Mnie. <verse number="47" style="v"/>Ale jak możecie uwierzyć moim słowom, skoro nie wierzycie nawet jego pismom?</para>
  <chapter number="6" style="c"/>
  <para style="s1">Jezus karmi pięć tysięcy mężczyzn</para>
  <para style="p">
    <verse number="1" style="v"/>Potem Jezus przeprawił się na drugą stronę Jeziora Galilejskiego, zwanego też Jeziorem Tyberiadzkim. <verse number="2" style="v"/>Towarzyszyły Mu tłumy, bo ludzie widzieli, jak w cudowny sposób uzdrawiał chorych. <verse number="3" style="v"/>Jezus wszedł na górę i usiadł tam ze swoimi uczniami. <verse number="4" style="v"/>A zbliżało się wtedy żydowskie święto Paschy. <verse number="5" style="v"/>Gdy Jezus rozejrzał się i zobaczył, nadchodzące ogromne tłumy ludzi, powiedział do Filipa:</para>
  <para style="p">—Gdzie kupimy chleb, aby ci ludzie mogli coś zjeść?</para>
  <para style="p">
    <verse number="6" style="v"/>Zapytał o to, aby wystawić go na próbę. Wiedział bowiem, co ma robić.</para>
  <para style="p">
    <verse number="7" style="v"/>—Nawet fortuna nie wystarczyłaby, aby każdy mógł dostać chociaż kawałek chleba—odrzekł Filip.</para>
  <para style="p">
    <verse number="8" style="v"/>Wtedy do rozmowy włączył się inny uczeń—Andrzej, brat Szymona Piotra:</para>
  <para style="p">
    <verse number="9" style="v"/>—Jest tu chłopiec, który ma pięć jęczmiennych chlebów i dwie ryby. Ale co to jest dla takiego tłumu?</para>
  <para style="p">
    <verse number="10" style="v"/>—Każcie wszystkim usiąść!—powiedział Jezus.</para>
  <para style="p">Ludzie usiedli więc na trawie, a samych tylko mężczyzn było tam około pięciu tysięcy. <verse number="11" style="v"/>Jezus wziął chleby, podziękował za nie Bogu i polecił rozdać je siedzącym—każdemu tyle, ile chciał. To samo zrobił z rybami.</para>
  <para style="p">
    <verse number="12" style="v"/>Gdy już wszyscy się najedli, powiedział uczniom:</para>
  <para style="p">—Pozbierajcie resztki, aby nic się nie zmarnowało.</para>
  <para style="p">
    <verse number="13" style="v"/>I z pięciu jęczmiennych chlebów zebrano aż dwanaście koszy resztek chleba! <verse number="14" style="v"/>Gdy ludzie uświadomili sobie, jakiego cudu dokonał Jezus, zaczęli wołać:</para>
  <para style="p">—To na pewno jest ten prorok, który miał nadejść!</para>
  <para style="p">
    <verse number="15" style="v"/>Lecz Jezus zorientował się, że chcą Go zabrać i obwołać królem. Dlatego samotnie oddalił się na górę.</para>
  <para style="s1">Jezus chodzi po wodzie</para>
  <para style="p">
    <verse number="16" style="v"/>Wieczorem uczniowie zeszli na brzeg, <verse number="17" style="v"/>wsiedli do łodzi i popłynęli w kierunku Kafarnaum. <verse number="18" style="v"/>Wkrótce zerwał się silny wiatr i jezioro bardzo się wzburzyło. <verse number="19" style="v"/>Intensywnie wiosłując, przepłynęli jakieś pięć kilometrów. Nagle zobaczyli Jezusa idącego po wodzie i będącego już blisko łodzi. Przerazili się, <verse number="20" style="v"/>lecz On zawołał:</para>
  <para style="p">—Nie bójcie się, to Ja!</para>
  <para style="p">
    <verse number="21" style="v"/>Chcieli Go wziąć do łodzi, ale okazało się, że właśnie dobijają do brzegu—do miejsca, do którego płynęli.</para>
  <para style="p">
    <verse number="22" style="v"/>Następnego dnia, tłum ludzi, zebrany na przeciwległym brzegu, zorientował się, że poza jedną łodzią, którą odpłynęli uczniowie, nie było innej. Wiedzieli też, że Jezus nie wsiadł do łodzi z uczniami, bo odpłynęli sami. <verse number="23" style="v"/>Tymczasem na miejsce, w którym Jezus nakarmił ludzi chlebem, przypłynęły z Tyberiady inne łodzie. <verse number="24" style="v"/>Gdy ludzie zauważyli, że nie ma ani Jezusa, ani uczniów, wsiedli do łodzi i popłynęli do Kafarnaum, aby Go odnaleźć.</para>
  <para style="s1">Jezus chlebem życia</para>
  <para style="p">
    <verse number="25" style="v"/>Gdy Go znaleźli, zapytali:</para>
  <para style="p">—Nauczycielu! Kiedy zdążyłeś tu przybyć?</para>
  <para style="p">
    <verse number="26" style="v"/>—Zapewniam was, że szukacie Mnie nie dlatego, że ujrzeliście cud, lecz dlatego, że najedliście się do syta—odpowiedział Jezus. <verse number="27" style="v"/>—Starajcie się jednak nie o ten nietrwały pokarm, ale o pokarm dający życie wieczne, który Ja, Syn Człowieczy, mogę wam zapewnić. Po to właśnie posłał Mnie Bóg Ojciec!</para>
  <para style="p">
    <verse number="28" style="v"/>—A co mamy zrobić, żeby wypełnić wolę Boga?—pytali.</para>
  <para style="p">
    <verse number="29" style="v"/>—Wolą Boga jest to, abyście wierzyli Temu, którego On posłał—odparł Jezus.</para>
  <para style="p">
    <verse number="30" style="v"/>—Jakiego cudu dokonasz więc, abyśmy mogli go zobaczyć i uwierzyć ci? <verse number="31" style="v"/>Nasi przodkowie codziennie jedli mannę na pustyni. Pismo mówi: „Dał im do jedzenia chleb z nieba”.</para>
  <para style="p">
    <verse number="32" style="v"/>—Zapewniam was, że to nie Mojżesz dawał chleb z nieba—odrzekł Jezus—ale mój Ojciec daje wam teraz prawdziwy chleb z nieba. <verse number="33" style="v"/>Chlebem od Boga jest bowiem Ten, który przychodzi z nieba—to On daje światu życie.</para>
  <para style="p">
    <verse number="34" style="v"/>—Panie, dawaj nam zawsze ten chleb—prosili Go.</para>
  <para style="p">
    <verse number="35" style="v"/>—To Ja jestem chlebem życia!—odpowiedział Jezus. —Kto do Mnie przychodzi, nie będzie głodny. A kto wierzy Mi, nie zazna pragnienia. <verse number="36" style="v"/>Ale nie pierwszy raz o tym mówię, a wy patrzycie na Mnie i nadal nie wierzycie. <verse number="37" style="v"/>Jednak ci wszyscy, których dał Mi Ojciec, przyjdą do Mnie. A Ja nikogo z nich nie odtrącę. <verse number="38" style="v"/>Przyszedłem bowiem z nieba nie po to, aby działać na własną rękę, lecz żeby wypełnić wolę Ojca, który Mnie posłał. <verse number="39" style="v"/>On nie chce, abym kogoś stracił, ale pragnie, abym wszystkich ożywił w dniu ostatecznym. <verse number="40" style="v"/>Wolą mojego Ojca jest to, aby każdy, kto widzi Syna i wierzy Mu, miał życie wieczne i abym ożywił go w dniu ostatecznym.</para>
  <para style="p">
    <verse number="41" style="v"/>Słysząc to, ludzie zaczęli się oburzać, ponieważ powiedział: „To Ja jestem chlebem, który zstąpił z nieba”.</para>
  <para style="p">
    <verse number="42" style="v"/>—Przecież to tylko Jezus, syn Józefa!—wykrzykiwali. —Znamy jego ojca i matkę. Jak on może mówić: „Zstąpiłem z nieba?”.</para>
  <para style="p">
    <verse number="43" style="v"/>—Dlaczego jesteście oburzeni?—zapytał Jezus. <verse number="44" style="v"/>—Nikt nie może do Mnie przyjść, jeśli nie zostanie przyprowadzony przez Ojca, który Mnie posłał. Tych zaś, którzy przyjdą do Mnie, ożywię w dniu ostatecznym. <verse number="45" style="v"/>W księgach proroków napisano przecież: „Oni wszyscy będą uczniami Boga”. Każdy więc, kto słuchał Ojca i uczył się od Niego, przyjdzie do Mnie. <verse number="46" style="v"/>Nie znaczy to, że ktokolwiek widział Boga Ojca—oprócz Tego, który od Niego przyszedł. <verse number="47" style="v"/>Raz jeszcze zapewniam was: Kto wierzy, ma życie wieczne! <verse number="48" style="v"/>Ja jestem chlebem życia! <verse number="49" style="v"/>Wasi przodkowie jedli wprawdzie mannę na pustyni, ale poumierali. <verse number="50" style="v"/>Natomiast każdy, kto je ten chleb z nieba, nie umrze. <verse number="51" style="v"/>To Ja jestem chlebem życia, przysłanym z nieba. Kto się nim posili, będzie żyć na wieki. Chlebem tym jest moje ciało, które poświęcam, aby dać światu życie.</para>
  <para style="p">
    <verse number="52" style="v"/>Wtedy słuchający Go zaczęli się między sobą sprzeczać:</para>
  <para style="p">—Jak on może dać nam do jedzenia swoje ciało?</para>
  <para style="p">
    <verse number="53" style="v"/>—Zapewniam was: Jeżeli nie spożyjecie ciała i krwi Syna Człowieczego—odpowiedział Jezus—nie będziecie mieć w sobie życia. <verse number="54" style="v"/>Kto spożywa moje ciało i krew, już ma życie wieczne, a Ja go ożywię w dniu ostatecznym. <verse number="55" style="v"/>Ciało moje to prawdziwy pokarm, a moja krew to prawdziwy napój. <verse number="56" style="v"/>Kto spożywa moje ciało i krew, jest trwale połączony ze Mną, a Ja—z nim. <verse number="57" style="v"/>Ja żyję dzięki żyjącemu Ojcu, który Mnie posłał. Tak samo ten, kto się Mną karmi, będzie żyć dzięki Mnie. <verse number="58" style="v"/>To właśnie jest chleb z nieba—nie taki, jaki jedli wasi przodkowie i poumierali. Każdy, kto spożywa ten chleb, będzie żył wiecznie.</para>
  <para style="p">
    <verse number="59" style="v"/>Tego wszystkiego Jezus nauczał w synagodze w Kafarnaum.</para>
  <para style="s1">Wielu uczniów opuszcza Jezusa</para>
  <para style="p">
    <verse number="60" style="v"/>Słysząc to, wielu Jego uczniów, mówiło:</para>
  <para style="p">—To jest zbyt trudne! Któż jest w stanie to pojąć?</para>
  <para style="p">
    <verse number="61" style="v"/>Jezus wiedział, że im się to nie podoba. Spytał więc:</para>
  <para style="p">—Jesteście zniechęceni tym? <verse number="62" style="v"/>Co w takim razie powiecie, gdy zobaczycie Mnie, Syna Człowieczego, wracającego tam, skąd przyszedłem? <verse number="63" style="v"/>Zrozumcie: to Duch daje życie—ludzkie wysiłki nie mają znaczenia. Słowa, które wam powiedziałem, pochodzą właśnie od Ducha i prowadzą do życia. <verse number="64" style="v"/>Ale niektórzy z was nadal Mi nie wierzą.</para>
  <para style="p">Jezus od początku wiedział bowiem, kto Mu nie wierzy oraz kto Go zdradzi. <verse number="65" style="v"/>Powiedział więc:</para>
  <para style="p">—To właśnie miałem na myśli, mówiąc, że nikt nie jest w stanie przyjść do Mnie, jeśli go nie przyprowadzi Ojciec.</para>
  <para style="p">
    <verse number="66" style="v"/>Po tych słowach wielu uczniów opuściło Jezusa i już z Nim nie chodziło. <verse number="67" style="v"/>Wtedy On zwrócił się do Dwunastu:</para>
  <para style="p">—Czy i wy chcecie odejść?</para>
  <para style="p">
    <verse number="68" style="v"/>—Panie, a do kogo pójdziemy?—odpowiedział Szymon Piotr. —Twoje słowa prowadzą do życia wiecznego! <verse number="69" style="v"/>Uwierzyliśmy Ci i wiemy, że jesteś Świętym Synem Boga.</para>
  <para style="p">
    <verse number="70" style="v"/>—Wybrałem was Dwunastu—rzekł Jezus—ale jeden z was jest sługą diabła.</para>
  <para style="p">
    <verse number="71" style="v"/>Mówiąc to, miał na myśli Judasza, syna Szymona z Kariotu. To on bowiem, jako należący do grona Dwunastu, miał Go później zdradzić.</para>
  <chapter number="7" style="c"/>
  <para style="s1">Jezus udaje się na Święto Namiotów</para>
  <para style="p">
    <verse number="1" style="v"/>Po tych wydarzeniach Jezus wędrował po Galilei. Nie chciał iść do Judei, ponieważ tamtejsi przywódcy chcieli Go zabić. <verse number="2" style="v"/>A zbliżało się kolejne żydowskie święto—Święto Namiotów. <verse number="3" style="v"/>Bracia Jezusa namawiali Go:</para>
  <para style="p">—Rusz się stąd i idź do Judei! Niech i Twoi uczniowie zobaczą cuda. <verse number="4" style="v"/>Jeśli ktoś chce być sławny, nie może się kryć po kątach. Skoro naprawdę robisz takie rzeczy, niech Cię zobaczy cały świat.</para>
  <para style="p">
    <verse number="5" style="v"/>Mówili tak, bo nie wierzyli Mu. Jezus odpowiedział im jednak:</para>
  <para style="p">
    <verse number="6" style="v"/>—Mój czas jeszcze nie nadszedł, ale dla was każdy dzień jest dobry. <verse number="7" style="v"/>Świat nie ma powodu, aby was nienawidzić. Mnie nienawidzi, bo ujawniam jego złe czyny. <verse number="8" style="v"/>Idźcie więc na uroczystości. Ja na razie nie pójdę, bo jeszcze nie przyszła na Mnie pora.</para>
  <para style="p">
    <verse number="9" style="v"/>Tak im odpowiedział i sam został w Galilei. <verse number="10" style="v"/>Gdy bracia udali się na święto, Jezus też tam przyszedł, ale nie jawnie. <verse number="11" style="v"/>Tymczasem przywódcy szukali Go w czasie uroczystości i wypytywali o Niego. <verse number="12" style="v"/>A wśród tłumów krążyły na Jego temat różne wieści.</para>
  <para style="p">—To wspaniały człowiek!—twierdzili jedni.</para>
  <para style="p">—Nieprawda! Manipuluje tłumem—mówili inni.</para>
  <para style="p">
    <verse number="13" style="v"/>Jednak ze strachu przed przywódcami nikt nie mówił o Nim publicznie.</para>
  <para style="s1">Jezus naucza w czasie święta</para>
  <para style="p">
    <verse number="14" style="v"/>Mniej więcej w połowie wszystkich uroczystości Jezus wszedł do świątyni i zaczął otwarcie nauczać.</para>
  <para style="p">
    <verse number="15" style="v"/>—Skąd on tak dobrze zna Pisma?—nie mogli wyjść z podziwu przywódcy. —Przecież nie ma wykształcenia!</para>
  <para style="p">
    <verse number="16" style="v"/>—Ja nie głoszę własnej nauki, lecz słowo Boga, który Mnie posłał—odparł Jezus. <verse number="17" style="v"/>—Ten, kto jest gotów wypełniać Jego wolę, rozpozna, czy to, co mówię, pochodzi od Boga, czy sam to wymyśliłem. <verse number="18" style="v"/>Kto głosi własne poglądy, zabiega o uznanie dla siebie. Ale kto zabiega o uznanie dla tego, który go posłał, mówi prawdę i jest bez zarzutu. <verse number="19" style="v"/>Czy Mojżesz nie zostawił wam przykazań? Jednak nikt z was ich nie przestrzega. Chcecie Mnie zabić?</para>
  <para style="p">
    <verse number="20" style="v"/>—Chyba oszalałeś! Kto chce cię zabić?—rozległy się głosy z tłumu.</para>
  <para style="p">
    <verse number="21" style="v"/>—Oburzacie się, że dokonałem jednego cudu w szabat—mówił dalej Jezus. <verse number="22" style="v"/>—Mojżesz dał wam nakaz, aby dokonywać obrzezania, i już wasi przodkowie robili to nawet w szabat. <verse number="23" style="v"/>Skoro więc w tym świętym dniu dokonuje się tej małej czynności, żeby przestrzegać Prawa Mojżesza, to dlaczego oburzacie się na Mnie, że w szabat uzdrowiłem całego człowieka? <verse number="24" style="v"/>Nie oceniajcie po pozorach, ale bądźcie rzetelni w swoim osądzie.</para>
  <para style="s1">Czy Jezus jest Mesjaszem?</para>
  <para style="p">
    <verse number="25" style="v"/>Niektórzy z mieszkańców Jerozolimy mówili wtedy między sobą:</para>
  <para style="p">—To chyba ten, którego planują zabić? <verse number="26" style="v"/>Dziwne, że teraz publicznie naucza i nie sprzeciwiają mu się. Może i nasi przywódcy doszli do wniosku, że on jest Mesjaszem? <verse number="27" style="v"/>Ale przecież wiemy, skąd on pochodzi. Gdy zaś przyjdzie Mesjasz, nikt nie będzie tego wiedział.</para>
  <para style="p">
    <verse number="28" style="v"/>—Tak, znacie Mnie i wiecie, skąd jestem—zawołał podczas nauczania w świątyni Jezus. —Nie przyszedłem tu jednak z własnej inicjatywy. Posłał Mnie Ten, który jest prawdziwy, a którego wy nie znacie. <verse number="29" style="v"/>Ja Go znam, ponieważ byłem z Nim i to On Mnie posłał.</para>
  <para style="p">
    <verse number="30" style="v"/>Wówczas przywódcy próbowali Go aresztować. Nikt jednak nie ośmielił się podnieść na Niego ręki, bo nie nadszedł jeszcze Jego czas. <verse number="31" style="v"/>Wtedy wielu spośród zgromadzonych uwierzyło Mu.</para>
  <para style="p">—Czy można się spodziewać, że Mesjasz miałby uczynić więcej cudów niż On?—argumentowali.</para>
  <para style="p">
    <verse number="32" style="v"/>Faryzeusze dowiedzieli się, jakie nastroje panują wśród tłumów, i wspólnie z najwyższymi kapłanami wysłali strażników, aby aresztowali Jezusa. <verse number="33" style="v"/>On jednak powiedział im:</para>
  <para style="p">—Jeszcze przez krótki czas będę z wami, a później wrócę do Tego, który Mnie do was posłał. <verse number="34" style="v"/>Będziecie Mnie szukać, ale nie znajdziecie. Tam, dokąd idę, wy nie możecie pójść.</para>
  <para style="p">
    <verse number="35" style="v"/>—Dokąd on zamierza odejść, skoro mamy go nie znaleźć?—zastanawiali się między sobą. —Czyżby zamierzał udać się za granicę i nauczać pogan oraz naszych rodaków żyjących na emigracji? <verse number="36" style="v"/>Co ma na myśli, mówiąc: „Będziecie Mnie szukać, ale nie znajdziecie” i „Tam, gdzie się udaję, wy nie możecie pójść”?</para>
  <para style="p">
    <verse number="37" style="v"/>W ostatnim, najważniejszym dniu święta Jezus zawołał do tłumów:</para>
  <para style="p">—Jeśli ktoś jest spragniony, niech przyjdzie do Mnie i pije. <verse number="38" style="v"/>Jak mówi Pismo, jeśli ktoś uwierzy Mi, to z jego wnętrza wypłyną rzeki żywej wody.</para>
  <para style="p">
    <verse number="39" style="v"/>Mówił tak o Duchu Świętym, którego mieli otrzymać wierzący Mu. Duch bowiem nie był jeszcze zesłany, ponieważ Jezus nie został jeszcze otoczony chwałą. <verse number="40" style="v"/>Słysząc te słowa, niektórzy z tłumu mówili:</para>
  <para style="p">—To na pewno prorok.</para>
  <para style="p">
    <verse number="41" style="v"/>—To jest Mesjasz!—twierdzili inni.</para>
  <para style="p">—Jak to? Mesjasz z Galilei?—mówili jeszcze inni. <verse number="42" style="v"/>—Przecież Pismo mówi, że Mesjasz będzie potomkiem króla Dawida i będzie pochodził z Betlejem, jego rodzinnej miejscowości.</para>
  <para style="p">
    <verse number="43" style="v"/>Tak więc zdania ludzi były podzielone. <verse number="44" style="v"/>Niektórzy chcieli Go nawet aresztować, ale nikt nie ośmielił się Go dotknąć.</para>
  <para style="s1">Niewiara przywódców</para>
  <para style="p">
    <verse number="45" style="v"/>Strażnicy, którzy mieli zatrzymać Jezusa, wrócili więc do najwyższych kapłanów i faryzeuszy z pustymi rękami.</para>
  <para style="p">—Dlaczego nie przyprowadziliście go?—wołali przełożeni.</para>
  <para style="p">
    <verse number="46" style="v"/>—Nigdy jeszcze nie słyszeliśmy, żeby jakiś człowiek przemawiał tak jak On!—odpowiedzieli strażnicy.</para>
  <para style="p">
    <verse number="47" style="v"/>—Więc i was oszukał?—krzyczeli faryzeusze. <verse number="48" style="v"/>—Czy słyszeliście, żeby ktoś z przełożonych lub faryzeuszy uwierzył Mu? <verse number="49" style="v"/>A ten motłoch, który w ogóle nie zna Prawa Mojżesza, niech będzie przeklęty!</para>
  <para style="p">
    <verse number="50" style="v"/>Wtedy zabrał głos Nikodem, jeden z przywódców, który kiedyś odwiedził Jezusa.</para>
  <para style="p">
    <verse number="51" style="v"/>—Czy nasze Prawo zezwala na skazanie kogoś bez dokładnego przyjrzenia się jego czynom i zapewnienia oskarżonemu możliwości obrony?</para>
  <para style="p">
    <verse number="52" style="v"/>—A może i ty jesteś z Galilei?—odparli. —Sam sprawdź Pismo i przekonaj się, że stamtąd nie pochodził żaden prorok.</para>
  <para style="p">
    <verse number="53" style="v"/>Po tych słowach rozeszli się do domów.</para>
  <chapter number="8" style="c"/>
  <para style="s1">Moc odpuszczania grzechów</para>
  <para style="p">
    <verse number="1" style="v"/>Jezus natomiast udał się na Górę Oliwną. <verse number="2" style="v"/>Następnego ranka znów jednak pojawił się w świątyni. Wkrótce zebrał się tam tłum, więc Jezus usiadł i zaczął przemawiać. <verse number="3" style="v"/>Wtedy właśnie przywódcy religijni i faryzeusze przyprowadzili do Niego kobietę, którą znaleziono w łóżku z mężczyzną, który nie był jej mężem. Postawili ją na samym środku <verse number="4" style="v"/>i powiedzieli:</para>
  <para style="p">—Nauczycielu, złapaliśmy ją na gorącym uczynku. <verse number="5" style="v"/>Mojżesz w swoim Prawie nakazał, aby taką osobę obrzucić kamieniami i zabić. A ty jak nauczasz?</para>
  <para style="p">
    <verse number="6" style="v"/>Była to prowokacja, która miała dostarczyć podstaw do oskarżenia Jezusa. Lecz On schylił się i zaczął pisać palcem po ziemi. <verse number="7" style="v"/>Gdy jednak uparcie domagali się odpowiedzi, podniósł się i rzekł:</para>
  <para style="p">—Kto z was nie dopuścił się żadnego grzechu, niech pierwszy rzuci w nią kamieniem.</para>
  <para style="p">
    <verse number="8" style="v"/>I znowu schylił się i pisał po ziemi. <verse number="9" style="v"/>Tymczasem zebrani, jeden po drugim, począwszy od przełożonych, zaczęli odchodzić. W końcu został tylko Jezus i stojąca na środku owa kobieta.</para>
  <para style="p">
    <verse number="10" style="v"/>—Gdzie oni są? Nikt cię nie potępił?—spytał Jezus, podnosząc się.</para>
  <para style="p">
    <verse number="11" style="v"/>—Nikt, Panie—odrzekła.</para>
  <para style="p">—Ja też cię nie potępiam. Idź i już więcej nie grzesz.</para>
  <para style="s1">Światło i ciemność</para>
  <para style="p">
    <verse number="12" style="v"/>Innym razem Jezus przemówił do zgromadzonych:</para>
  <para style="p">—Jestem światłem świata. Kto idzie za Mną, nie będzie chodził w ciemnościach, lecz będzie miał światło życia.</para>
  <para style="p">
    <verse number="13" style="v"/>—Przechwalasz się! To nie prawda—zawołali faryzeusze.</para>
  <para style="p">
    <verse number="14" style="v"/>—Chociaż mówię sam o sobie, mówię prawdę, bo wiem, skąd przyszedłem i dokąd zmierzam. <verse number="15" style="v"/>Wy osądzacie według tego, co zewnętrzne. Ja zaś nikogo nie sądzę. <verse number="16" style="v"/>A nawet gdybym sądził, mój osąd jest prawdziwy, bo nie robię tego sam, ale razem z Ojcem, który Mnie posłał. <verse number="17" style="v"/>W waszym Prawie jest napisane, że zgodne zeznania dwóch świadków uznaje się za prawdziwe. <verse number="18" style="v"/>Jednym świadkiem jestem Ja, a drugim—Ojciec, który Mnie posłał.</para>
  <para style="p">
    <verse number="19" style="v"/>—A gdzież jest ten twój ojciec?—pytali Go.</para>
  <para style="p">—Nie znacie ani Mnie, ani Jego—odpowiedział Jezus. —Gdybyście Mnie znali, znalibyście także i mojego Ojca.</para>
  <para style="p">
    <verse number="20" style="v"/>Jezus mówił o tym, będąc w świątyni, w pobliżu skarbca. Nie zatrzymano Go jednak, bo jeszcze nie nadszedł na to czas.</para>
  <para style="s1">Posłany przez Ojca</para>
  <para style="p">
    <verse number="21" style="v"/>Później powiedział im:</para>
  <para style="p">—Wkrótce odejdę! Będziecie Mnie szukać, ale umrzecie w swoich grzechach. Nie możecie bowiem pójść tam, dokąd idę.</para>
  <para style="p">
    <verse number="22" style="v"/>—Czyżby chciał się zabić?—zastanawiali się przywódcy. —Powiedział przecież: „Nie możecie pójść tam, dokąd idę”.</para>
  <para style="p">
    <verse number="23" style="v"/>—Wy jesteście z dołu, Ja pochodzę z góry—kontynuował Jezus. —Należycie do tego świata, Ja—nie. <verse number="24" style="v"/>Właśnie dlatego powiedziałem, że umrzecie w swoich grzechach. Jeśli nie uwierzycie, że JA JESTEM, tak właśnie się stanie.</para>
  <para style="p">
    <verse number="25" style="v"/>—A kim jesteś?—pytali.</para>
  <para style="p">—Po co Ja jeszcze z wami rozmawiam?! <verse number="26" style="v"/>Mógłbym was oskarżyć o wiele rzeczy, wielu też mógłbym was nauczyć. Ten, który Mnie posłał, jest bowiem prawdomówny. Dlatego powtarzam światu to, co od Niego usłyszałem.</para>
  <para style="p">
    <verse number="27" style="v"/>Oni jednak nadal nie rozumieli, że mówił o swoim Ojcu.</para>
  <para style="p">
    <verse number="28" style="v"/>—Gdy podniesiecie Mnie w górę—kontynuował Jezus—wtedy poznacie, że JA JESTEM i że nie robię niczego z własnej inicjatywy. Powtarzam tylko to, czego nauczył Mnie Ojciec. <verse number="29" style="v"/>On Mnie posłał i zawsze jest ze Mną. Nie opuszcza Mnie, bo zawsze robię to, co się Mu podoba.</para>
  <para style="p">
    <verse number="30" style="v"/>Słuchając Go, wielu ludzi uwierzyło Mu.</para>
  <para style="s1">Potomkowie Abrahama</para>
  <para style="p">
    <verse number="31" style="v"/>Wtedy Jezus zwrócił się do Żydów, którzy Mu uwierzyli:</para>
  <para style="p">—Jeżeli będziecie żyć według moich słów, będziecie naprawdę moimi uczniami <verse number="32" style="v"/>i poznacie prawdę, a prawda was uwolni.</para>
  <para style="p">
    <verse number="33" style="v"/>—Jak to?!—oburzyli się. —Jesteśmy przecież potomkami Abrahama i nigdy nie byliśmy niczyimi niewolnikami. Jak więc możesz mówić, że zostaniemy uwolnieni?</para>
  <para style="p">
    <verse number="34" style="v"/>—Zapewniam was, że każdy, kto grzeszy, jest niewolnikiem grzechu—odpowiedział Jezus. <verse number="35" style="v"/>—Niewolnik nie jest w domu na zawsze, ale syn—tak. <verse number="36" style="v"/>Jeśli więc Syn Boży da wam wolność, wtedy staniecie się naprawdę wolni. <verse number="37" style="v"/>Wiem, że jesteście potomkami Abrahama! Ale chcecie Mnie zabić—bo nie przyjęliście moich słów. <verse number="38" style="v"/>Ja mówię to, co wiem od mojego Ojca. Wy zaś robicie to, co usłyszeliście od waszego ojca.</para>
  <para style="p">
    <verse number="39" style="v"/>—Naszym przodkiem jest Abraham—oświadczyli.</para>
  <para style="p">—Gdybyście byli potomkami Abrahama—odrzekł Jezus—robilibyście to, co on. <verse number="40" style="v"/>A przecież usiłujecie Mnie zabić tylko dlatego, że powiedziałem wam prawdę, jaką usłyszałem od Boga. Abraham tak nie postępował. <verse number="41" style="v"/>Wy postępujecie tak, jak wasz prawdziwy ojciec!</para>
  <para style="p">—Nie pochodzimy z nieprawego łoża—oburzyli się. —Naszym Ojcem jest Bóg!</para>
  <para style="p">
    <verse number="42" style="v"/>—Gdyby Bóg był waszym Ojcem, okazywalibyście Mi miłość—odpowiedział Jezus. —Przyszedłem przecież od Niego. Nie jestem tu z własnej inicjatywy—to On Mnie posłał. <verse number="43" style="v"/>Wy jednak nie możecie pojąć moich słów. Co więcej, nawet nie chcecie ich wysłuchać! <verse number="44" style="v"/>Waszym prawdziwym ojcem jest diabeł—oszczerca! Dlatego chcecie robić to, co on. Od początku był on mordercą i nie wytrwał w prawdzie, bo nie przyjął jej. Gdy kłamie, mówi z serca, bo jest kłamcą i ojcem kłamstwa. <verse number="45" style="v"/>Wy również nie wierzycie Mi, bo mówię prawdę. <verse number="46" style="v"/>Kto z was mógłby zarzucić Mi jakiś grzech? Skoro mówię prawdę, dlaczego Mi nie wierzycie? <verse number="47" style="v"/>Ten, kto należy do Boga, słucha Jego słów. Wy zaś ich nie słuchacie, bo nie jesteście Jego dziećmi.</para>
  <para style="s1">Jezus mówi o sobie</para>
  <para style="p">
    <verse number="48" style="v"/>—Ty Samarytaninie!—oburzyli się przywódcy. —Mieliśmy rację mówiąc, że demon odebrał ci rozum!</para>
  <para style="p">
    <verse number="49" style="v"/>—Nie jestem opętany—odpowiedział Jezus. —Dbam o dobre imię mojego Ojca, a wy Mnie obrażacie. <verse number="50" style="v"/>Nie zależy Mi na tym, abyście otoczyli Mnie chwałą. Jest jednak Ktoś, komu na tym zależy. To On jest sędzią. <verse number="51" style="v"/>Zapewniam was: Kto jest posłuszny moim słowom, nigdy nie umrze!</para>
  <para style="p">
    <verse number="52" style="v"/>—Teraz mamy pewność, że jesteś opanowany przez demona—odrzekli przywódcy. —Przecież nawet Abraham i najwięksi prorocy umarli, a ty twierdzisz: „Kto jest posłuszny moim słowom, nigdy nie umrze”. <verse number="53" style="v"/>Czy jesteś większy od naszego przodka, Abrahama? On przecież umarł, podobnie jak nasi wielcy prorocy! Za kogo ty się uważasz?!</para>
  <para style="p">
    <verse number="54" style="v"/>—Gdybym sam siebie wywyższał, nie miałoby to żadnego znaczenia—odparł Jezus. —Mnie jednak wywyższa Ojciec, którego wy nazywacie swoim Bogiem. <verse number="55" style="v"/>Wcale Go jednak nie znacie—ale Ja Go znam. Gdybym mówił, że Go nie znam, byłbym kłamcą, tak jak wy. Ja jednak naprawdę Go znam i zawsze zachowuję Jego słowa. <verse number="56" style="v"/>Wasz przodek, Abraham, ucieszył się z tego, że ujrzy mój dzień. I ogromnie się rozradował, gdy go zobaczył.</para>
  <para style="p">
    <verse number="57" style="v"/>—Jak mogłeś widzieć Abrahama, skoro nie masz nawet pięćdziesięciu lat?!—zawołali przywódcy.</para>
  <para style="p">
    <verse number="58" style="v"/>—Zapewniam was: Zanim Abraham się narodził, JA JESTEM—odrzekł Jezus.</para>
  <para style="p">
    <verse number="59" style="v"/>Słysząc to, chwycili kamienie, aby Go zabić. Ale Jezus zniknął im z oczu i opuścił świątynię.</para>
  <chapter number="9" style="c"/>
  <para style="s1">Jezus uzdrawia niewidomego</para>
  <para style="p">
    <verse number="1" style="v"/>Idąc drogą, Jezus zobaczył człowieka niewidomego od urodzenia.</para>
  <para style="p">
    <verse number="2" style="v"/>—Nauczycielu!—zapytali uczniowie. —Kto dopuścił się grzechu, że urodził się niewidomy: on sam czy jego rodzice?</para>
  <para style="p">
    <verse number="3" style="v"/>—To nie jest kara za grzech, jego lub jego rodziców—odpowiedział Jezus. —Stało się tak, aby mogło się na nim objawić działanie Boga. <verse number="4" style="v"/>Musimy wykonywać dzieło Tego, który Mnie posłał, póki jeszcze jest dzień. Nadchodzi bowiem noc i wtedy nikt nie będzie mógł działać. <verse number="5" style="v"/>Dopóki jednak jestem na świecie, rozjaśniam go swoim światłem.</para>
  <para style="p">
    <verse number="6" style="v"/>Następnie plunął na ziemię, zrobił błoto i wysmarował nim oczy niewidomego.</para>
  <para style="p">
    <verse number="7" style="v"/>—Idź i umyj się w sadzawce Siloam (to znaczy: „Posłany”)—rzekł Jezus.</para>
  <para style="p">Niewidomy poszedł, zmył błoto i wrócił uzdrowiony. <verse number="8" style="v"/>Sąsiedzi oraz ci, którzy znali go jako żebraka, zastanawiali się:</para>
  <para style="p">—Czy to nie ten, który tu siedział i żebrał?</para>
  <para style="p">
    <verse number="9" style="v"/>—Tak, to on!—mówili jedni.</para>
  <para style="p">—Nie, jest tylko do niego podobny—zaprzeczali inni.</para>
  <para style="p">—Tak, to ja!—odpowiadał jednak uzdrowiony.</para>
  <para style="p">
    <verse number="10" style="v"/>—Jak to się stało, że widzisz?—pytali go.</para>
  <para style="p">
    <verse number="11" style="v"/>—Niejaki Jezus wysmarował mi oczy błotem i powiedział: „Idź do sadzawki Siloam i umyj się”. Poszedłem, obmyłem oczy i zacząłem widzieć!</para>
  <para style="p">
    <verse number="12" style="v"/>—Gdzie on teraz jest?—dopytywali.</para>
  <para style="p">—Nie wiem—odpowiedział.</para>
  <para style="s1">Dochodzenie faryzeuszy w sprawie uzdrowienia</para>
  <para style="p">
    <verse number="13" style="v"/>Zaprowadzili więc uzdrowionego do faryzeuszy. <verse number="14" style="v"/>A dzień, w którym Jezus zrobił błoto i przywrócił niewidomemu wzrok, był akurat dniem szabatu. <verse number="15" style="v"/>Faryzeusze dopytywali, w jaki sposób odzyskał wzrok. Uzdrowiony powtórzył więc:</para>
  <para style="p">—Wysmarował mi oczy błotem, umyłem się i widzę.</para>
  <para style="p">
    <verse number="16" style="v"/>—Ten człowiek nie pochodzi od Boga, bo nie przestrzega świętego dnia szabatu—stwierdzili niektórzy faryzeusze.</para>
  <para style="p">—Ale w jaki sposób grzeszny człowiek mógłby czynić takie cuda?—argumentowali inni.</para>
  <para style="p">I pojawił się między nimi podział. <verse number="17" style="v"/>Wtedy po raz kolejny zwrócili się do uzdrowionego:</para>
  <para style="p">—A ty, co sądzisz o człowieku, który otworzył ci oczy?</para>
  <para style="p">—To prorok!—odpowiedział.</para>
  <para style="p">
    <verse number="18" style="v"/>Lecz przywódcy nie wierzyli, że człowiek ten był niewidomy i odzyskał wzrok. Wezwali więc jego rodziców.</para>
  <para style="p">
    <verse number="19" style="v"/>—Czy to wasz syn?—wypytywali ich. —Twierdzicie, że urodził się niewidomy. W jaki więc sposób odzyskał wzrok?</para>
  <para style="p">
    <verse number="20" style="v"/>—Wiemy tylko tyle, że to jest nasz syn—odparli—i że urodził się niewidomy. <verse number="21" style="v"/>Ale jak odzyskał wzrok i kto mu otworzył oczy—tego nie wiemy. Spytajcie go. Jest dorosły, niech mówi sam za siebie.</para>
  <para style="p">
    <verse number="22" style="v"/>Powiedzieli tak, bo bali się przywódców. Ci bowiem już wcześniej postanowili, że każdy, kto uzna, że Jezus jest Mesjaszem, zostanie usunięty z synagogi. <verse number="23" style="v"/>Właśnie dlatego rodzice powiedzieli: „Jest dorosły, niech mówi sam za siebie”.</para>
  <para style="p">
    <verse number="24" style="v"/>Po raz drugi wezwali więc uzdrowionego i nakazali mu:</para>
  <para style="p">—Przysięgnij na samego Boga i powiedz prawdę. My wiemy, że ten, który cię uzdrowił, jest grzesznikiem.</para>
  <para style="p">
    <verse number="25" style="v"/>—Nie wiem, czy jest grzesznikiem—odpowiedział uzdrowiony. —Wiem tylko tyle: byłem niewidomy, a teraz widzę.</para>
  <para style="p">
    <verse number="26" style="v"/>—Co on zrobił? Jak cię uzdrowił?—pytali.</para>
  <para style="p">
    <verse number="27" style="v"/>—Już wam o tym mówiłem—odpowiedział—ale mnie nie słuchaliście. Dlaczego znowu o to pytacie? Może też chcecie zostać jego uczniami?</para>
  <para style="p">
    <verse number="28" style="v"/>—Sam sobie bądź jego uczniem—odpowiedzieli zdenerwowani. —My jesteśmy uczniami Mojżesza. <verse number="29" style="v"/>Wiemy, że do Mojżesza przemawiał Bóg. A o tym człowieku nic nie wiemy.</para>
  <para style="p">
    <verse number="30" style="v"/>—To naprawdę dziwne—rzekł uzdrowiony—że nie wiecie, kim jest człowiek, który przywrócił mi wzrok. <verse number="31" style="v"/>Wiadomo przecież, że Bóg nie wysłuchuje grzeszników—ale wysłuchuje tych, którzy są pobożni i wypełniają Jego wolę. <verse number="32" style="v"/>Od wieków nie słyszano, żeby ktoś uzdrowił niewidomego od urodzenia. <verse number="33" style="v"/>Gdyby więc ten człowiek nie był posłany przez Boga, nic by nie mógł zrobić!</para>
  <para style="p">
    <verse number="34" style="v"/>—Ty grzeszniku! Od urodzenia tkwisz w grzechu, a chcesz nas pouczać?!—zawołali faryzeusze i wyrzucili go.</para>
  <para style="s1">Duchowa ślepota</para>
  <para style="p">
    <verse number="35" style="v"/>Jezus dowiedział się, że tak potraktowano uzdrowionego, więc odszukał go i zapytał:</para>
  <para style="p">—Czy wierzysz Synowi Człowieczemu?</para>
  <para style="p">
    <verse number="36" style="v"/>—A kto to jest, Panie? Chcę Mu uwierzyć.</para>
  <para style="p">
    <verse number="37" style="v"/>—Masz Go przed oczami—rzekł Jezus. —Właśnie z tobą rozmawia.</para>
  <para style="p">
    <verse number="38" style="v"/>—Tak, Panie! Wierzę—odrzekł i pokłonił się Jezusowi.</para>
  <para style="p">
    <verse number="39" style="v"/>—Przyszedłem na ten świat po to, aby go osądzić—kontynuował Jezus—aby niewidomi przejrzeli, a widzący oślepli.</para>
  <para style="p">
    <verse number="40" style="v"/>Usłyszeli to stojący w pobliżu faryzeusze i zapytali:</para>
  <para style="p">—Czy to nas masz na myśli? Czy to my jesteśmy ślepi?</para>
  <para style="p">
    <verse number="41" style="v"/>—Gdybyście byli niewidomi, nie mielibyście grzechu—odpowiedział Jezus. —Ponieważ jednak twierdzicie: „My widzimy”, trwacie w grzechu.</para>
  <chapter number="10" style="c"/>
  <para style="s1">Pasterz i jego stado</para>
  <para style="p">
    <verse number="1" style="v"/>Następnie powiedział:</para>
  <para style="p">—Zapewniam was: Kto nie wchodzi do owczarni przez bramę, lecz przez płot, jest złodziejem i przestępcą. <verse number="2" style="v"/>Kto wchodzi przez bramę, jest pasterzem. <verse number="3" style="v"/>Stróż otwiera mu drzwi, a owce reagują na jego głos. Woła je po imieniu i wyprowadza na pastwisko. <verse number="4" style="v"/>Gdy już wszystkie wyprowadzi, staje na ich czele, a owce podążają za nim, bo znają jego głos. <verse number="5" style="v"/>Za obcym natomiast nie pójdą. Spłoszą się, bo nie znają jego głosu.</para>
  <para style="p">
    <verse number="6" style="v"/>Słuchacze nie zrozumieli tej przypowieści opowiedzianej przez Jezusa. <verse number="7" style="v"/>Wyjaśnił więc:</para>
  <para style="p">—Zapewniam was: To Ja jestem bramą owczarni. <verse number="8" style="v"/>Wszyscy, którzy przyszli przede Mną, to złodzieje i przestępcy, więc owce nie chciały ich słuchać. <verse number="9" style="v"/>Ja jestem bramą. Kto przeze Mnie wejdzie, zostanie ocalony. Przejdzie przeze Mnie i znajdzie pokarm. <verse number="10" style="v"/>Złodziej przychodzi, aby kraść, zabijać i niszczyć. Ja przyszedłem, aby owce miały życie—i to życie w obfitości. <verse number="11" style="v"/>Ja jestem dobrym pasterzem, który oddaje życie za swoje owce. <verse number="12" style="v"/>Najemnik, który nie jest pasterzem i właścicielem owiec, gdy zobaczy zbliżającego się wilka, zostawia owce i ucieka. Wtedy wilk napada na stado i rozprasza je. <verse number="13" style="v"/>Najemnik jest tylko pracownikiem, więc nie zależy mu na owcach. <verse number="14" style="v"/>Ja jestem dobrym pasterzem. Znam swoje owce i one też Mnie znają <verse number="15" style="v"/>—tak jak Ojciec zna Mnie, a Ja Ojca. Jestem gotów oddać za nie życie. <verse number="16" style="v"/>Mam także inne owce, które nie są z tej owczarni. Je również muszę przyprowadzić, aby słuchały mojego głosu. Wtedy będzie jedna owczarnia i jeden pasterz. <verse number="17" style="v"/>Ojciec kocha Mnie, ponieważ Ja oddaję swoje życie za owce. Ale z powrotem odzyskam życie. <verse number="18" style="v"/>Nikt Mnie do tego nie zmusza—z własnej woli się poświęcam. Mam władzę, aby oddać swoje życie i aby je odzyskać. Takie polecenie otrzymałem od Ojca.</para>
  <para style="p">
    <verse number="19" style="v"/>I znowu słowa Jezusa spowodowały podział wśród przywódców.</para>
  <para style="p">
    <verse number="20" style="v"/>—Jest opanowany przez demona i oszalał—twierdzili jedni.</para>
  <para style="p">
    <verse number="21" style="v"/>—Czy tak mówi człowiek opanowany przez demona?—komentowali drudzy. —Zastanówcie się! Czy ktoś, kto jest opętany, może uzdrawiać niewidomych?</para>
  <para style="s1">Niewiara przywódców</para>
  <para style="p">
    <verse number="22" style="v"/>W Jerozolimie obchodzono wtedy święto Poświęcenia Świątyni. Była zima. <verse number="23" style="v"/>Gdy Jezus spacerował po krużganku Salomona w świątyni, <verse number="24" style="v"/>otoczyli Go żydowscy przywódcy i zapytali:</para>
  <para style="p">—Jak długo będziesz trzymać nas w niepewności? Powiedz nam wprost: Jesteś Mesjaszem?</para>
  <para style="p">
    <verse number="25" style="v"/>—Przecież już powiedziałem, ale nie uwierzyliście—odrzekł Jezus. —W imieniu mojego Ojca dokonałem również wielu cudów. <verse number="26" style="v"/>Lecz wy Mi nie wierzycie, bo nie należycie do moich owiec. <verse number="27" style="v"/>One Mnie słuchają i podążają za Mną, a Ja je znam. <verse number="28" style="v"/>Nigdy nie zginą, bo daję im wieczne życie. Nikt też nie jest w stanie wyrwać ich z mojej ręki. <verse number="29" style="v"/>Mój Ojciec, który Mi je powierzył, jest najpotężniejszy. I nikt nie wyrwie ich z ręki mojego Ojca. <verse number="30" style="v"/>Ja i Ojciec stanowimy jedno.</para>
  <para style="p">
    <verse number="31" style="v"/>Wtedy przywódcy chwycili kamienie, aby zabić Jezusa. <verse number="32" style="v"/>On zaś zapytał ich:</para>
  <para style="p">—Dokonałem w waszej obecności wielu dobrych czynów w imieniu mojego Ojca. Za który z nich chcecie Mnie zabić?</para>
  <para style="p">
    <verse number="33" style="v"/>—Nie za dobre czyny chcemy cię ukamienować, lecz za bluźnierstwo—odpowiedzieli. —Za to, że będąc człowiekiem, nazywasz siebie Bogiem!</para>
  <para style="p">
    <verse number="34" style="v"/>—Przecież w Prawie Mojżesza jest napisane: „Ja mówię: Bogami jesteście”—odrzekł Jezus. <verse number="35" style="v"/>—Bóg nazywał tam bogami tych, do których skierował swoje słowo—a przecież Pisma nie wolno lekceważyć. <verse number="36" style="v"/>Jak więc możecie oskarżać Mnie za to, że powiedziałem: „Jestem Synem Bożym”? Przecież to Ojciec poświęcił Mnie i posłał na świat! <verse number="37" style="v"/>Jeśli nie wykonuję dzieł mojego Ojca, możecie Mi nie wierzyć. <verse number="38" style="v"/>Jeśli jednak wykonuję je, to nawet jeśli nie wierzycie Mi, uwierzcie tym dziełom i przekonajcie się, że Ojciec jest we Mnie, a Ja w Nim.</para>
  <para style="p">
    <verse number="39" style="v"/>Wtedy raz jeszcze chcieli Go aresztować, ale Jezus wymknął się im. <verse number="40" style="v"/>Przeprawił się na drugi brzeg Jordanu i zatrzymał się w miejscu, w którym poprzednio Jan Chrzciciel udzielał chrztu. <verse number="41" style="v"/>I przychodziło do Niego wielu ludzi, mówiąc:</para>
  <para style="p">—Jan nie czynił wprawdzie cudów, ale wszystko, co powiedział o Jezusie, dokładnie się sprawdziło.</para>
  <para style="p">
    <verse number="42" style="v"/>I wielu uwierzyło Mu.</para>
  <chapter number="11" style="c"/>
  <para style="s1">Śmierć Łazarza</para>
  <para style="p">
    <verse number="1" style="v"/>Pewnego dnia zachorował Łazarz, brat Marii i Marty z Betanii. <verse number="2" style="v"/>Maria była tą kobietą, która namaściła olejkiem stopy Pana i wytarła je swoimi włosami. <verse number="3" style="v"/>Siostry wysłały do Jezusa wiadomość: „Panie, Twój bliski przyjaciel zachorował”. <verse number="4" style="v"/>Gdy Jezus to usłyszał, powiedział:</para>
  <para style="p">—Ta choroba nie zakończy się śmiercią, lecz przyniesie chwałę Bogu i Ja, Syn Człowieczy, również zostanę dzięki niej otoczony chwałą.</para>
  <para style="p">
    <verse number="5" style="v"/>Jezus bardzo kochał całą trójkę: Martę, jej siostrę—Marię oraz Łazarza. <verse number="6" style="v"/>Jednak jeszcze dwa dni pozostał tam, gdzie zastała Go ta wiadomość. <verse number="7" style="v"/>Dopiero wtedy oznajmił uczniom:</para>
  <para style="p">—Chodźmy jeszcze raz do Judei.</para>
  <para style="p">
    <verse number="8" style="v"/>—Nauczycielu! Przecież tamtejsi przywódcy chcieli Cię zabić, a Ty znowu tam idziesz?—zaprotestowali.</para>
  <para style="p">
    <verse number="9" style="v"/>—Czy dzień nie ma dwunastu godzin?—odpowiedział Jezus. —Kto chodzi w ciągu dnia, nie potknie się, bo jest jasno. <verse number="10" style="v"/>Kto zaś chodzi nocą, potyka się, bo panuje ciemność. <verse number="11" style="v"/>Nasz przyjaciel Łazarz zasnął, muszę więc pójść, aby go obudzić.</para>
  <para style="p">
    <verse number="12" style="v"/>—Panie! Jeśli zasnął, to znaczy, że powraca do zdrowia—ucieszyli się uczniowie.</para>
  <para style="p">
    <verse number="13" style="v"/>Jezus jednak miał na myśli śmierć Łazarza. Oni natomiast myśleli, że mówi o zwykłym śnie. <verse number="14" style="v"/>Wyjaśnił im więc:</para>
  <para style="p">—Łazarz umarł. <verse number="15" style="v"/>Ale ze względu na was cieszę się, że Mnie tam nie było. Chcę bowiem, abyście uwierzyli. Chodźmy do niego!</para>
  <para style="p">
    <verse number="16" style="v"/>—Chodźmy więc! Najwyżej umrzemy razem z nim—odezwał się Tomasz, zwany Bliźniakiem.</para>
  <para style="s1">Jezus pociesza siostry</para>
  <para style="p">
    <verse number="17" style="v"/>Gdy Jezus dotarł na miejsce, Łazarz już od czterech dni spoczywał w grobie. <verse number="18" style="v"/>A Betania leżała blisko Jerozolimy, w odległości niecałych trzech kilometrów, <verse number="19" style="v"/>dlatego wielu ludzi z Jerozolimy przyszło do Marty i Marii, aby wyrazić im swoje współczucie po stracie brata. <verse number="20" style="v"/>Gdy Marta dowiedziała się, że nadchodzi Jezus, wybiegła Mu na spotkanie. Maria zaś została w domu. <verse number="21" style="v"/>Spotkawszy Jezusa, Marta powiedziała:</para>
  <para style="p">—Panie, gdybyś tu był, mój brat by nie umarł! <verse number="22" style="v"/>Ale jestem przekonana, że nawet teraz Bóg da Ci to, o co Go poprosisz.</para>
  <para style="p">
    <verse number="23" style="v"/>—Twój brat zmartwychwstanie—powiedział Jezus.</para>
  <para style="p">
    <verse number="24" style="v"/>—Tak, wiem o tym—odrzekła Marta. —Ożyje w dniu ostatecznego zmartwychwstania.</para>
  <para style="p">
    <verse number="25" style="v"/>—To Ja jestem zmartwychwstaniem i życiem—oznajmił Jezus. —Kto wierzy Mi, choćby umarł, będzie żyć. <verse number="26" style="v"/>A każdy, kto żyje i wierzy Mi, nigdy nie umrze. Czy wierzysz w to?</para>
  <para style="p">
    <verse number="27" style="v"/>—Tak, Panie—odrzekła Marta—wierzę, że jesteś Synem Boga, Mesjaszem, który miał przyjść na świat.</para>
  <para style="p">
    <verse number="28" style="v"/>Po tych słowach odeszła. Zawołała siostrę, Marię, i na osobności powiedziała jej:</para>
  <para style="p">—Nauczyciel już przyszedł i chce się z tobą zobaczyć.</para>
  <para style="p">
    <verse number="29" style="v"/>Maria natychmiast wstała i pobiegła do Niego. <verse number="30" style="v"/>Jezus nie wszedł jeszcze do wsi, ale czekał tam, gdzie Go spotkała Marta. <verse number="31" style="v"/>Przybysze z Jerozolimy, którzy byli z Marią w domu i pocieszali ją, zauważyli, że w pośpiechu wstała i wyszła. Pomyśleli więc, że idzie wypłakać się przy grobie Łazarza, dlatego poszli za nią. <verse number="32" style="v"/>Gdy Maria doszła do Jezusa i zobaczyła Go, upadła Mu do nóg i powiedziała:</para>
  <para style="p">—Panie, gdybyś tu był, mój brat by nie umarł.</para>
  <para style="p">
    <verse number="33" style="v"/>Jezus zobaczył, jak Maria płacze, a wraz z nią ci, którzy za nią przyszli. Wtedy głęboko się wzruszył i zasmucił.</para>
  <para style="p">
    <verse number="34" style="v"/>—Gdzie go pochowaliście?—zapytał.</para>
  <para style="p">—Panie, chodź i zobacz—odpowiedzieli.</para>
  <para style="p">
    <verse number="35" style="v"/>Wtedy Jezus zapłakał.</para>
  <para style="p">
    <verse number="36" style="v"/>—Musiał być mu bardzo bliski!—zauważyli przybysze z Jerozolimy.</para>
  <para style="p">
    <verse number="37" style="v"/>—Przecież przywrócił wzrok niewidomemu! Nie mógł więc sprawić, żeby Łazarz nie umarł?—mówili z wyrzutem niektórzy.</para>
  <para style="s1">Jezus wskrzesza Łazarza</para>
  <para style="p">
    <verse number="38" style="v"/>Poruszony do głębi, Jezus dotarł do grobowca. Była to grota, a jej wejście zamykał głaz.</para>
  <para style="p">
    <verse number="39" style="v"/>—Odsuńcie głaz!—polecił Jezus.</para>
  <para style="p">—Panie, ciało już cuchnie! Leży tam już bowiem od czterech dni—zawołała Marta, siostra zmarłego.</para>
  <para style="p">
    <verse number="40" style="v"/>—Przecież powiedziałem ci, że jeśli uwierzysz, ujrzysz Bożą chwałę—odpowiedział Jezus.</para>
  <para style="p">
    <verse number="41" style="v"/>Odsunięto więc głaz. A Jezus podniósł oczy ku górze i rzekł:</para>
  <para style="p">—Ojcze, dziękuję Ci, że Mnie wysłuchałeś. <verse number="42" style="v"/>Ja wiem, że zawsze Mnie wysłuchujesz, ale mówię to ze względu na tych ludzi, aby uwierzyli, że to Ty Mnie posłałeś.</para>
  <para style="p">
    <verse number="43" style="v"/>Potem zawołał donośnym głosem:</para>
  <para style="p">—Łazarzu! Wyjdź!</para>
  <para style="p">
    <verse number="44" style="v"/>Wtedy zmarły wyszedł z grobu. Jego stopy i ręce były jeszcze powiązane płóciennymi opaskami, a twarz owinięta chustą.</para>
  <para style="p">—Rozwiążcie go i pozwólcie mu chodzić—rzekł Jezus.</para>
  <para style="s1">Spisek przeciwko Jezusowi</para>
  <para style="p">
    <verse number="45" style="v"/>Wówczas wielu ludzi z Jerozolimy, którzy przyszli z Marią i zobaczyli ten cud, uwierzyło Jezusowi. <verse number="46" style="v"/>Niektórzy jednak odeszli stamtąd i powiadomili o wszystkim faryzeuszy. <verse number="47" style="v"/>Ci zaś, razem z najwyższymi kapłanami, zwołali posiedzenie Wysokiej Rady.</para>
  <para style="p">—Co robić?—zastanawiali się. —Ten człowiek dokonuje tak wielu cudów. <verse number="48" style="v"/>Jeżeli nic z nim nie zrobimy, wszyscy Mu uwierzą! A wtedy nadciągną Rzymianie i odbiorą nam świątynię i władzę nad krajem.</para>
  <para style="p">
    <verse number="49" style="v"/>W tym momencie głos zabrał niejaki Kajfasz, który tego roku sprawował urząd najwyższego kapłana:</para>
  <para style="p">—Nic nie rozumiecie! <verse number="50" style="v"/>Przecież lepiej będzie, jeśli jeden człowiek umrze za naród, niż miałby zginąć cały naród.</para>
  <para style="p">
    <verse number="51" style="v"/>Nie powiedział tego sam od siebie. Jako najwyższy kapłan wypowiedział proroctwo, że Jezus ma umrzeć za cały naród. <verse number="52" style="v"/>I nie tylko za naród, lecz również po to, aby zgromadzić razem wszystkie Boże dzieci rozproszone po świecie. <verse number="53" style="v"/>Tego dnia przywódcy postanowili więc, że zabiją Jezusa. <verse number="54" style="v"/>Dlatego przestał On jawnie poruszać się po Judei. Skierował się natomiast wraz z uczniami do Efraim, miasteczka położonego blisko pustyni, i tam się zatrzymał. <verse number="55" style="v"/>Zbliżało się właśnie święto Paschy. I mnóstwo ludzi z całego kraju napływało do Jerozolimy jeszcze przed świętem, aby dopełnić ceremonii oczyszczenia. <verse number="56" style="v"/>Wszyscy wypatrywali także Jezusa i będąc w świątyni pytali siebie nawzajem:</para>
  <para style="p">—Jak myślicie, czy przyjdzie na uroczystości?</para>
  <para style="p">
    <verse number="57" style="v"/>Najwyżsi kapłani i faryzeusze publicznie ogłosili wtedy, że każdy, kto zobaczy Jezusa, ma ich natychmiast o tym poinformować, aby można Go było aresztować.</para>
  <chapter number="12" style="c"/>
  <para style="s1">Namaszczenie Jezusa w Betanii</para>
  <para style="p">
    <verse number="1" style="v"/>Na sześć dni przed rozpoczęciem Paschy Jezus przybył do Betanii, do Łazarza, którego niedawno wskrzesił z martwych. <verse number="2" style="v"/>Przygotowano z tej okazji kolację. Marta im usługiwała, Łazarz siedział razem z Jezusem, <verse number="3" style="v"/>natomiast Maria przyniosła butelkę bardzo drogiego olejku nardowego, namaściła nim stopy Jezusa i otarła je własnymi włosami. Cały dom napełnił się wspaniałym zapachem. <verse number="4" style="v"/>Na to Judasz, jeden z uczniów Jezusa (ten, który Go później zdradził), powiedział:</para>
  <para style="p">
    <verse number="5" style="v"/>—Przecież można było sprzedać te perfumy i uzyskaną w ten sposób znaczną sumę rozdać biednym!</para>
  <para style="p">
    <verse number="6" style="v"/>Powiedział to jednak nie z troski o biednych, ale dlatego, że był złodziejem. Jako skarbnik trzymał wspólną kasę i wykradał z niej pieniądze.</para>
  <para style="p">
    <verse number="7" style="v"/>—Daj jej spokój!—odrzekł Jezus. —Przygotowała to na dzień mojego pogrzebu. <verse number="8" style="v"/>Biedni zawsze będą wśród was, ale Mnie już wkrótce zabraknie.</para>
  <para style="p">
    <verse number="9" style="v"/>Gdy mieszkańcy Jerozolimy dowiedzieli się, że Jezus jest w Betanii, przybyli tam. Chcieli się bowiem z Nim spotkać, ale także zobaczyć Łazarza, którego wzbudził z martwych. <verse number="10" style="v"/>Wówczas najwyżsi kapłani postanowili zabić również Łazarza, <verse number="11" style="v"/>bo z jego powodu wielu Żydów uwierzyło Jezusowi.</para>
  <para style="s1">Triumfalny wjazd</para>
  <para style="p">
    <verse number="12" style="v"/>Następnego dnia wśród tłumów, które przybyły na święto, rozeszła się wieść, że Jezus zbliża się do miasta.</para>
  <para style="p">
    <verse number="13" style="v"/>Ludzie wzięli więc liście palmowe, wyszli Mu na spotkanie i powitali Go wołając:</para>
  <para style="q1">—Niech żyje Król Izraela!</para>
  <para style="b"/>
  <para style="q1">Błogosławiony Ten,</para>
  <para style="q2">który przychodzi w imieniu Pana!</para>
  <para style="m">
    <verse number="14" style="v"/>A Jezus dosiadł osiołka i jechał na nim, spełniając w ten sposób zapowiedź Pisma:</para>
  <para style="q1">
    <verse number="15" style="v"/>„Nie bój się, córko Syjonu!</para>
  <para style="q2">Oto nadchodzi twój król</para>
  <para style="q2">—jadąc na osiołku!”.</para>
  <para style="p">
    <verse number="16" style="v"/>Wtedy jeszcze uczniowie nie rozumieli tego zdarzenia. Ale później, gdy Jezus został otoczony chwałą, przypomnieli sobie, że to o Nim mówiło Pismo. <verse number="17" style="v"/>Ci, którzy wcześniej na własne oczy widzieli, jak Jezus zawołał Łazarza i wskrzesił go z martwych, opowiadali o tym innym. <verse number="18" style="v"/>Dlatego aż tak wielki tłum wyszedł powitać Jezusa. Ludzie bowiem dowiedzieli się, że dokonał tego cudu. <verse number="19" style="v"/>Faryzeusze zaś mówili między sobą:</para>
  <para style="p">—Chyba nie da się już nic zrobić. Cały świat poszedł za Nim.</para>
  <para style="s1">Jezus zapowiada swoją śmierć</para>
  <para style="p">
    <verse number="20" style="v"/>W tym czasie przybyli na święto pewni Grecy, aby oddać chwałę Bogu. <verse number="21" style="v"/>Podeszli do Filipa, pochodzącego z Betsaidy w Galilei, i prosili go:</para>
  <para style="p">—Chcielibyśmy spotkać się z Jezusem.</para>
  <para style="p">
    <verse number="22" style="v"/>Filip porozmawiał z Andrzejem i razem powiedzieli o tym Jezusowi.</para>
  <para style="p">
    <verse number="23" style="v"/>—Nadszedł czas, abym Ja, Syn Człowieczy, został otoczony chwałą—odpowiedział im Jezus. <verse number="24" style="v"/>—Zapewniam was: Jeśli ziarno pszenicy wpada w ziemię i nie obumiera, pozostaje samo. Jeśli obumiera, przynosi obfity plon. <verse number="25" style="v"/>Kto kocha ziemskie życie, utraci je. Lecz kto nie przywiązuje wagi do życia na tym świecie, otrzyma życie wieczne. <verse number="26" style="v"/>Kto chce Mi służyć, niech idzie ze Mną. A tam, gdzie Ja będę, będzie i mój sługa. Mój Ojciec doceni bowiem tych, którzy Mi służą. <verse number="27" style="v"/>Teraz zaś przeżywam wielkie rozdarcie. Czy mam prosić: „Ojcze, uchroń Mnie przed tą chwilą”? Przecież właśnie z jej powodu przyszedłem na świat! <verse number="28" style="v"/>Ojcze, otocz swoje imię chwałą!</para>
  <para style="p">Wówczas dał się słyszeć głos z nieba:</para>
  <para style="p">—Już je otoczyłem chwałą i ponownie otoczę.</para>
  <para style="p">
    <verse number="29" style="v"/>—Zagrzmiało!—powiedzieli niektórzy, słysząc ten głos.</para>
  <para style="p">—To anioł przemówił—twierdzili inni.</para>
  <para style="p">
    <verse number="30" style="v"/>—Ten głos odezwał się nie ze względu na Mnie, ale na was—odpowiedział Jezus. <verse number="31" style="v"/>—Nadszedł bowiem czas sądu nad światem. Teraz jego władca zostanie z niego wyrzucony. <verse number="32" style="v"/>A Ja, gdy zostanę podniesiony w górę, przyciągnę wszystkich do siebie.</para>
  <para style="p">
    <verse number="33" style="v"/>Mówiąc o podniesieniu, dał im do zrozumienia, w jaki sposób umrze. <verse number="34" style="v"/>Wtedy ludzie z tłumu pytali Go:</para>
  <para style="p">—Z Prawa Mojżesza wiemy, że Mesjasz będzie żyć wiecznie. Dlaczego więc mówisz, że Syn Człowieczy zostanie podniesiony w górę? Kim On właściwie jest?</para>
  <para style="p">
    <verse number="35" style="v"/>—Jeszcze tylko przez chwilę będziecie mieli wśród siebie światło—odpowiedział Jezus. —Dopóki możecie, chodźcie więc w jego blasku, aby nie ogarnął was mrok. Kto bowiem chodzi w ciemności, nie wie, dokąd zmierza. <verse number="36" style="v"/>Póki macie światło, uwierzcie w nie, abyście stali się dziećmi światła.</para>
  <para style="p">Po tych słowach Jezus odszedł i ukrył się przed tłumem.</para>
  <para style="s1">Niewiara</para>
  <para style="p">
    <verse number="37" style="v"/>Chociaż dokonał na oczach ludzi wielu cudów, nie wszyscy Mu uwierzyli. <verse number="38" style="v"/>W ten sposób spełniły się słowa proroka Izajasza, który powiedział:</para>
  <para style="q1">„Panie, kto uwierzy naszym słowom?</para>
  <para style="q2">Kto rozpoznał Twoje działanie?”.</para>
  <para style="p">
    <verse number="39" style="v"/>Nie mogli jednak uwierzyć, ponieważ Izajasz powiedział również:</para>
  <para style="q1">
    <verse number="40" style="v"/>„Pan zaślepił ich oczy</para>
  <para style="q2">i uczynił twardymi ich serca,</para>
  <para style="q1">aby niczego nie widzieli</para>
  <para style="q2">i niczego nie zrozumieli.</para>
  <para style="q1">Dlatego nie chcą się opamiętać</para>
  <para style="q2">i zostać przeze Mnie uzdrowieni”.</para>
  <para style="m">
    <verse number="41" style="v"/>Tak właśnie powiedział Izajasz, bo ujrzał Bożą chwałę. <verse number="42" style="v"/>Mimo to wielu przywódców uwierzyło Jezusowi. Nie przyznawali się jednak do tego w obawie przed faryzeuszami, którzy mogli wyrzucić ich z synagogi. <verse number="43" style="v"/>Ludzkie uznanie cenili bowiem bardziej niż przychylność Boga.</para>
  <para style="p">
    <verse number="44" style="v"/>Dalej nauczając, Jezus zawołał do tłumów:</para>
  <para style="p">—Kto wierzy Mi, wierzy również Temu, który Mnie posłał. <verse number="45" style="v"/>A kto Mnie widzi, widzi także Tego, który Mnie posłał. <verse number="46" style="v"/>Przyszedłem na świat jako światło, aby każdy, kto Mi wierzy, nie musiał tkwić w ciemności. <verse number="47" style="v"/>Jeśli ktoś Mnie słucha, ale nie jest Mi posłuszny, nie będę go sądzić. Nie przyszedłem bowiem na świat po to, aby potępić ludzi, ale aby ich zbawić. <verse number="48" style="v"/>Kto odrzuca Mnie i moje słowa, będzie miał jednak innego sędziego: będą nim słowa, które wypowiedziałem. To one osądzą go w dniu ostatecznym. <verse number="49" style="v"/>Nie przemawiałem bowiem z własnej inicjatywy. Ten, który Mnie posłał, przekazał Mi, co i jak mam mówić. <verse number="50" style="v"/>Przykazania mojego Ojca prowadzą do wiecznego życia, dlatego przekazuję wam, to, co Mi polecił.</para>
  <chapter number="13" style="c"/>
  <para style="s1">Jezus myje uczniom nogi</para>
  <para style="p">
    <verse number="1" style="v"/>W przeddzień święta Paschy Jezus wiedział już, że nadszedł Jego czas—czas odejścia ze świata do Ojca. Tym, których ukochał, chciał okazać miłość aż do samego końca. <verse number="2" style="v"/>W czasie uroczystej kolacji diabeł zawładnął sercem Judasza (syna Szymona z Kariotu) i pobudził go do zdrady. <verse number="3" style="v"/>Jezus wiedział, że Ojciec wszystko Mu powierzył. Wiedział również, że przyszedł od Ojca i do Niego odchodzi. <verse number="4" style="v"/>Dlatego wstał od kolacji, przebrał się, przepasał ręcznikiem, <verse number="5" style="v"/>a potem nalał wody do miski i zaczął myć uczniom nogi, wycierając je ręcznikiem, który miał na sobie.</para>
  <para style="p">
    <verse number="6" style="v"/>Gdy podszedł do Szymona Piotra, ten zawołał:</para>
  <para style="p">—Panie, Ty myjesz mi nogi?!</para>
  <para style="p">
    <verse number="7" style="v"/>—Teraz nie zrozumiesz tego, co robię—odpowiedział Jezus. —Ale później zrozumiesz.</para>
  <para style="p">
    <verse number="8" style="v"/>—O, nie!—protestował Piotr. —Nigdy nie będziesz mi mył nóg!</para>
  <para style="p">—Jeśli tego nie zrobię, nie będziesz do Mnie należał—odrzekł Jezus.</para>
  <para style="p">
    <verse number="9" style="v"/>—W takim razie umyj nie tylko moje nogi, ale także ręce i głowę!</para>
  <para style="p">
    <verse number="10" style="v"/>—Wykąpany nie musi się myć, bo jest już czysty. Wystarczy, że opłucze nogi. Wy jesteście już czyści—jednak nie wszyscy.</para>
  <para style="p">
    <verse number="11" style="v"/>Wiedział bowiem, kto Go zdradzi. Dlatego powiedział: „Nie wszyscy jesteście czyści”.</para>
  <para style="p">
    <verse number="12" style="v"/>Po umyciu im nóg Jezus z powrotem się przebrał, usiadł z nimi i zapytał:</para>
  <para style="p">—Czy rozumiecie, co zrobiłem? <verse number="13" style="v"/>Nazywacie Mnie „Nauczycielem” oraz „Panem” i macie rację, bo Nim jestem. <verse number="14" style="v"/>Skoro więc Ja, wasz Pan i Nauczyciel, umyłem wam nogi, to i wy powinniście czynić podobnie. <verse number="15" style="v"/>Dałem wam przykład, abyście postępowali wobec siebie tak, jak Ja. <verse number="16" style="v"/>Zapewniam was: Sługa nie jest ważniejszy od swojego pana, a posłaniec—od tego, kto go posłał. <verse number="17" style="v"/>Jeśli będziecie o tym pamiętać i tak postępować—będziecie szczęśliwi.</para>
  <para style="s1">Jezus zapowiada zdradę</para>
  <para style="p">
    <verse number="18" style="v"/>Nie do wszystkich jednak odnosi się to, co powiedziałem. Wiem bowiem, kogo wybrałem. Muszą się jednak wypełnić słowa Pisma: „Ten, który jadł ze Mną chleb, zwrócił się przeciwko Mnie”. <verse number="19" style="v"/>Mówię o tym już teraz, abyście—gdy tak się stanie—uwierzyli, że JA JESTEM. <verse number="20" style="v"/>Zapewniam was: Kto przyjmuje mojego posłańca, Mnie samego przyjmuje. A kto Mnie przyjmuje, przyjmuje Tego, który Mnie posłał.</para>
  <para style="s1">Jezus wskazuje zdrajcę</para>
  <para style="p">
    <verse number="21" style="v"/>Potem, przejęty do głębi, powtórzył raz jeszcze:</para>
  <para style="p">—Zapewniam was: Jeden z was Mnie zdradzi!</para>
  <para style="p">
    <verse number="22" style="v"/>Zaniepokojeni uczniowie popatrzyli po sobie, zastanawiając się, o kim mówi. <verse number="23" style="v"/>Jeden z nich, najbliższy przyjaciel Jezusa, siedział tuż przy Nim. <verse number="24" style="v"/>Szymon Piotr dał mu więc znak, aby zapytał, o kogo chodzi. <verse number="25" style="v"/>Ten więc nachylił się i zapytał:</para>
  <para style="p">—Panie, kto to?</para>
  <para style="p">
    <verse number="26" style="v"/>—To ten, któremu podam kawałek umoczonego w sosie chleba—odrzekł Jezus.</para>
  <para style="p">Umoczył więc kawałek i podał Judaszowi. <verse number="27" style="v"/>On zjadł i wtedy opanował go szatan. Jezus zaś powiedział do Judasza:</para>
  <para style="p">—Zrób szybko to, co zamierzasz.</para>
  <para style="p">
    <verse number="28" style="v"/>Nikt jednak tego nie zrozumiał. <verse number="29" style="v"/>Ponieważ Judasz był skarbnikiem, niektórzy myśleli, że Jezus wydał mu polecenie: „Kup rzeczy potrzebne na święto” lub „Zanieś pieniądze biednym”. <verse number="30" style="v"/>Gdy więc Judasz zjadł podany kawałek chleba, natychmiast wyszedł. A była już noc.</para>
  <para style="s1">Jezus zapowiada zaparcie się Piotra</para>
  <para style="p">
    <verse number="31" style="v"/>Po jego wyjściu Jezus powiedział:</para>
  <para style="p">—Ja, Syn Człowieczy, zostałem teraz otoczony chwałą. I otoczę chwałą Boga. <verse number="32" style="v"/>On zaś wkrótce otoczy chwałą Mnie. <verse number="33" style="v"/>Kochani! Będę z wami jeszcze tylko chwilę. Potem będziecie Mnie szukać, ale jak powiedziałem przywódcom, tak i wam powtarzam: Tam, gdzie idę, nie możecie pójść. <verse number="34" style="v"/>Daję wam nowe przykazanie, abyście się wzajemnie kochali. Jak Ja was ukochałem, tak wy macie kochać jedni drugich. <verse number="35" style="v"/>Jeśli będziecie okazywać sobie nawzajem miłość, wszyscy rozpoznają, że naprawdę jesteście moimi uczniami.</para>
  <para style="p">
    <verse number="36" style="v"/>—Panie, ale dokąd odchodzisz?—zaniepokoił się Szymon Piotr.</para>
  <para style="p">—Teraz nie możesz iść tam razem ze Mną—odpowiedział Jezus—ale kiedyś pójdziesz.</para>
  <para style="p">
    <verse number="37" style="v"/>—Dlaczego nie teraz, Panie? Oddam za Ciebie życie!</para>
  <para style="p">
    <verse number="38" style="v"/>—Oddasz za Mnie życie?—odparł Jezus. —Zapewniam cię, że zanim rano zapieje kogut, trzy razy zaprzeczysz, że Mnie znasz.</para>
  <chapter number="14" style="c"/>
  <para style="s1">Jezus pociesza uczniów</para>
  <para style="p">
    <verse number="1" style="v"/>Niech wasze serca nie drżą ze strachu. Wierzcie Bogu—i Mi wierzcie! <verse number="2" style="v"/>W domu mojego Ojca jest wiele mieszkań. Gdyby tak nie było, to czy mówiłbym wam, że idę przygotować wam miejsce? <verse number="3" style="v"/>A gdy odejdę i wszystko przygotuję, wrócę i zabiorę was ze sobą, abyście byli tam, gdzie Ja. <verse number="4" style="v"/>Przecież znacie drogę prowadzącą tam, dokąd odchodzę.</para>
  <para style="s1">Jezus drogą do Ojca</para>
  <para style="p">
    <verse number="5" style="v"/>—Panie, nie mamy pojęcia, dokąd odchodzisz—odezwał się Tomasz. —Jak więc możemy znać drogę?</para>
  <para style="p">
    <verse number="6" style="v"/>—Ja jestem drogą, prawdą i życiem—odpowiedział mu Jezus. —Nikt nie przychodzi do Ojca inaczej, jak tylko przeze Mnie. <verse number="7" style="v"/>Jeśli Mnie poznaliście, będziecie znać także mojego Ojca. Zresztą już Go znacie, bo Go zobaczyliście.</para>
  <para style="p">
    <verse number="8" style="v"/>—Panie, pokaż nam Ojca, a to nam wystarczy—rzekł Filip.</para>
  <para style="p">
    <verse number="9" style="v"/>—Filipie! Tak długo z wami przebywam, a wciąż jeszcze nie wiesz, kim jestem?—odpowiedział Jezus. —Kto Mnie zobaczył, zobaczył również Ojca. Dlaczego więc prosisz: Pokaż nam Ojca? <verse number="10" style="v"/>Czy nie wierzysz, że jestem w Ojcu, a Ojciec we Mnie? Dzieła, o których wam mówię, nie są moją inicjatywą. Dokonuje ich Ojciec, który jest we Mnie. <verse number="11" style="v"/>Uwierzcie, że jestem w Ojcu, a Ojciec we Mnie. A jeśli nie chcecie wierzyć Mi na słowo, uwierzcie ze względu na dzieła Ojca. <verse number="12" style="v"/>Zapewniam was: Kto Mi wierzy, będzie czynił cuda takie, jak Ja—a nawet jeszcze większe, bo już odchodzę do Ojca. <verse number="13" style="v"/>I zrobię to, o co poprosicie w moim imieniu—w ten sposób otoczę mojego Ojca chwałą. <verse number="14" style="v"/>Jeśli będziecie Mnie o coś prosić w moim imieniu, zrobię to.</para>
  <para style="s1">Jezus obiecuje Ducha Świętego</para>
  <para style="p">
    <verse number="15" style="v"/>Jeśli Mnie kochacie, będziecie posłuszni moim nakazom. <verse number="16" style="v"/>A Ja poproszę Ojca, aby dał wam innego Pocieszyciela—takiego, który pozostanie z wami na zawsze. <verse number="17" style="v"/>Jest to Duch prawdy, którego świat nie może przyjąć, bo Go nie dostrzega i nie zna. Wy jednak Go znacie, bo już jest z wami, a będzie także w was. <verse number="18" style="v"/>Nie zostawię was samych—przyjdę do was. <verse number="19" style="v"/>Już za chwilę zniknę z oczu świata. Ale wy Mnie widzicie, bo żyję—i wy też będziecie żyć. <verse number="20" style="v"/>W tym dniu przekonacie się, że Ja jestem w Ojcu, wy—we Mnie, a Ja—w was. <verse number="21" style="v"/>Pamiętajcie: Ten Mnie naprawdę kocha, kto zna moje nakazy i stosuje się do nich. A kto Mnie kocha, tego kocha również mój Ojciec, i Ja go kocham, i objawię mu siebie.</para>
  <para style="p">
    <verse number="22" style="v"/>Zapytał Go wtedy Juda (nie ten z Kariotu):</para>
  <para style="p">—Panie, dlaczego nie objawisz się światu, a tylko nam?</para>
  <para style="p">
    <verse number="23" style="v"/>—Kto Mnie kocha, będzie posłuszny moim słowom—odparł Jezus. —Mój Ojciec też będzie go kochał i przyjdziemy do niego, i w nim zamieszkamy. <verse number="24" style="v"/>Kto zaś nie kocha Mnie, nie będzie posłuszny moim słowom. A moje słowa nie pochodzą ode Mnie, ale od Ojca, który Mnie posłał. <verse number="25" style="v"/>Mówię o tym teraz, dopóki jestem z wami. <verse number="26" style="v"/>Gdy Ojciec pośle do was w moim imieniu Pocieszyciela—Ducha Świętego—to On wszystkiego was nauczy i przypomni to, o czym wcześniej mówiłem. <verse number="27" style="v"/>Zostawiam wam mój pokój i daję go wam. Nie jest to pokój, jaki oferuje świat, ale pokój pochodzący ode Mnie. Niech więc wasze serca nie drżą ze strachu i niech się nie lękają. <verse number="28" style="v"/>Pamiętacie, że powiedziałem wam: Odchodzę, ale przyjdę do was znowu. Gdybyście Mnie szczerze kochali, cieszylibyście się, że wracam do Ojca, który jest większy ode Mnie. <verse number="29" style="v"/>Tak więc uprzedziłem was o tym, co nastąpi, abyście uwierzyli Mi, gdy to się stanie. <verse number="30" style="v"/>Musimy jednak kończyć tę rozmowę, bo zbliża się władca tego świata. Nie ma on jednak nade Mną żadnej władzy. <verse number="31" style="v"/>Chcę, aby cały świat zobaczył, że kocham Ojca i robię wszystko, co Mi polecił. Teraz jednak wstańmy i chodźmy stąd!</para>
  <chapter number="15" style="c"/>
  <para style="s1">Krzew winorośli i gałązki</para>
  <para style="p">
    <verse number="1" style="v"/>Potem Jezus powiedział:</para>
  <para style="p">—Ja jestem prawdziwym krzewem winorośli, a mój Ojciec—ogrodnikiem. <verse number="2" style="v"/>Odcina każdą gałązkę, która nie owocuje, a tę, która już owocuje, oczyszcza, aby owocowała jeszcze lepiej. <verse number="3" style="v"/>Wy już jesteście oczyszczeni dzięki temu, co wam powiedziałem. <verse number="4" style="v"/>Trwajcie we Mnie, a Ja będę trwał w was. Tak jak gałązka nie może owocować sama z siebie, jeśli nie trwa w krzewie, tak i wy—jeśli nie trwacie we Mnie. <verse number="5" style="v"/>Ja jestem krzewem winorośli, a wy—jego gałązkami. Kto trwa we Mnie, a Ja w nim, ten obficie owocuje. Beze Mnie jednak nic nie możecie zrobić. <verse number="6" style="v"/>Jeżeli ktoś nie trwa we Mnie, zostanie odrzucony—tak jak gałązka, która usycha. Zbiera się takie, wrzuca do ognia i spala. <verse number="7" style="v"/>Jeśli jednak będziecie we Mnie trwać, a moje słowa—w was, proście o cokolwiek chcecie, a tak się stanie. <verse number="8" style="v"/>Mój Ojciec dozna chwały przez to, że obficie zaowocujecie i staniecie się moimi uczniami. <verse number="9" style="v"/>Ukochałem was tak, jak Mnie ukochał Ojciec. Trwajcie więc w mojej miłości. <verse number="10" style="v"/>A będziecie w niej trwać, gdy okażecie posłuszeństwo moim nakazom—tak jak Ja jestem posłuszny nakazom mojego Ojca i trwam w Jego miłości. <verse number="11" style="v"/>Mówię o tym po to, abyście mieli w sobie moją radość i abyście byli nią napełnieni. <verse number="12" style="v"/>Daję wam moje przykazanie, abyście kochali się nawzajem, tak jak Ja was ukochałem. <verse number="13" style="v"/>Nikt nie kocha bardziej niż ten, kto oddaje swoje życie za przyjaciół. <verse number="14" style="v"/>Wy jesteście moimi przyjaciółmi, jeśli robicie to, co wam nakazuję. <verse number="15" style="v"/>Już nie nazywam was sługami, bo sługa nie wie, co zamierza jego pan. Nazwałem was przyjaciółmi, bo powiedziałem wam wszystko, co usłyszałem od Ojca. <verse number="16" style="v"/>To nie wy Mnie wybraliście, ale Ja was. Przeznaczyłem was do tego, abyście szli i przynosili owoc—trwały owoc!—i aby Ojciec dał wam to, o co Go poprosicie w moim imieniu. <verse number="17" style="v"/>Nakazuję wam więc, abyście kochali jedni drugich!</para>
  <para style="s1">Nienawiść ze strony świata</para>
  <para style="p">
    <verse number="18" style="v"/>Jeśli świat was nienawidzi, to pamiętajcie, że Mnie najpierw znienawidził. <verse number="19" style="v"/>Gdybyście należeli do świata, kochałby was. Ponieważ jednak nie należycie do niego—bo Ja was wybrałem dla siebie—nienawidzi was. <verse number="20" style="v"/>Przypomnijcie sobie, co wam niedawno powiedziałem: Sługa nie jest ważniejszy od swojego pana. Skoro Mnie prześladowali, i was będą prześladować. A jeśli słuchali moich słów, i waszych posłuchają. <verse number="21" style="v"/>Ze względu na Mnie będą was prześladować, bo nie znają Tego, który Mnie posłał. <verse number="22" style="v"/>Gdybym nie przyszedł i nie mówił do nich, nie mieliby grzechu. Lecz teraz już nie mogą się usprawiedliwić. <verse number="23" style="v"/>Kto Mnie nienawidzi, nienawidzi także mojego Ojca. <verse number="24" style="v"/>Nie mieliby grzechu, gdybym nie uczynił na ich oczach cudów, których nikt nigdy nie dokonał. Oni jednak widzieli je, a mimo to znienawidzili i Mnie, i Ojca. <verse number="25" style="v"/>W ten sposób sprawdziły się słowa zapisane w Piśmie: „Znienawidzili Mnie bez powodu”. <verse number="26" style="v"/>Lecz Pocieszyciel—Duch prawdy, którego poślę wam od mojego Ojca, opowie wam o Mnie, <verse number="27" style="v"/>a wy opowiecie o Mnie innym, bo jesteście ze Mną od samego początku.</para>
  <chapter number="16" style="c"/>
  <para style="s1">Dzieło Ducha Świętego</para>
  <para style="p">
    <verse number="1" style="v"/>Powiedziałem wam o tym, abyście się nie załamali. <verse number="2" style="v"/>Wyrzucą was bowiem z synagogi. Co więcej, nadchodzi czas, gdy ludzie chcący was zabić będą przekonani, że ich działanie podoba się Bogu. <verse number="3" style="v"/>Będą tak postępować, bo nigdy nie poznali ani Ojca, ani Mnie. <verse number="4" style="v"/>Mówię o tym teraz, zanim ten czas nastanie, abyście pamiętali, że was ostrzegałem. Nie mówiłem o tym wcześniej, bo byłem z wami. <verse number="5" style="v"/>Teraz jednak odchodzę do Tego, który Mnie posłał. Nie pytacie już: „Dokąd odchodzisz?”. <verse number="6" style="v"/>Powiedziałem wam bowiem o tym i smutek wypełnił wasze serca. <verse number="7" style="v"/>Zapewniam was jednak, że moje odejście jest dla was korzystne. Jeśli bowiem nie odejdę, Pocieszyciel do was nie przyjdzie. Ale gdy odejdę, przyślę Go do was. <verse number="8" style="v"/>Wtedy On przekona świat o grzechu, o prawości i o sądzie. <verse number="9" style="v"/>O grzechu—bo ludzie Mi nie wierzą. <verse number="10" style="v"/>O prawości—bo odchodzę do Ojca i już Mnie nie ujrzycie. <verse number="11" style="v"/>O sądzie—bo władca tego świata już został skazany.</para>
  <para style="p">
    <verse number="12" style="v"/>Tak wiele chciałbym wam jeszcze powiedzieć, lecz teraz nie jesteście w stanie tego zrozumieć. <verse number="13" style="v"/>Gdy jednak przyjdzie Duch prawdy, wprowadzi was w całą prawdę. Nie będzie mówił sam od siebie, lecz przekaże wam to, co usłyszał. Powie wam także o tym, co przyniesie przyszłość. <verse number="14" style="v"/>On otoczy Mnie chwałą, bo przekaże wam to, co do Mnie należy. <verse number="15" style="v"/>Wszystko, co ma Ojciec, jest moje. Dlatego powiedziałem, że Duch weźmie ode Mnie i wam to przekaże. <verse number="16" style="v"/>Już niebawem odejdę. Ale wkrótce zobaczycie Mnie znowu!</para>
  <para style="s1">Smutek uczniów zamieni się w radość</para>
  <para style="p">
    <verse number="17" style="v"/>—O co Mu chodzi?—zastanawiali się uczniowie. —„Już niebawem odejdę. Ale wkrótce zobaczycie Mnie znowu” albo „Odchodzę do Ojca”? <verse number="18" style="v"/>Co ma na myśli, mówiąc: „Już niebawem”? Nie rozumiemy tego.</para>
  <para style="p">
    <verse number="19" style="v"/>Jezus wiedział, że chcieli Go o to zapytać. Powiedział więc:</para>
  <para style="p">—Zastanawiacie się, co miałem na myśli, mówiąc: „Już niebawem odejdę. Ale wkrótce zobaczycie Mnie znowu”? <verse number="20" style="v"/>Zapewniam was: Wkrótce będziecie płakać i smucić się, a świat będzie się cieszyć. Wasz smutek zostanie jednak przemieniony w radość. <verse number="21" style="v"/>Gdy kobieta rodzi, doznaje smutku, bo nadszedł czas rozwiązania. Ale gdy już urodzi, z radości zapomina o bólu, bo jej dziecko przyszło na świat. <verse number="22" style="v"/>Teraz przytłacza was smutek, ale gdy zobaczę was znowu, wasze serca napełnią się radością—radością, której już nikt nie zdoła wam odebrać. <verse number="23" style="v"/>Wtedy nie będziecie Mnie już o nic pytać. Zapewniam was: Jeśli wtedy poprosicie o coś Ojca w moim imieniu, da wam to. <verse number="24" style="v"/>Dotychczas nie prosiliście Go o nic w moim imieniu. Teraz proście, a otrzymacie, i wasza radość nie będzie miała granic!</para>
  <para style="p">
    <verse number="25" style="v"/>O wielu rzeczach mówiłem wam za pomocą przypowieści. Nadchodzi jednak czas, gdy o sprawach dotyczących Ojca będę wam mówił wprost—bez porównań. <verse number="26" style="v"/>Wtedy będziecie prosić w moim imieniu, a Ja nie będę musiał o to prosić Ojca. <verse number="27" style="v"/>On sam was kocha, ponieważ wy Mnie ukochaliście i uwierzyliście, że przyszedłem od Niego. <verse number="28" style="v"/>Tak, przyszedłem na świat od Ojca i opuszczam świat, aby do Niego powrócić.</para>
  <para style="p">
    <verse number="29" style="v"/>—Teraz wszystko mówisz nam wprost, bez porównań—odrzekli uczniowie. <verse number="30" style="v"/>—Nareszcie rozumiemy, że wszystko wiesz i nie potrzebujesz, aby ktokolwiek zadawał Ci pytania. Wierzymy, że przyszedłeś od Boga.</para>
  <para style="p">
    <verse number="31" style="v"/>—Mówicie, że wierzycie?—rzekł Jezus. <verse number="32" style="v"/>—Oto nadchodzi czas, a właściwie już nadszedł, gdy pouciekacie do swoich domów i zostawicie Mnie samego. Nie będę jednak sam, ponieważ jest ze Mną Ojciec. <verse number="33" style="v"/>Powiedziałem wam o tym wszystkim, abyście dzięki Mnie doświadczali pokoju. Na świecie czeka was cierpienie. Ale bądźcie odważni—Ja zwyciężyłem ten świat.</para>
  <chapter number="17" style="c"/>
  <para style="s1">Jezus modli się za siebie</para>
  <para style="pm">
    <verse number="1" style="v"/>Gdy Jezus skończył rozmowę z nimi, spojrzał w niebo i rzekł:</para>
  <para style="pm">—Ojcze, nadszedł już czas. Otocz swojego Syna chwałą, aby i On otoczył chwałą Ciebie. <verse number="2" style="v"/>Udzieliłeś Mi władzy nad każdym człowiekiem po to, abym dał życie wieczne wszystkim, których Mi powierzyłeś. <verse number="3" style="v"/>A życie wieczne polega na poznaniu Ciebie—jedynego, prawdziwego Boga, i Jezusa Chrystusa, którego posłałeś. <verse number="4" style="v"/>Otoczyłem Cię chwałą na ziemi, bo wykonałem zadanie, które Mi zleciłeś. <verse number="5" style="v"/>Teraz więc, Ojcze, otocz Mnie tą chwałą, którą miałem u Ciebie, zanim powstał świat.</para>
  <para style="s1">Jezus modli się za uczniów</para>
  <para style="pm">
    <verse number="6" style="v"/>Objawiłem Cię ludziom, których Mi dałeś ze świata. Należeli do Ciebie i powierzyłeś Mi ich, a oni zachowali Twoje słowo. <verse number="7" style="v"/>Już wiedzą, że wszystko, co mam, pochodzi od Ciebie. <verse number="8" style="v"/>Przekazałem im Twoje polecenia, a oni je przyjęli i rozpoznali, że to Ty Mnie posłałeś. <verse number="9" style="v"/>Właśnie za nich się modlę. Nie za świat, lecz za tych, których Mi powierzyłeś, bo należą do Ciebie. <verse number="10" style="v"/>Wszystko, co należy do Mnie, jest Twoje, a Twoje—jest moje. Oni zaś oddają Mi chwałę. <verse number="11" style="v"/>Ja opuszczam ten świat i idę do Ciebie, ale oni zostają. Dlatego, Ojcze święty, ochraniaj ich mocą Twojego imienia, które Mi dałeś. I spraw, aby żyli w takiej jedności, jak My. <verse number="12" style="v"/>Dopóki z nimi byłem, sam ochraniałem ich mocą Twojego imienia, którą Mi dałeś. Strzegłem ich i nie zginął nikt z nich, z wyjątkiem syna zatracenia—jak przepowiedziało Pismo. <verse number="13" style="v"/>Teraz zaś idę do Ciebie i mówię im o tym, aby napełniała ich moja radość. <verse number="14" style="v"/>Przekazałem im Twoje słowo, a świat ich znienawidzi, ponieważ—tak jak Ja—nie należą do niego. <verse number="15" style="v"/>Nie proszę, abyś ich stąd zabrał, lecz abyś chronił ich przed złem. <verse number="16" style="v"/>Tak jak i Ja, nie należą oni do świata. <verse number="17" style="v"/>Spraw, aby byli oddani prawdzie, którą jest Twoje słowo. <verse number="18" style="v"/>Tak jak Ty posłałeś Mnie na świat, tak teraz Ja posyłam ich do innych ludzi. <verse number="19" style="v"/>Za nich też poświęcam siebie, aby byli oddani prawdzie.</para>
  <para style="s1">Jezus modli się za wszystkich wierzących</para>
  <para style="pm">
    <verse number="20" style="v"/>Modlę się nie tylko za nich, ale także za tych, którzy dzięki ich słowom uwierzą Mi. <verse number="21" style="v"/>Ojcze, niech wszyscy oni żyją w jedności, jak Ty we Mnie, a Ja w Tobie. Niech będą w jedności z nami, aby świat uwierzył, że to Ty Mnie posłałeś! <verse number="22" style="v"/>Obdarzyłem ich też chwałą, którą Mi dałeś, aby żyli w jedności, tak jak My: <verse number="23" style="v"/>Ja w nich, a Ty we Mnie—aby żyli w doskonałej jedności, wtedy bowiem świat zrozumie, że Mnie posłałeś i że ukochałeś ich tak jak Mnie. <verse number="24" style="v"/>Ojcze, chcę, aby ci, których Mi powierzyłeś, byli ze Mną tam, gdzie Ja będę, i aby mogli widzieć chwałę, którą Mi dałeś. Ukochałeś Mnie bowiem, zanim powstał świat. <verse number="25" style="v"/>Sprawiedliwy Ojcze! Świat Cię nie poznał, ale Ja Cię znam. I oni również wiedzą, że to Ty Mnie posłałeś. <verse number="26" style="v"/>Objawiłem im bowiem Ciebie i nadal będę objawiać, aby doświadczyli tej wspaniałej miłości, jaką Mnie obdarzasz, i abym mógł w nich trwać.</para>
  <chapter number="18" style="c"/>
  <para style="s1">Aresztowanie Jezusa</para>
  <para style="p">
    <verse number="1" style="v"/>Potem Jezus udał się z uczniami do ogrodu, znajdującego się za potokiem Cedron. <verse number="2" style="v"/>Judasz, zdrajca, znał to miejsce, bo Jezus często odwiedzał je z uczniami. <verse number="3" style="v"/>Przyszedł więc tam wraz z rzymskim oddziałem oraz strażą, wysłaną przez najwyższych kapłanów i faryzeuszy. Uzbrojeni, nieśli pochodnie i latarnie. <verse number="4" style="v"/>Jezus wiedząc, co Go czeka, wyszedł im na spotkanie <verse number="5" style="v"/>i zapytał:</para>
  <para style="p">—Kogo szukacie?</para>
  <para style="p">—Jezusa z Nazaretu—powiedzieli.</para>
  <para style="p">—JA JESTEM—odrzekł Jezus.</para>
  <para style="p">W tłumie stał również Judasz—zdrajca. <verse number="6" style="v"/>A gdy Jezus powiedział: „JA JESTEM”, wszyscy cofnęli się i padli na ziemię.</para>
  <para style="p">
    <verse number="7" style="v"/>—Kogo szukacie?—powtórzył Jezus.</para>
  <para style="p">—Jezusa z Nazaretu—odpowiedzieli.</para>
  <para style="p">
    <verse number="8" style="v"/>—Mówię wam, że to Ja—powiedział Jezus. —Skoro szukacie Mnie, pozwólcie reszcie odejść.</para>
  <para style="p">
    <verse number="9" style="v"/>Powiedział to, aby wypełniła się zapowiedź proroka: „Nie utraciłem ani jednego z tych, których Mi dałeś”. <verse number="10" style="v"/>Wtedy Szymon Piotr wyjął miecz, zamachnął się i odciął prawe ucho słudze najwyższego kapłana, Malchusowi.</para>
  <para style="p">
    <verse number="11" style="v"/>—Schowaj miecz—rzekł do niego Jezus. —Czyż nie mam pić z kielicha, który podaje Mi Ojciec?</para>
  <para style="s1">Jezus przed Annaszem</para>
  <para style="p">
    <verse number="12" style="v"/>Wtedy żołnierze, ich dowódca oraz strażnicy wysłani przez kapłanów złapali Jezusa, związali Go <verse number="13" style="v"/>i zaprowadzili najpierw do Annasza, który był teściem Kajfasza, sprawującego tego roku urząd najwyższego kapłana. <verse number="14" style="v"/>To właśnie Kajfasz powiedział wcześniej żydowskim przywódcom, że lepiej będzie, aby jeden człowiek umarł za cały naród.</para>
  <para style="s1">Pierwsze zaparcie się Piotra</para>
  <para style="p">
    <verse number="15" style="v"/>Za Jezusem podążał Szymon Piotr i jeszcze jeden uczeń, który był znajomym najwyższego kapłana. Dzięki temu wszedł razem z Jezusem na dziedziniec rezydencji najwyższego kapłana. <verse number="16" style="v"/>Tymczasem Piotr został za bramą. Drugi uczeń porozmawiał jednak z kobietą pełniącą służbę przy drzwiach i po chwili wprowadził na dziedziniec również Piotra.</para>
  <para style="p">
    <verse number="17" style="v"/>—Ty chyba jesteś jednym z uczniów tego człowieka?—zapytała Piotra służąca.</para>
  <para style="p">—Ależ skąd!—zaprzeczył.</para>
  <para style="p">
    <verse number="18" style="v"/>Było zimno, więc słudzy oraz strażnicy rozpalili ognisko i grzali się przy nim. Wśród nich stał również Piotr.</para>
  <para style="s1">Jezus przed najwyższym kapłanem</para>
  <para style="p">
    <verse number="19" style="v"/>W tym czasie najwyższy kapłan wypytywał Jezusa o Jego naukę i zwolenników.</para>
  <para style="p">
    <verse number="20" style="v"/>—Nauczałem publicznie—odpowiedział Jezus. —Przemawiałem w synagodze i w świątyni, wśród wielu ludzi. Niczego nie mówiłem po kryjomu. <verse number="21" style="v"/>Dlaczego Mnie więc o to pytasz? Zapytaj tych, którzy Mnie słuchali. Oni wiedzą, co mówiłem.</para>
  <para style="p">
    <verse number="22" style="v"/>—Jak się odzywasz do najwyższego kapłana?!—zawołał stojący w pobliżu sługa i uderzył Jezusa w twarz.</para>
  <para style="p">
    <verse number="23" style="v"/>—Jeśli powiedziałem coś złego, udowodnij to—odrzekł Jezus. —A jeśli nie, to dlaczego Mnie uderzyłeś?</para>
  <para style="p">
    <verse number="24" style="v"/>Wtedy Annasz odesłał związanego Jezusa do najwyższego kapłana, Kajfasza.</para>
  <para style="s1">Drugie i trzecie zaparcie się Piotra</para>
  <para style="p">
    <verse number="25" style="v"/>Tymczasem Piotr nadal grzał się przy ognisku.</para>
  <para style="p">—Nie jesteś przypadkiem jednym z uczniów Jezusa?—zapytano go.</para>
  <para style="p">—Oczywiście, że nie—wyparł się Piotr.</para>
  <para style="p">
    <verse number="26" style="v"/>Ale jeden ze służących najwyższego kapłana, krewny tego, któremu Piotr odciął ucho, stwierdził:</para>
  <para style="p">—Chyba widziałem ciebie razem z nim w ogrodzie?!</para>
  <para style="p">
    <verse number="27" style="v"/>Piotr znowu zaprzeczył. I wtedy właśnie zapiał kogut.</para>
  <para style="s1">Jezus przed Piłatem</para>
  <para style="p">
    <verse number="28" style="v"/>Było już rano. Od Kajfasza zaprowadzono Jezusa do rezydencji gubernatora. Oskarżyciele jednak nie weszli do środka, aby nie narazić się na rytualną nieczystość. Chcieli bowiem uczestniczyć w kolacji paschalnej. <verse number="29" style="v"/>Piłat, rzymski gubernator, wyszedł więc do nich i zapytał:</para>
  <para style="p">—Jakie zarzuty stawiacie temu człowiekowi?</para>
  <para style="p">
    <verse number="30" style="v"/>—Gdyby nie był przestępcą, nie przyprowadzalibyśmy go do ciebie—odpowiedzieli.</para>
  <para style="p">
    <verse number="31" style="v"/>—Zabierzcie go sobie i sądźcie według własnego prawa—odrzekł Piłat.</para>
  <para style="p">—Przecież wiesz, że bez twojej zgody nie wolno nam nikogo skazać na śmierć—tłumaczyli.</para>
  <para style="p">
    <verse number="32" style="v"/>W ten sposób spełniła się zapowiedź Jezusa, dotycząca sposobu, w jaki zostanie zabity.</para>
  <para style="p">
    <verse number="33" style="v"/>Piłat wrócił więc do rezydencji i polecił, aby przyprowadzono Jezusa.</para>
  <para style="p">—Jesteś Królem Żydów?—zapytał.</para>
  <para style="p">
    <verse number="34" style="v"/>—Sam tak uważasz czy tylko powtarzasz, co ci powiedziano?—odpowiedział pytaniem Jezus.</para>
  <para style="p">
    <verse number="35" style="v"/>—Czy ja jestem Żydem?—odparł Piłat. —To twój naród i jego przywódcy przyprowadzili cię do mnie. Co zrobiłeś?</para>
  <para style="p">
    <verse number="36" style="v"/>—Moje królestwo nie pochodzi z tego świata—rzekł Jezus. —Gdyby tak było, moi słudzy walczyliby, żebym nie wpadł w ręce przywódców. Teraz moje królestwo nie jest jednak z tego świata.</para>
  <para style="p">
    <verse number="37" style="v"/>—Więc jednak jesteś królem?</para>
  <para style="p">—Sam to potwierdzasz. Po to się narodziłem i po to przyszedłem na świat, aby opowiedzieć ludziom o prawdzie. A każdy, kto kocha prawdę, słucha Mnie.</para>
  <para style="p">
    <verse number="38" style="v"/>—Co to jest prawda?—zapytał Piłat.</para>
  <para style="p">Następnie wyszedł do zebranych i powiedział:</para>
  <para style="p">—Nie znajduję w nim żadnej winy! <verse number="39" style="v"/>Jest zwyczaj, że na święto Paschy uwalniam wam jednego z waszych więźniów. Jeśli więc chcecie, tym razem uwolnię Króla Żydów.</para>
  <para style="p">
    <verse number="40" style="v"/>—Nie! Nie tego! Wypuść raczej Barabasza!—zaczęli krzyczeć.</para>
  <para style="p">A Barabasz był buntownikiem.</para>
  <chapter number="19" style="c"/>
  <para style="s1">Jezus skazany na ukrzyżowanie</para>
  <para style="p">
    <verse number="1" style="v"/>Piłat kazał więc wyprowadzić Jezusa i ubiczować. <verse number="2" style="v"/>Żołnierze włożyli na Jego głowę koronę uplecioną z długich, ostrych cierni i ubrali Go w purpurowy płaszcz. <verse number="3" style="v"/>Podchodzili do Niego, bili po twarzy i wykrzykiwali:</para>
  <para style="p">—Niech żyje Król Żydów!</para>
  <para style="p">
    <verse number="4" style="v"/>Potem Piłat raz jeszcze wyszedł do tłumu mówiąc:</para>
  <para style="p">—Wyprowadzam go tu, żebyście zobaczyli, że nie znajduję w nim żadnej winy.</para>
  <para style="p">
    <verse number="5" style="v"/>Wtedy Jezus wyszedł na zewnątrz—w purpurowym płaszczu i koronie cierniowej na głowie.</para>
  <para style="p">—Oto człowiek!—rzekł Piłat.</para>
  <para style="p">
    <verse number="6" style="v"/>—Ukrzyżuj! Ukrzyżuj go!—zaczęli krzyczeć kapłani i ich strażnicy na widok Jezusa.</para>
  <para style="p">—Sami go ukrzyżujcie! Ja nie znajduję w nim żadnej winy!—odpowiedział Piłat.</para>
  <para style="p">
    <verse number="7" style="v"/>—My też mamy Prawo. I według naszego Prawa powinien zginąć, bo nazywał siebie Synem Bożym!—wołali.</para>
  <para style="p">
    <verse number="8" style="v"/>Te słowa jeszcze bardziej przestraszyły Piłata. <verse number="9" style="v"/>Ponownie wszedł do rezydencji i zapytał Jezusa:</para>
  <para style="p">—Skąd pochodzisz?</para>
  <para style="p">Ale Jezus nic mu nie odpowiedział.</para>
  <para style="p">
    <verse number="10" style="v"/>—Nie chcesz ze mną rozmawiać?—dziwił się. —Czy nie wiesz, że mam prawo cię uwolnić albo ukrzyżować?</para>
  <para style="p">
    <verse number="11" style="v"/>—Nie miałbyś nade Mną władzy, gdyby nie dano ci jej z góry—odrzekł Jezus. —Dlatego większy grzech popełnił ten, który oddał Mnie w twoje ręce.</para>
  <para style="p">
    <verse number="12" style="v"/>Od tego momentu Piłat starał się uwolnić Jezusa, ale żydowscy przywódcy ostro się temu sprzeciwiali:</para>
  <para style="p">—Jeśli go uwolnisz, nie będziesz przyjacielem cezara. Kto obwołuje się królem, występuje przecież przeciwko cezarowi.</para>
  <para style="p">
    <verse number="13" style="v"/>Usłyszawszy to, Piłat znowu wyprowadził Jezusa na zewnątrz, sam zaś usiadł na fotelu sędziowskim, w miejscu zwanym Kamienny Bruk (po hebrajsku: „Gabbata”). <verse number="14" style="v"/>Było około południa, następnego dnia rozpoczynała się Pascha. Wtedy rzekł do zebranych:</para>
  <para style="p">—Oto wasz król!</para>
  <para style="p">
    <verse number="15" style="v"/>—Precz z nim! Przecz! Ukrzyżuj go!—krzyczeli.</para>
  <para style="p">—Mam ukrzyżować waszego króla?!—pytał Piłat.</para>
  <para style="p">—Nie mamy żadnego króla oprócz cezara!—zawołali najwyżsi kapłani.</para>
  <para style="p">
    <verse number="16" style="v"/>Wówczas Piłat wydał im Jezusa, aby Go ukrzyżowali. I zabrali Go.</para>
  <para style="s1">Ukrzyżowanie</para>
  <para style="p">
    <verse number="17" style="v"/>Jezus niósł swój krzyż na miejsce zwane Czaszką (po hebrajsku: „Golgota”). <verse number="18" style="v"/>Gdy dotarł na miejsce, ukrzyżowano Go razem z dwoma innymi skazańcami: Jezusa w środku, a tych dwóch po Jego prawej i lewej stronie. <verse number="19" style="v"/>Piłat zaś przygotował i kazał umieścić na krzyżu tabliczkę z napisem: „<char style="sc">Jezus z Nazaretu, Król Żydów</char>”. <verse number="20" style="v"/>Wielu Żydów mogło więc przeczytać ten opis Jego winy (sporządzony po hebrajsku, łacinie i grecku), bowiem miejsce, gdzie ukrzyżowano Jezusa, znajdowało się w pobliżu miasta. <verse number="21" style="v"/>Kapłani jednak domagali się od Piłata:</para>
  <para style="p">—Nie pisz: „Król Żydów”, ale: „Twierdził, że jest Królem Żydów”.</para>
  <para style="p">
    <verse number="22" style="v"/>—Napisałem i koniec!—odrzekł Piłat.</para>
  <para style="p">
    <verse number="23" style="v"/>Po ukrzyżowaniu Jezusa, żołnierze zabrali Jego ubrania i podzielili je na cztery części—dla każdego po jednej. Wzięli też tunikę, która była utkana w całości—bez szwów.</para>
  <para style="p">
    <verse number="24" style="v"/>—Nie rozdzierajmy jej—mówili między sobą—ale rzućmy o nią losy. Zobaczymy, kto ją wygra.</para>
  <para style="p">W ten sposób spełniło się proroctwo:</para>
  <para style="q1">„Rozdzielają między siebie moje ubrania</para>
  <para style="q2">i rzucają losy o moją tunikę”.</para>
  <para style="m">Tak właśnie uczynili żołnierze.</para>
  <para style="p">
    <verse number="25" style="v"/>A obok krzyża Jezusa stały: Jego matka, Jego ciotka—Maria (żona Kleofasa) i Maria z Magdali. <verse number="26" style="v"/>Gdy Jezus zobaczył matkę stojącą obok ucznia, który był Jego najbliższym przyjacielem, rzekł do niej:</para>
  <para style="p">—To jest twój syn!</para>
  <para style="p">
    <verse number="27" style="v"/>A do ucznia:</para>
  <para style="p">—To jest twoja matka!</para>
  <para style="p">I od tego momentu uczeń wziął ją do swojego domu.</para>
  <para style="s1">Śmierć Jezusa</para>
  <para style="p">
    <verse number="28" style="v"/>Wiedząc, że Jego dzieło dobiegło już końca, Jezus—wypełniając zapowiedź Pisma—rzekł:</para>
  <para style="p">—Jestem spragniony.</para>
  <para style="p">
    <verse number="29" style="v"/>A stał tam dzban z kwaśnym winem. Nasączono nim więc gąbkę i na kiju podano Mu do ust. <verse number="30" style="v"/>Gdy Jezus skosztował, rzekł:</para>
  <para style="p">—Wykonało się.</para>
  <para style="p">Po tych słowach opuścił głowę i skonał.</para>
  <para style="p">
    <verse number="31" style="v"/>Ponieważ był to dzień poprzedzający szabat i wielkie święto, żydowscy przywódcy nie chcieli zostawić martwych ciał na krzyżach do następnego dnia. Poprosili więc Piłata, aby połamano skazańcom nogi, przyspieszając ich śmierć, i usunięto ciała. <verse number="32" style="v"/>Przyszli więc żołnierze i połamali nogi—najpierw jednemu skazańcowi ukrzyżowanemu z Jezusem, potem drugiemu. <verse number="33" style="v"/>Gdy podeszli do Jezusa, zobaczyli, że już umarł. Nie łamali Mu więc nóg. <verse number="34" style="v"/>Jeden z żołnierzy przebił jednak włócznią Jego bok, z którego wypłynęła krew i woda. <verse number="35" style="v"/>Wiemy, że tak było, ponieważ potwierdził to naoczny świadek, a jego opis jest zgodny z prawdą. On wie, że przekazuje prawdę, abyście i wy uwierzyli. <verse number="36" style="v"/>Stało się tak, aby spełniły się słowa Pisma: „Kości Jego nie zostaną połamane”. <verse number="37" style="v"/>A także: „Będą patrzeć na Tego, którego przebili”.</para>
  <para style="s1">Pogrzeb Jezusa</para>
  <para style="p">
    <verse number="38" style="v"/>Po tym wszystkim niejaki Józef z Arymatei poprosił Piłata o zgodę na zabranie ciała Jezusa. Józef był Jego uczniem, jednak ukrywał się przed przywódcami, ponieważ się ich bał. <verse number="39" style="v"/>Przybył tam również Nikodem—ten, który kiedyś odwiedził Jezusa nocą i przyniósł z sobą około trzydziestu kilogramów mieszaniny mirry i aloesu. <verse number="40" style="v"/>Zabrali więc ciało Jezusa i—zgodnie z żydowskim zwyczajem pogrzebowym—obwiązali je lnianymi płótnami oraz obsypali balsamem. <verse number="41" style="v"/>Niedaleko miejsca ukrzyżowania, w ogrodzie, znajdował się nowy, nieużywany dotąd grobowiec. <verse number="42" style="v"/>Złożyli w nim więc ciało Jezusa, bo spieszyli się, aby zdążyć przed nastaniem szabatu.</para>
  <chapter number="20" style="c"/>
  <para style="s1">Pusty grób</para>
  <para style="p">
    <verse number="1" style="v"/>W niedzielę, wczesnym rankiem, gdy jeszcze było ciemno, przyszła do grobu Maria z Magdali. Zobaczyła, że głaz zamykający wejście jest odsunięty. <verse number="2" style="v"/>Pobiegła więc do Szymona Piotra i do ucznia, który był najbliższym przyjacielem Jezusa, ze słowami:</para>
  <para style="p">—Ktoś zabrał z grobu Pana i nie wiem, gdzie Go położono!</para>
  <para style="p">
    <verse number="3" style="v"/>Piotr wraz z tym uczniem szybko wybrali się do grobu. <verse number="4" style="v"/>Biegli razem, ale tamten wyprzedził Piotra i pierwszy dobiegł na miejsce. <verse number="5" style="v"/>Zajrzał i zobaczył leżące płótna, ale nie wszedł do środka. <verse number="6" style="v"/>Po chwili nadbiegł Szymon Piotr. Wszedł do grobowca i zaczął oglądać płótna <verse number="7" style="v"/>oraz chustę okrywającą głowę Jezusa, która leżała zwinięta nie z płótnami, ale osobno. <verse number="8" style="v"/>Potem również uczeń, który pierwszy dobiegł na miejsce, wszedł do środka. Zobaczył pusty grób i uwierzył. <verse number="9" style="v"/>Do tej pory nie rozumieli bowiem słów Pisma, mówiących, że Jezus ma zmartwychwstać. <verse number="10" style="v"/>Po tym wszystkim uczniowie wrócili do domu.</para>
  <para style="s1">Jezus ukazuje się Marii z Magdali</para>
  <para style="p">
    <verse number="11" style="v"/>Maria z Magdali stała natomiast przed wejściem do grobu i płakała. Po chwili, gdy zajrzała do środka, <verse number="12" style="v"/>zobaczyła dwóch aniołów w białych szatach. Jeden siedział w miejscu, w którym leżała głowa Jezusa, drugi—w miejscu, w którym były Jego stopy.</para>
  <para style="p">
    <verse number="13" style="v"/>—Dlaczego płaczesz?—zapytali ją aniołowie.</para>
  <para style="p">—Ktoś zabrał mojego Pana i nie wiem, gdzie Go położył—odpowiedziała.</para>
  <para style="p">
    <verse number="14" style="v"/>Następnie odwróciła się i zobaczyła stojącego Jezusa, ale Go nie poznała.</para>
  <para style="p">
    <verse number="15" style="v"/>—Dlaczego płaczesz? Kogo szukasz?—zapytał Jezus.</para>
  <para style="p">—Panie, jeśli to ty Go wyniosłeś, powiedz, gdzie Go położyłeś, a ja Go stamtąd wezmę—powiedziała Maria, myśląc, że to ogrodnik.</para>
  <para style="p">
    <verse number="16" style="v"/>—Mario!—rzekł Jezus.</para>
  <para style="p">—Rabbuni! (to znaczy: „Nauczycielu!”)—powiedziała Maria.</para>
  <para style="p">
    <verse number="17" style="v"/>—Nie zatrzymuj Mnie—rzekł Jezus. —Jeszcze nie wstąpiłem do Ojca. Idź natomiast do moich braci i powiedz im: Idę do mojego Ojca i do waszego Ojca, do mojego Boga i do waszego Boga.</para>
  <para style="p">
    <verse number="18" style="v"/>Wtedy Maria udała się do uczniów i oznajmiła:</para>
  <para style="p">—Widziałam Pana!—i powtórzyła im, co jej powiedział.</para>
  <para style="s1">Jezus ukazuje się uczniom</para>
  <para style="p">
    <verse number="19" style="v"/>Jeszcze tego samego dnia, wieczorem, uczniowie zebrali się w jednym miejscu. Bali się przywódców, więc spotkali się za zamkniętymi drzwiami. Nagle do pomieszczenia, w którym byli, wszedł Jezus—stanął pośrodku nich i powiedział:</para>
  <para style="p">—Pokój wam!</para>
  <para style="p">
    <verse number="20" style="v"/>I pokazał im przebite ręce oraz bok. Na widok żywego Pana ogarnęła ich radość. <verse number="21" style="v"/>On zaś powtórzył:</para>
  <para style="p">—Pokój wam! Jak Ojciec posłał Mnie, tak i Ja posyłam was.</para>
  <para style="p">
    <verse number="22" style="v"/>Po tych słowach tchnął na nich i rzekł:</para>
  <para style="p">—Weźcie Ducha Świętego! <verse number="23" style="v"/>Ci, których uwolnicie od grzechów, będą od nich wolni, ci zaś, których nie uwolnicie, pozostaną w grzechach.</para>
  <para style="s1">Jezus ukazuje się Tomaszowi</para>
  <para style="p">
    <verse number="24" style="v"/>Nie było wtedy wśród nich jednego ucznia—Tomasza, zwanego Bliźniakiem. <verse number="25" style="v"/>Pozostali powiedzieli mu więc:</para>
  <para style="p">—Słuchaj! Widzieliśmy Pana!</para>
  <para style="p">—Co takiego?!—zawołał Tomasz. —Jeżeli nie zobaczę na Jego rękach śladów po gwoździach i nie włożę w nie palca, nie uwierzę! Jeśli nie włożę ręki w Jego przebity bok—nie uwierzę!</para>
  <para style="p">
    <verse number="26" style="v"/>Minęło osiem dni i uczniowie znowu zebrali się w jednym miejscu. Tym razem Tomasz był z nimi. Podobnie jak poprzednio, Jezus wszedł pomimo zamkniętych drzwi, stanął pośrodku i powiedział:</para>
  <para style="p">—Pokój wam!</para>
  <para style="p">
    <verse number="27" style="v"/>Następnie rzekł do Tomasza:</para>
  <para style="p">—Włóż palec w moje ręce. Włóż rękę w mój bok. I nie bądź już niedowiarkiem, ale uwierz!</para>
  <para style="p">
    <verse number="28" style="v"/>—Jesteś moim Panem i Bogiem!—zawołał Tomasz.</para>
  <para style="p">
    <verse number="29" style="v"/>—Uwierzyłeś, bo Mnie zobaczyłeś?—odparł Jezus. —Szczęśliwi są jednak ci, którzy uwierzyli, chociaż Mnie nie widzieli!</para>
  <para style="p">
    <verse number="30" style="v"/>Jezus uczynił na oczach uczniów o wiele więcej cudów niż to opisano w tej księdze. <verse number="31" style="v"/>Te jednak, które się w niej znalazły, zostały zapisane po to, abyście uwierzyli, że Jezus jest Mesjaszem, Synem Boga, i abyście wierząc Mu otrzymali życie wieczne.</para>
  <chapter number="21" style="c"/>
  <para style="s1">Jezus i cudowny połów ryb</para>
  <para style="p">
    <verse number="1" style="v"/>Po jakimś czasie Jezus po raz kolejny ukazał się uczniom. Było to nad Jeziorem Tyberiadzkim. <verse number="2" style="v"/>Przebywali wtedy razem: Szymon Piotr, Tomasz, zwany Bliźniakiem, Natanael z Kany Galilejskiej, synowie Zebedeusza—Jakub i Jan, oraz jeszcze dwóch innych uczniów.</para>
  <para style="p">
    <verse number="3" style="v"/>—Idę łowić ryby—rzekł do nich Piotr.</para>
  <para style="p">—Idziemy z tobą—odpowiedzieli.</para>
  <para style="p">Weszli więc do łodzi i wypłynęli, ale przez całą noc nic nie złapali.</para>
  <para style="p">
    <verse number="4" style="v"/>O świcie na brzegu pojawił się Jezus. Uczniowie jednak nie rozpoznali Go. <verse number="5" style="v"/>Wtedy On zawołał do nich:</para>
  <para style="p">—Kochani! Macie coś do jedzenia?</para>
  <para style="p">—Nie, nic—odpowiedzieli.</para>
  <para style="p">
    <verse number="6" style="v"/>—Zarzućcie więc sieci z prawej strony łodzi, a coś złapiecie!</para>
  <para style="p">Zrobili to i wkrótce mieli tyle ryb, że nie mogli wyciągnąć sieci.</para>
  <para style="p">
    <verse number="7" style="v"/>—To Pan!—powiedział do Piotra uczeń, który był najbliższym przyjacielem Jezusa.</para>
  <para style="p">Na te słowa Szymon Piotr natychmiast założył koszulę, był bowiem rozebrany, i rzucił się wpław do brzegu. <verse number="8" style="v"/>Pozostali płynęli łodzią, ciągnąc za sobą sieci pełne ryb. Byli bowiem tylko jakieś sto metrów od brzegu.</para>
  <para style="p">
    <verse number="9" style="v"/>Gdy wyszli z łodzi, ujrzeli rozpalone ognisko, na którym piekła się ryba oraz chleb.</para>
  <para style="p">
    <verse number="10" style="v"/>—Przynieście kilka ryb, które teraz złowiliście—poprosił Jezus.</para>
  <para style="p">
    <verse number="11" style="v"/>Szymon Piotr poszedł więc i wyciągnął sieć na brzeg. Jak się okazało, w sieci były sto pięćdziesiąt trzy ogromne ryby, a mimo to sieć nie pękła.</para>
  <para style="p">
    <verse number="12" style="v"/>—Podejdźcie i zjedzcie coś—zachęcił Jezus.</para>
  <para style="p">Żaden z nich nie śmiał Go pytać, czy to rzeczywiście On. Byli bowiem pewni, że to jest Pan. <verse number="13" style="v"/>Jezus tymczasem podchodził do każdego, częstując chlebem i rybą. <verse number="14" style="v"/>W ten sposób, już po raz trzeci od czasu swojego zmartwychwstania, Jezus ukazał się uczniom.</para>
  <para style="s1">Jezus i Piotr</para>
  <para style="p">
    <verse number="15" style="v"/>Po śniadaniu Jezus zwrócił się do Szymona Piotra:</para>
  <para style="p">—Szymonie, synu Jana, czy kochasz Mnie bardziej niż inni?</para>
  <para style="p">—Tak, Panie—odparł Piotr. —Wiesz, że Cię kocham.</para>
  <para style="p">—Paś więc moje baranki—rzekł Jezus.</para>
  <para style="p">
    <verse number="16" style="v"/>Zapytał go jednak drugi raz:</para>
  <para style="p">—Szymonie, synu Jana, czy kochasz Mnie?</para>
  <para style="p">—Tak, Panie. Wiesz, że Cię kocham.</para>
  <para style="p">—Opiekuj się więc moimi owcami.</para>
  <para style="p">
    <verse number="17" style="v"/>I zapytał go po raz trzeci:</para>
  <para style="p">—Szymonie, synu Jana, czy kochasz Mnie?</para>
  <para style="p">Słysząc trzeci raz to samo pytanie, Piotr zasmucił się, ale odpowiedział:</para>
  <para style="p">—Panie! Ty wiesz wszystko. Wiesz, że Cię kocham!</para>
  <para style="p">—Paś więc moje owce—powiedział Jezus. <verse number="18" style="v"/>—Zapewniam cię: Gdy byłeś młodszy, sam o sobie decydowałeś i chodziłeś, dokąd chciałeś. Ale na starość ktoś inny zadecyduje o tobie i poprowadzi cię tam, dokąd byś nie chciał pójść.</para>
  <para style="p">
    <verse number="19" style="v"/>Mówiąc to, Jezus dał mu do zrozumienia, jaką śmiercią uwielbi Boga. I dodał:</para>
  <para style="p">—Pójdź w moje ślady!</para>
  <para style="p">
    <verse number="20" style="v"/>Piotr odwrócił się i zobaczył ucznia, który był najbliższym przyjacielem Jezusa. To on, podczas kolacji, był blisko Niego i zapytał: „Panie, kto Cię zdradzi?”. <verse number="21" style="v"/>Wtedy Piotr powiedział:</para>
  <para style="p">—Panie! A co będzie z nim?</para>
  <para style="p">
    <verse number="22" style="v"/>—Może zechcę, aby pozostał na ziemi aż do mojego powtórnego przyjścia? Po co ci to wiedzieć? Ty masz pójść w moje ślady.</para>
  <para style="p">
    <verse number="23" style="v"/>Z tego powodu rozeszła się wśród uczniów pogłoska, że uczeń ten nie umrze. Ale Jezus nie powiedział, że on nie umrze, tylko: „Może zechcę, aby pozostał aż do mojego powtórnego przyjścia? Po co ci to wiedzieć?”.</para>
  <para style="p">
    <verse number="24" style="v"/>Ten właśnie uczeń opowiedział o tym wszystkim i to on napisał tę księgę. A wiemy, że mówi prawdę. <verse number="25" style="v"/>Jezus dokonał jeszcze wielu innych rzeczy. A gdyby chciano je wszystkie szczegółowo opisać, cały świat nie pomieściłby chyba ksiąg.</para>
</usx>
