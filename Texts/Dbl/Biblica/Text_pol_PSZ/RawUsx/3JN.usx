<?xml version="1.0" encoding="UTF-8"?>
<usx version="2.6">
  <book code="3JN" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">3 JANA</para>
  <para style="toc1">3 Jana</para>
  <para style="toc2">3 Jana</para>
  <para style="toc3">3Jn</para>
  <para style="mt1">3 Jana</para>
  <chapter number="1" style="c"/>
  <para style="s1">Wierność prawdzie</para>
  <para style="p">
    <verse number="1" style="v"/>Ja, starszy kościoła, piszę do ciebie, drogi Gajusie, ponieważ darzę cię miłością, płynącą z poznania Bożej prawdy.</para>
  <para style="b"/>
  <para style="p">
    <verse number="2" style="v"/>Modlę się za ciebie, kochany przyjacielu, aby ci się we wszystkim dobrze wiodło i aby twoje ciało było tak zdrowe, jak twoja dusza. <verse number="3" style="v"/>Wierzący, którzy mnie ostatnio odwiedzili, sprawili mi ogromną radość, opowiadając o tym, że wiernie trzymasz się prawdy i żyjesz nią. <verse number="4" style="v"/>A nic nie cieszy mnie tak bardzo, jak wiadomości o tym, że moje duchowe dzieci trzymają się prawdy.</para>
  <para style="s1">Pochwała pracy Gajusa</para>
  <para style="p">
    <verse number="5" style="v"/>Kochany przyjacielu, wiernie służysz Bogu, troszcząc się o innych wierzących—zwłaszcza o tych, którzy przybywają z daleka. <verse number="6" style="v"/>Oni to odwiedzili nasz kościół i opowiedzieli nam o twojej miłości. Dobrze zrobisz, zaopatrując ich we wszystko, czego potrzebują do dalszej podróży. Należy im się to, bo służą Bogu. <verse number="7" style="v"/>Podróżują przecież, aby opowiadać ludziom o Panu i nie oczekują pomocy od pogan. <verse number="8" style="v"/>Powinniśmy więc wspierać ich i w ten sposób przyczyniać się do głoszenia światu Bożej prawdy.</para>
  <para style="p">
    <verse number="9" style="v"/>Napisałem w tej sprawie list do waszego kościoła, ale Diotrefes, który pragnie uchodzić za przywódcę, nie chce nas słuchać. <verse number="10" style="v"/>Gdy do was przybędę, przypomnę mu jednak jego czyny i kłamstwa, które rozpowiada na nasz temat. Nie dość, że sam nie pomaga wierzącym, którzy są w podróży, to jeszcze zabrania tego innym. Co więcej, tych, którzy to robią, usuwa nawet z kościoła.</para>
  <para style="s1">Dobry przykład</para>
  <para style="p">
    <verse number="11" style="v"/>Kochany przyjacielu, nie bierz przykładu z ludzi, którzy postępują źle, ale naśladuj tych, którzy czynią dobro. Oni bowiem należą do Boga. Ci zaś, którzy czynią zło, nie mają z Nim nic wspólnego.</para>
  <para style="p">
    <verse number="12" style="v"/>Jeśli chodzi o Demetriusza, to ma on dobrą opinię wśród wszystkich wierzących. Dobrze świadczy o nim także to, że głosi Bożą prawdę. Ja również mam o nim dobrą opinię, a wiesz przecież, że można mi zaufać.</para>
  <para style="p">
    <verse number="13" style="v"/>Chciałbym powiedzieć ci jeszcze o wielu innych sprawach. Nie będę jednak teraz o nich pisać, <verse number="14" style="v"/>mam bowiem nadzieję, że niebawem cię odwiedzę, a wtedy porozmawiamy o wszystkim osobiście.</para>
  <para style="p">
    <verse number="15" style="v"/>Niech Bóg obdarza cię swoim pokojem! Pozdrawiają cię twoi przyjaciele. Ty również osobiście pozdrów od nas tych, którzy nas znają.</para>
</usx>
