<?xml version="1.0" encoding="UTF-8"?>
<usx version="2.6">
  <book code="PHM" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">FILEMONA</para>
  <para style="toc1">Filemona</para>
  <para style="toc2">Filemona</para>
  <para style="toc3">Flm</para>
  <para style="mt1">Filemona</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Paweł, będący teraz w więzieniu z powodu wierności Chrystusowi Jezusowi, oraz Tymoteusz, nasz drogi przyjaciel, piszemy do ciebie, drogi Filemonie, nasz współpracowniku, <verse number="2" style="v"/>oraz do Apfii, Archipa, towarzyszącego nam w walce, oraz do całego kościoła, który spotyka się w twoim domu. <verse number="3" style="v"/>Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!</para>
  <para style="s1">Podziękowanie i modlitwa</para>
  <para style="p">
    <verse number="4" style="v"/>Zawsze, gdy wspominam cię w swoich modlitwach, dziękuję za ciebie Bogu, <verse number="5" style="v"/>bo słyszę, że wierzysz Panu Jezusowi i kochasz wszystkich wierzących. <verse number="6" style="v"/>Proszę też Boga, aby twoja wiara udzieliła się również tym, którzy są z tobą—aby oni także mogli zobaczyć to wspaniałe duchowe bogactwo, darowane nam przez Chrystusa Jezusa. <verse number="7" style="v"/>Wieści o tym, że twoja miłość tak bardzo podnosi na duchu innych wierzących, były dla mnie ogromną radością i zachętą.</para>
  <para style="s1">Prośba o przebaczenie Onezymowi</para>
  <para style="p">
    <verse number="8" style="v"/>Właśnie ze względu na tę miłość chciałbym cię teraz o coś prosić. Mógłbym wprawdzie nakazać ci to w imieniu Chrystusa, <verse number="9" style="v"/>ale wolę cię o to poprosić. Ja, stary Paweł, będący teraz w więzieniu z powodu wierności Chrystusowi Jezusowi, <verse number="10" style="v"/>proszę cię więc o przychylność dla Onezyma, który tu, w więzieniu, stał się moim duchowym synem. <verse number="11" style="v"/>Wiem, że kiedyś nie przynosił ci zbyt wiele pożytku. Teraz jednak jest naprawdę użyteczny zarówno dla ciebie, jak i dla mnie.</para>
  <para style="p">
    <verse number="12" style="v"/>Odsyłam go więc do ciebie, choć sprawia mi to smutek. <verse number="13" style="v"/>Z powodu głoszenia dobrej nowiny jestem teraz w więzieniu i jego pomoc byłaby mi bardzo potrzebna. Chciałem nawet zatrzymać go przy sobie, aby w twoim zastępstwie mógł służyć mi pomocą. <verse number="14" style="v"/>Wolałem jednak nie robić tego bez twojej zgody, nie chciałem bowiem wymuszać na tobie dobrego uczynku. Lepiej będzie, jeśli sam podejmiesz taką decyzję. <verse number="15" style="v"/>Może właśnie dlatego Onezym uciekł od ciebie na pewien czas, abyś teraz odzyskał go już na wieki. <verse number="16" style="v"/>Jest on cenny zarówno dla mnie, jak i dla ciebie. Dla mnie jest on przyjacielem w wierze, dla ciebie zaś—odzyskanym niewolnikiem, a teraz również przyjacielem w Panu.</para>
  <para style="p">
    <verse number="17" style="v"/>Jeśli więc darzysz mnie przyjaźnią, przyjmij Onezyma, jak mnie. <verse number="18" style="v"/>Jeżeli wyrządził ci jakąś szkodę lub jest ci coś winien, policz to na mój rachunek. <verse number="19" style="v"/>Oto moje własnoręczne zobowiązanie: „Ja, Paweł, ureguluję to”. Nie chciałbym jednak ci przypominać, że ty, Filemonie, też jesteś mi coś winien—mianowicie samego siebie. <verse number="20" style="v"/>Przyjacielu, wyświadcz mi więc tę przysługę i w imieniu Chrystusa spraw mi tę radość. <verse number="21" style="v"/>Piszę ten list, dobrze wiedząc, że spełnisz moją prośbę, a nawet zrobisz znacznie więcej.</para>
  <para style="p">
    <verse number="22" style="v"/>Proszę, przygotuj dla mnie pokój. Mam bowiem nadzieję, że dzięki waszym modlitwom wkrótce zostanę wypuszczony z więzienia.</para>
  <para style="p">
    <verse number="23" style="v"/>Pozdrawia cię Epafras, który—z powodu wierności Chrystusowi Jezusowi—razem ze mną przebywa w więzieniu. <verse number="24" style="v"/>Pozdrowienia przesyłają ci również moi współpracownicy: Marek, Arystarch, Demas i Łukasz.</para>
  <para style="p">
    <verse number="25" style="v"/>Niech nasz Pan, Jezus Chrystus, będzie blisko was i niech obdarza was swoją łaską!</para>
</usx>
