<?xml version="1.0" encoding="UTF-8"?>
<usx version="2.6">
  <book code="1TH" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">1 TESALONICZAN</para>
  <para style="toc1">1 Tesaloniczan</para>
  <para style="toc2">1 Tesaloniczan</para>
  <para style="toc3">1Tes</para>
  <para style="mt1">1 Tesaloniczan</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Paweł, wraz z Sylwanem i Tymoteuszem, piszę do kościoła Tesaloniczan, który należy do Boga Ojca i Pana, Jezusa Chrystusa. Niech Bóg obdarza was łaską i pokojem!</para>
  <para style="s1">Podziękowanie</para>
  <para style="p">
    <verse number="2" style="v"/>Zawsze dziękujemy za was wszystkich Bogu i ciągle pamiętamy o was w naszych modlitwach. <verse number="3" style="v"/>Wspominamy wasze czyny płynące z wiary i miłości oraz wytrwałą nadzieję, którą pokładacie w naszym Panu, Jezusie Chrystusie. Bóg, nasz Ojciec, widzi to wszystko!</para>
  <para style="s1">Wiara godna uznania</para>
  <para style="p">
    <verse number="4" style="v"/>Wiemy, przyjaciele, że Bóg was kocha i że wybrał was. <verse number="5" style="v"/>Gdy opowiadaliśmy wam dobrą nowinę, to usłyszeliście nie tylko nasze słowa, ale zobaczyliście także moc Boga i zostaliście przekonani przez Ducha Świętego. Dobrze też wiecie, że prawdziwość dobrej nowiny potwierdziliśmy również naszym życiem. <verse number="6" style="v"/>Zaczęliście więc naśladować i nas, i Pana, bo uwierzyliście z taką radością, jaką daje tylko Duch Święty—pomimo doznawanych prześladowań! <verse number="7" style="v"/>W ten sposób staliście się wzorem dla wszystkich wierzących w Macedonii i Achai. <verse number="8" style="v"/>Dzięki wam, słowo Pana rozeszło się nie tylko w tych okolicach, wasza wiara w Boga jest już bowiem znana dosłownie wszędzie! My nie musimy nawet niczego więcej mówić na ten temat. <verse number="9" style="v"/>Ludzie sami opowiadają bowiem, jak wspaniale nas przyjęliście i jak odwróciliście się od swoich bożków, aby służyć żywemu i prawdziwemu Bogu <verse number="10" style="v"/>oraz oczekiwać powrotu z nieba Jego Syna—Jezusa, którego wskrzesił z martwych. Tylko On może nas uchronić przed nadchodzącym sądem Boga.</para>
  <chapter number="2" style="c"/>
  <para style="s1">Służba Pawła w Tesalonice</para>
  <para style="p">
    <verse number="1" style="v"/>Przyjaciele, dobrze wiecie, że nasza wizyta u was nie poszła na marne. <verse number="2" style="v"/>Chociaż wcześniej, w Filippi, prześladowano nas i poniżano, to dzięki Bogu nie zabrakło nam odwagi, aby i wam, mimo wielu sprzeciwów, przedstawić dobrą nowinę. <verse number="3" style="v"/>Zapewniam was, że czyniąc to, nie próbowaliśmy was oszukać i nie kierowaliśmy się jakimiś nieczystymi pobudkami. Nie planowaliśmy też żadnego podstępu.</para>
  <para style="p">
    <verse number="4" style="v"/>Bóg, powierzając nam misję głoszenia dobrej nowiny, uznał nas za godnych tego zadania. Nie zależy nam więc na popularności wśród ludzi, ale na uznaniu ze strony Tego, który zna najskrytsze myśli każdego człowieka. <verse number="5" style="v"/>Sami dobrze wiecie, że nigdy nie zabiegaliśmy o czyjeś poparcie i nie byliśmy zachłanni. Bóg jest tego świadkiem. <verse number="6" style="v"/>Nie zabiegaliśmy o ludzkie uznanie—ani u was, ani u nikogo innego. <verse number="7" style="v"/>Chociaż jako apostołowie Chrystusa moglibyśmy żądać od was szacunku i pomocy, byliśmy dla was raczej jak matka opiekująca się dziećmi. <verse number="8" style="v"/>Staliście się nam tak bliscy, że byliśmy gotowi nie tylko przekazać wam Bożą dobrą nowinę, ale nawet oddać za was własne życie—tak bardzo was pokochaliśmy. <verse number="9" style="v"/>Przyjaciele, dobrze wiecie, jak ciężko i w pocie czoła pracowaliśmy. Dniem i nocą zarabialiśmy na własne utrzymanie, aby—głosząc dobrą nowinę—nie być dla was finansowym obciążeniem.</para>
  <para style="p">
    <verse number="10" style="v"/>Zarówno wy, jak i sam Bóg, byliście świadkami tego, jak bezinteresownie, uczciwie i nienagannie postępowaliśmy będąc wśród was, wierzących Panu. <verse number="11" style="v"/>Przecież wiecie, że każdego z was podnosiliśmy na duchu i pocieszaliśmy—jak ojciec własne dzieci. <verse number="12" style="v"/>Gorąco też zachęcaliśmy was do życia w sposób podobający się Bogu—On zaprosił was przecież do swojego królestwa i chwały! <verse number="13" style="v"/>Dlatego nieustannie dziękujemy Bogu za to, że nasze przesłanie przyjęliście nie jako zwykłą informację, ale jako prawdziwe słowa Boga, które teraz działają w waszym życiu. <verse number="14" style="v"/>Przyjaciele, poszliście w ślady wierzących z kościołów Jezusa Chrystusa w Judei. Podobnie jak oni, byliście bowiem prześladowani przez własnych rodaków. <verse number="15" style="v"/>Ich rodacy, Żydzi, dawniej zabijali proroków; oni również zamordowali naszego Pana, Jezusa, a teraz prześladują także nas. To, co czynią, nie podoba się ani Bogu, ani ludziom. <verse number="16" style="v"/>Oni to usiłują przeszkodzić nam w głoszeniu poganom dobrej nowiny o zbawieniu. W ten sposób coraz dalej posuwają się w swoich grzechach, ale teraz nadszedł już czas, w którym Bóg okaże im swój gniew.</para>
  <para style="s1">Paweł pragnie zobaczyć Tesaloniczan</para>
  <para style="p">
    <verse number="17" style="v"/>Przyjaciele, ten krótki czas rozstania wzbudził w nas jeszcze większe pragnienie ponownego spotkania z wami—choć sercem ciągle jesteśmy z wami. <verse number="18" style="v"/>Postanowiliśmy więc odwiedzić was. Ja, Paweł, wybierałem się do was już dwa razy, ale za każdym razem przeszkodził mi w tym szatan. <verse number="19" style="v"/>Gdy nasz Pan, Jezus Chrystus, ponownie powróci na ziemię, kto inny będzie naszym powodem do dumy i radości, jeśli nie wy? Kto inny daje nam teraz tyle nadziei i radości? <verse number="20" style="v"/>To wy jesteście naszą dumą i radością.</para>
  <chapter number="3" style="c"/>
  <para style="s1">Zachęcające wieści od Tymoteusza</para>
  <para style="p">
    <verse number="1" style="v"/>Nie mogąc już dłużej znieść tego rozstania, postanowiliśmy sami zostać w Atenach, <verse number="2" style="v"/>a do was wysłać Tymoteusza, naszego przyjaciela i Bożego współpracownika w głoszeniu dobrej nowiny o Chrystusie. On umocni was w wierze i doda wam otuchy, <verse number="3" style="v"/>aby obecne problemy nie doprowadziły was do zwątpienia. Dobrze przecież wiecie, że miały nas spotkać te cierpienia. <verse number="4" style="v"/>Jeszcze będąc u was, zapowiadaliśmy wam bowiem, że doświadczymy prześladowań. I, jak wiecie, rzeczywiście tak się stało.</para>
  <para style="p">
    <verse number="5" style="v"/>Nie mogąc dłużej czekać, posłałem do was Tymoteusza, aby się dowiedzieć, czy nadal wierzycie Jezusowi. Miałem nadzieję, że nie daliście się oszukać szatanowi i nie zmarnowaliście efektów naszej pracy.</para>
  <para style="p">
    <verse number="6" style="v"/>Teraz, gdy Tymoteusz powrócił, przyniósł nam dobre wieści o waszej wierze i miłości. Powiedział nam również, że dobrze nas wspominacie i że wy również pragniecie się z nami spotkać! <verse number="7" style="v"/>Przyjaciele, te wieści o waszej wierze bardzo podniosły nas na duchu w chwili, w której tego potrzebowaliśmy—mamy bowiem teraz wiele problemów i powodów do zmartwień. <verse number="8" style="v"/>Słysząc, że trzymacie się Pana, naprawdę odżyliśmy! <verse number="9" style="v"/>Jak mamy wyrazić Bogu wdzięczność za was i za tę ogromną radość, jakiej doznajemy dzięki wam, stając przed Jego obliczem? <verse number="10" style="v"/>Dniem i nocą gorąco modlimy się o to, aby was zobaczyć i jeszcze bardziej umocnić was w wierze.</para>
  <para style="p">
    <verse number="11" style="v"/>Niech więc Bóg, nasz Ojciec, i Jezus, nasz Pan, pomogą nam do was dotrzeć. <verse number="12" style="v"/>Modlimy się, aby Bóg wlał w wasze serca miłość do siebie nawzajem i do innych. Niech to będzie ta sama miłość, jaką my mamy do was! <verse number="13" style="v"/>Dzięki niej, wasze serca na zawsze staną się czyste i święte w oczach Boga, naszego Ojca. A stanie się to w dniu, w którym Jezus, nasz Pan, powróci na ziemię razem ze wszystkimi swoimi świętymi.</para>
  <chapter number="4" style="c"/>
  <para style="s1">Życie podobające się Bogu</para>
  <para style="p">
    <verse number="1" style="v"/>Przyjaciele, ze względu na Jezusa, naszego Pana, ponownie gorąco was zachęcamy, abyście byli coraz bardziej doskonali w waszym codziennym życiu i byście starali się podobać Bogu. Wiemy, że już to robicie, bo nauczyliście się tego od nas. <verse number="2" style="v"/>Znacie przecież polecenia Pana Jezusa, które wam przekazaliśmy.</para>
  <para style="p">
    <verse number="3" style="v"/>Bóg pragnie, abyście byli święci i byście unikali rozwiązłości seksualnej. <verse number="4" style="v"/>On chce również, aby każdy dbał o świętość i godność swojego ciała, <verse number="5" style="v"/>i nie pozwalał, aby kierowały nim grzeszne pragnienia. Tak bowiem postępują poganie, którzy nie przejmują się Bogiem. <verse number="6" style="v"/>Nie oszukujcie więc ani nie wykorzystujcie innych wierzących. Mówiliśmy wam o tym, ale teraz jeszcze raz powtarzamy: Bóg ukarze tych, którzy tak postępują. <verse number="7" style="v"/>On bowiem nie powołał nas do nieczystości, ale do świętości. <verse number="8" style="v"/>Kto to lekceważy, okazuje nieposłuszeństwo nie ludziom, ale samemu Bogu, który dał wam Ducha Świętego.</para>
  <para style="p">
    <verse number="9" style="v"/>Myślę, że nie ma potrzeby pisać wam o tym, że należy okazywać innym wierzącym miłość. Sam Bóg uczy was bowiem, że powinniście kochać jedni drugich. <verse number="10" style="v"/>Zresztą już teraz okazujecie miłość wszystkim wierzącym w Macedonii. Zachęcamy was, przyjaciele, abyście nadal się w tym doskonalili.</para>
  <para style="p">
    <verse number="11" style="v"/>Żyjcie w pokoju, dobrze wypełniajcie obowiązki i pracujcie na swoje utrzymanie, zgodnie z tym, co wam poleciliśmy. <verse number="12" style="v"/>Jeśli będziecie tak postępować, zdobędziecie szacunek u ludzi, którzy nie należą do kościoła, i nie będziecie zależni od czyjejś pomocy materialnej.</para>
  <para style="s1">Przyjście Pana</para>
  <para style="p">
    <verse number="13" style="v"/>Przyjaciele, chcemy teraz rozwiać wasze wątpliwości dotyczące tego, co się dzieje z ludźmi wierzącymi po śmierci. Nie chcemy bowiem, abyście rozpaczali po ich odejściu, jak ci, którzy nie mają nadziei na życie wieczne. <verse number="14" style="v"/>Jeżeli wierzymy, że Jezus umarł i zmartwychwstał, to możemy być pewni, że Bóg razem z powracającym Jezusem przyprowadzi tych, którzy zmarli jako wierzący. <verse number="15" style="v"/>Sam Pan powiedział bowiem, że my, którzy na ziemi doczekamy Jego przyjścia, nie spotkamy Go szybciej niż ci, którzy już umarli. <verse number="16" style="v"/>Pan zstąpi z nieba na specjalne wezwanie, na głos archanioła i dźwięk Bożej trąby. Wtedy najpierw ożyją zmarli wierzący, <verse number="17" style="v"/>a potem my, jeszcze żyjący, jednocześnie z nimi zostaniemy pochwyceni ku obłokom na spotkanie z Panem. I pozostaniemy z Nim już na zawsze! <verse number="18" style="v"/>Dodawajcie więc sobie nawzajem otuchy tą dobrą wiadomością.</para>
  <chapter number="5" style="c"/>
  <para style="p">
    <verse number="1" style="v"/>Przyjaciele, nie muszę pisać wam, kiedy to wszystko się wydarzy. <verse number="2" style="v"/>Doskonale bowiem wiecie, że dzień powrotu Pana nadejdzie nagle—jak złodziej, który przychodzi nocą. <verse number="3" style="v"/>Gdy wszyscy będą mówić: „Teraz zapanował pokój, jesteśmy bezpieczni”, niespodzianie spadnie na nich zagłada—jak bóle na rodzącą kobietę. I nie uciekną przed tym.</para>
  <para style="p">
    <verse number="4" style="v"/>Ale wy, przyjaciele, nie żyjecie w ciemności, aby ten dzień zaskoczył was jak złodziej. <verse number="5" style="v"/>Wszyscy jesteście bowiem dziećmi dnia i światła. Nie należymy do nocy i ciemności! <verse number="6" style="v"/>Nie śpijmy więc jak inni, ale uważajmy i bądźmy trzeźwi. <verse number="7" style="v"/>W nocy jedni śpią, inni się upijają. <verse number="8" style="v"/>My jednak należymy do dnia, dlatego bądźmy przytomni! Niech wiara i miłość będą naszym pancerzem, a nadzieja, jaką daje zbawienie—naszym hełmem. <verse number="9" style="v"/>Bóg nie przeznaczył nas bowiem do tego, abyśmy doświadczyli Jego gniewu, ale byśmy zostali uratowani przez Jezusa Chrystusa, naszego Pana. <verse number="10" style="v"/>On umarł za nas, abyśmy wszyscy razem z Nim żyli—niezależnie od tego, czy w dniu Jego powrotu będziemy żywi, czy martwi. <verse number="11" style="v"/>Podnoście się więc nawzajem na duchu i umacniajcie się w wierze, co z resztą już czynicie.</para>
  <para style="s1">Końcowe polecenia</para>
  <para style="p">
    <verse number="12" style="v"/>Przyjaciele, prosimy was, abyście darzyli uznaniem waszych duchowych przywódców, którzy pracują dla was i zwracają wam uwagę na wasze grzechy. <verse number="13" style="v"/>Z powodu pracy, którą wykonują, darzcie ich najwyższym szacunkiem i miłością. Niech wśród was zawsze panuje pokój. <verse number="14" style="v"/>Przyjaciele, zachęcamy was, abyście ostrzegali niezdyscyplinowanych, pocieszali zniechęconych, pomagali słabym, a wszystkim ludziom okazywali cierpliwość. <verse number="15" style="v"/>Uważajcie, aby nikt nikomu nie odpłacał złem za zło. Przeciwnie, starajcie się zawsze czynić dobro—nie tylko sobie nawzajem, ale także wszystkim innym ludziom.</para>
  <para style="p">
    <verse number="16" style="v"/>Zawsze bądźcie radośni, <verse number="17" style="v"/>nieustannie się módlcie, <verse number="18" style="v"/>i—niezależnie od sytuacji—bądźcie wdzięczni Panu. Należycie do Chrystusa Jezusa, dlatego Bóg oczekuje od was takiej właśnie postawy.</para>
  <para style="p">
    <verse number="19" style="v"/>Nie odrzucajcie działania Ducha Świętego <verse number="20" style="v"/>i nie lekceważcie Bożych proroctw. <verse number="21" style="v"/>Wszystko sprawdzajcie i trzymajcie się tego, co jest wartościowe. <verse number="22" style="v"/>Unikajcie wszelkiego rodzaju zła!</para>
  <para style="p">
    <verse number="23" style="v"/>Niech sam Bóg, który obdarza ludzi pokojem, całkowicie was oczyści, tak aby wasz duch, dusza i ciało zostały bez skazy zachowane aż do dnia przyjścia naszego Pana, Jezusa Chrystusa. <verse number="24" style="v"/>Ten, który was powołał, jest wierny i dokona wszystkiego, co obiecał.</para>
  <para style="p">
    <verse number="25" style="v"/>Przyjaciele, módlcie się za nas <verse number="26" style="v"/>i serdecznie pozdrówcie od nas wszystkich wierzących. <verse number="27" style="v"/>W imieniu samego Pana zobowiązuję was też do odczytania im tego listu.</para>
  <para style="p">
    <verse number="28" style="v"/>Niech nasz Pan, Jezus Chrystus, obdarza was swoją łaską!</para>
</usx>
