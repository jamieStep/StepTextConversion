<?xml version="1.0" encoding="UTF-8"?>
<usx version="2.6">
  <book code="2CO" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">2 KORYNTIAN</para>
  <para style="toc1">2 Koryntian</para>
  <para style="toc2">2 Koryntian</para>
  <para style="toc3">2Kor</para>
  <para style="mt1">2 Koryntian</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Paweł, powołany przez Boga na apostoła Chrystusa Jezusa, wraz z Tymoteuszem, uczniem Pana, piszę do kościoła Bożego w Koryncie oraz do wszystkich świętych w całej Achai. <verse number="2" style="v"/>Niech Bóg, nasz Ojciec, i Jezus Chrystus, nasz Pan, obdarzają was swoją łaską i pokojem!</para>
  <para style="s1">Bóg dodaje nam otuchy</para>
  <para style="p">
    <verse number="3" style="v"/>Jakże wspaniały jest Bóg, Ojciec Jezusa Chrystusa, naszego Pana, będący źródłem miłości i zachęty! <verse number="4" style="v"/>To On w każdej trudnej sytuacji dodaje nam otuchy, abyśmy i my mogli dodawać otuchy tym, którzy znajdują się w jakimś trudnym położeniu. <verse number="5" style="v"/>Im więcej cierpimy dla Chrystusa, tym większego doznajemy od Niego pokrzepienia. <verse number="6" style="v"/>Przykrości, które nas spotykają, służą waszej zachęcie i zbawieniu. A pocieszenie, którego doznajemy, jest zachętą również dla was, abyście wytrwale znosili cierpienia, podobnie jak my. <verse number="7" style="v"/>W pełni ufamy wam, bo wiemy, że doświadczacie tych samych cierpień i doznajecie tej samej pociechy, co my.</para>
  <para style="p">
    <verse number="8" style="v"/>Przyjaciele, chcemy, abyście wiedzieli o trudnościach, z jakimi borykaliśmy się w prowincji Azja. Byliśmy nimi przytłoczeni ponad nasze siły i nie wiedzieliśmy, czy wyjdziemy z nich z życiem. <verse number="9" style="v"/>Stanąwszy w obliczu śmierci, zrozumieliśmy jednak, że nie mamy polegać na sobie, ale na Bogu. On może przecież nawet ożywić umarłych! <verse number="10" style="v"/>To On ocalił nas od śmierci i wierzymy, że nadal będzie nas chronił, <verse number="11" style="v"/>bo o to właśnie do Niego się modlicie. Wielu ludzi będzie więc dziękować Bogu za wszystko, czego dla nas dokonał w odpowiedzi na wasze modlitwy.</para>
  <para style="s1">Zmiana planów Pawła</para>
  <para style="p">
    <verse number="12" style="v"/>Mamy ogromną satysfakcję z tego, że w stosunku do wszystkich ludzi—także do was—zawsze postępowaliśmy otwarcie i uczciwie. Nie polegaliśmy bowiem na własnej mądrości, ale na łasce Boga. <verse number="13" style="v"/>A teraz nie piszemy wam nic, czego nie bylibyście w stanie zrozumieć i zaakceptować. Mam nadzieję, że w pełni to przyjmiecie. <verse number="14" style="v"/>Częściowo zresztą już uznaliście, że przed Panem, w dniu Jego powrotu, będziemy wszyscy nawzajem z siebie dumni—wy z nas, a my z was.</para>
  <para style="p">
    <verse number="15" style="v"/>Z taką myślą zamierzałem już wcześniej was odwiedzić, abyście ponownie doznali radości. <verse number="16" style="v"/>Chciałem zatrzymać się u was udając się do Macedonii, a także w drodze powrotnej, abyście mogli mnie wyprawić do Judei.</para>
  <para style="s1">Powody zwłoki</para>
  <para style="p">
    <verse number="17" style="v"/>Czy byłem lekkomyślny, mając taki zamiar? Czy zmieniając go, postąpiłem jak ludzie, którzy mówią „tak”, a myślą „nie”? <verse number="18" style="v"/>Bóg mi świadkiem, że nigdy was nie okłamaliśmy!</para>
  <para style="p">
    <verse number="19" style="v"/>Jezus Chrystus, Syn Boży, o którym opowiadałem wam razem z Tymoteuszem i Sylwanem, nigdy nie kłamał i Jego „tak” zawsze znaczyło „tak”. <verse number="20" style="v"/>On jest spełnieniem wszystkich obietnic Boga. A my, potwierdzając to, oddajemy Bogu chwałę. <verse number="21" style="v"/>To On przecież dodał nam sił, wzmocnił naszą więź z Chrystusem i wybrał nas. <verse number="22" style="v"/>On również oznaczył nas jako swoją własność—dał nam do serc Ducha Świętego jako gwarancję przynależności do Niego.</para>
  <para style="p">
    <verse number="23" style="v"/>Bóg mi świadkiem, że chciałem zaoszczędzić wam przykrości i tylko z tego powodu nie przybyłem jeszcze do Koryntu. <verse number="24" style="v"/>Nie chodzi przecież o to, żebyśmy udowadniali wam, że mamy nad wami władzę i możemy nauczać was, jak należy wierzyć. Chcemy przecież współdziałać z wami i pragniemy waszej radości, której podstawą jest wiara w Chrystusa.</para>
  <chapter number="2" style="c"/>
  <para style="p">
    <verse number="1" style="v"/>Postanowiłem, że zaoszczędzę wam kolejnej wizyty, która byłaby dla was bardzo przykra. <verse number="2" style="v"/>Chciałbym bowiem, abyście mnie pocieszyli. Ale jeśli was zasmucę, to jak będziecie mogli tego dokonać? <verse number="3" style="v"/>Piszę o tym dlatego, że nie chciałbym zostać zasmucony przez tych, którzy powinni mi sprawiać największą radość. Moja radość jest bowiem waszą radością. <verse number="4" style="v"/>Piszę to z ogromnym bólem serca i ze łzami w oczach. Robię to jednak nie po to, aby sprawić wam przykrość, ale aby pokazać, jak bardzo was kocham.</para>
  <para style="s1">Przebaczenie dla winowajcy</para>
  <para style="p">
    <verse number="5" style="v"/>Ten, kto wyrządził mi tę przykrość, tak naprawdę wyrządził ją nie mnie, ale wam. <verse number="6" style="v"/>Wystarczy mu już jednak kara wymierzona przez większość z was. <verse number="7" style="v"/>Teraz należałoby mu przebaczyć i dodać otuchy, aby nie popadł w rozpacz. <verse number="8" style="v"/>Dlatego proszę, okażcie mu miłość. <verse number="9" style="v"/>Napisałem to, aby się przekonać, czy we wszystkim jesteście mi posłuszni. <verse number="10" style="v"/>Jeśli komuś przebaczycie, i ja mu przebaczę. A jeśli już przebaczyłem, to ze względu na Chrystusa i dla waszego dobra, <verse number="11" style="v"/>abyśmy nie wpadli w pułapkę szatana, którego zamiary są nam dobrze znane.</para>
  <para style="s1">Słudzy nowego przymierza</para>
  <para style="p">
    <verse number="12" style="v"/>Gdy dotarłem do Troady, Pan dał mi wspaniałe możliwości głoszenia dobrej nowiny. <verse number="13" style="v"/>Niepokoiłem się jednak, bo nie spotkałem Tytusa, mojego drogiego przyjaciela. Dlatego pożegnałem się ze wszystkimi i udałem się do Macedonii.</para>
  <para style="p">
    <verse number="14" style="v"/>Bogu niech jednak będą dzięki za to, że w Chrystusie zawsze pozwala nam odnosić zwycięstwo. Wszędzie też możemy nauczać ludzi o Jezusie, tak że wieść o Nim rozchodzi się po całym świecie jak cudowny zapach. <verse number="15" style="v"/>My sami również sprawiamy Bogu radość i jesteśmy Jego cudownym zapachem, który dociera zarówno do przyjmujących zbawienie, jak i do tych, którzy zmierzają na potępienie. <verse number="16" style="v"/>Dla pierwszych jest to zapach niosący życie, dla drugich—śmierć. Ale kto sprosta takiemu zadaniu? <verse number="17" style="v"/>Niektórzy ludzie głoszą dobrą nowinę dla pieniędzy. My jednak do nich nie należymy. Posłani przez Boga i odpowiedzialni przed Nim, szczerze służymy bowiem Chrystusowi.</para>
  <chapter number="3" style="c"/>
  <para style="p">
    <verse number="1" style="v"/>Czy będziemy teraz zachwalać samych siebie? Czy—podobnie jak inni—potrzebujemy listów polecających dla was lub od was? <verse number="2" style="v"/>To przecież wy jesteście naszym listem polecającym—wszystko macie wypisane w sercach i każdy może to przeczytać! <verse number="3" style="v"/>Powszechnie wiadomo, że jesteście jak list od samego Chrystusa, napisany—dzięki naszej służbie—nie przez jakiegoś człowieka, ale przez Ducha żyjącego Boga. List ten nie jest też wyryty na kamiennych tablicach, jak przykazania Prawa Mojżesza, lecz zapisany w żywych ludzkich sercach.</para>
  <para style="p">
    <verse number="4" style="v"/>Tak właśnie wyraża się nasze zaufanie, jakie dzięki Chrystusowi pokładamy w Bogu. <verse number="5" style="v"/>Nie uważamy, że sami z siebie jesteśmy w stanie czegoś dokonać, ale ufamy wyłącznie Bogu! <verse number="6" style="v"/>To On uczynił nas sługami nowego przymierza, które nie opiera się na przykazaniach Prawa Mojżesza, ale na Bożym Duchu. Przykazania Prawa prowadzą bowiem do śmierci, natomiast Boży Duch daje życie!</para>
  <para style="s1">Chwała nowego przymierza</para>
  <para style="p">
    <verse number="7" style="v"/>Stare przymierze, którego przykazania były wyryte na kamiennych tablicach, ostatecznie doprowadziło ludzi do śmierci. Mimo to zawarciu tego przymierza towarzyszyła tak wielka chwała, że Izraelici nie mogli patrzeć na twarz Mojżesza—jaśniała bowiem Bożą chwałą, choć tylko przez pewien czas. <verse number="8" style="v"/>Pomyślcie więc, o ile większa chwała będzie towarzyszyła służbie Ducha Świętego! <verse number="9" style="v"/>Skoro Boża chwała objawiła się w tym, co prowadziło do potępienia, to o ile większa chwała objawi się w tym, co prowadzi do uniewinnienia z grzechów!</para>
  <para style="p">
    <verse number="10" style="v"/>Stare przymierze blednie i niknie w porównaniu z nowym przymierzem. <verse number="11" style="v"/>A jeśli przemijającemu przymierzu towarzyszyła tak wielka chwała, to jak cudowna chwała będzie towarzyszyła przymierzu, które jest wieczne!</para>
  <para style="p">
    <verse number="12" style="v"/>Mając więc taką nadzieję, możemy prowadzić służbę z pełną swobodą i otwartością <verse number="13" style="v"/>—nie tak, jak Mojżesz, który zasłaniał twarz, aby Izraelici nie patrzyli na jej przemijający blask. <verse number="14" style="v"/>Niestety ludzie ci stali się uparci i po dziś dzień nie mogą dostrzec prawdy, gdy słuchają Prawa Mojżesza. Tylko Chrystus może bowiem sprawić, że zaczną widzieć. <verse number="15" style="v"/>Po dziś dzień, gdy czytają pisma Mojżesza, nie widzą prawdy, bo jest przed nimi zasłonięta. <verse number="16" style="v"/>Ale gdy ktoś z nich zwraca się do Pana, zasłona znika. <verse number="17" style="v"/>Pan jest bowiem duchem, a gdziekolwiek pojawia się Jego Duch, niesie ludziom wolność. <verse number="18" style="v"/>My zaś z odsłoniętą twarzą wpatrujemy się w chwałę Pana i dzięki Jego Duchowi coraz bardziej się do Niego upodabniamy.</para>
  <chapter number="4" style="c"/>
  <para style="s1">Obecna słabość i przyszła chwała</para>
  <para style="p">
    <verse number="1" style="v"/>Bóg, w swojej miłości, powierzył nam zadanie. Dlatego nie ulegamy złu <verse number="2" style="v"/>i odrzucamy wszelkie przewrotne ludzkie metody. Nie manipulujemy nikim, a jednocześnie nie pozwalamy, aby ktokolwiek fałszował słowo Boże. Otwarcie przedstawiamy prawdę i—stojąc przed obliczem Boga—poddajemy się ocenie tych, którzy jej słuchają. <verse number="3" style="v"/>A jeśli dobra nowina, którą głosimy, jest niezrozumiała, to tylko dla tych, którzy idą na potępienie. <verse number="4" style="v"/>Ich umysły oślepił bowiem szatan, który jest bogiem ludzi tego świata. On pragnie, aby nie dostrzegli światła dobrej nowiny i wspaniałości Chrystusa, który jest obrazem samego Boga.</para>
  <para style="p">
    <verse number="5" style="v"/>Głosząc dobrą nowinę, nie mówimy bowiem o sobie, ale o Jezusie Chrystusie, naszym Panu. Siebie zaś przedstawiamy jako tych, którzy Mu służą. <verse number="6" style="v"/>Bóg, który kiedyś rzekł: „Niech w ciemności zabłyśnie światło”, zajaśniał w naszych sercach i—dzięki Chrystusowi—dał nam zobaczyć blask swojej chwały.</para>
  <para style="p">
    <verse number="7" style="v"/>Ten wielki skarb został umieszczony w nas, kruchych naczyniach, aby nie było wątpliwości co do tego, że ta potężna moc pochodzi nie od nas, ale od Boga. <verse number="8" style="v"/>Wszędzie napotykamy przeciwności, ale im nie ulegamy. Czujemy się bezradni, ale nie jesteśmy zrozpaczeni. <verse number="9" style="v"/>Polują na nas, ale nie jesteśmy zdani tylko na własne siły. Powalają na ziemię, ale nie kładą na łopatki. <verse number="10-11" style="v"/>Bez przerwy doznajemy tych samych cierpień, które spotykały Jezusa, i z powodu naszej przynależności do Niego ciągle narażamy się na śmierć. W ten sposób Jego życie staje się naszym życiem. <verse number="12" style="v"/>Głosząc dobrą nowinę, stajemy w obliczu śmierci, ale wam, którzy dzięki tej służbie uwierzyliście Chrystusowi, przyniosła ona życie wieczne.</para>
  <para style="p">
    <verse number="13" style="v"/>Psalmista napisał: „Uwierzyłem, dlatego przemówiłem”. My mamy tę samą postawę—wierzymy i właśnie dlatego mówimy! <verse number="14" style="v"/>Wiemy też, że Bóg, który ożywił Jezusa, w podobny sposób przywróci do życia także nas i że razem z wami staniemy przed Jego obliczem. <verse number="15" style="v"/>A wszystko to dzieje się ze względu na was, aby coraz więcej ludzi doświadczało Jego łaski i dziękowało Bogu, przynosząc Mu chwałę. <verse number="16" style="v"/>Dlatego nie zniechęcamy się przeciwnościami. I chociaż nasze ciało słabnie i niszczeje, to nasz duch jest coraz silniejszy. <verse number="17" style="v"/>Nasze kłopoty są bowiem niczym w porównaniu z wieczną chwałą, jaka nas czeka. <verse number="18" style="v"/>To, co widzialne, przemija, a to, co niewidzialne, trwa wiecznie! Nie poświęcajcie więc uwagi tylko sprawom świata, który widzimy, ale skupiajcie się na tym, czego nie widać!</para>
  <chapter number="5" style="c"/>
  <para style="s1">Przyszłe ciała</para>
  <para style="p">
    <verse number="1" style="v"/>Wiemy przecież, że gdy runie doczesny dom, którym jest nasze ciało, otrzymamy od Boga nowe mieszkanie w niebie, które nie będzie zbudowane przez ludzi. <verse number="2" style="v"/>Obecne ciało sprawia nam wiele trudności, dlatego tęsknimy za tym nowym ciałem w niebie. <verse number="3" style="v"/>Nie będziemy bowiem bezcielesnymi duchami, ale otrzymamy nowe ciała.</para>
  <para style="p">
    <verse number="4" style="v"/>Chociaż trudno nam żyć w naszych obecnych ciałach, to nie chcielibyśmy umrzeć i rozstać się z nimi. Wolelibyśmy, aby zostały one od razu zastąpione przez te nowe ciała niebiańskie. <verse number="5" style="v"/>Pamiętajcie, że to Bóg jest Tym, który to wszystko dla nas przygotował, a jako gwarancję już teraz dał nam Ducha Świętego. <verse number="6" style="v"/>Dlatego możemy być pewni, że da nam to, co przygotował. Teraz bowiem, żyjąc w naszych śmiertelnych ciałach, nie jesteśmy jeszcze w naszym prawdziwym domu—u Pana. <verse number="7" style="v"/>Idziemy więc przez życie kierując się wiarą, a nie tym, co widzimy. <verse number="8" style="v"/>Wiedząc o tym wszystkim, nie boimy się śmierci i wolelibyśmy już pożegnać nasze ciała i odejść do Pana. <verse number="9" style="v"/>Zawsze pragniemy też czynić to, co Mu się podoba—niezależnie od tego, czy jeszcze żyjemy w tych ciałach, czy nie. <verse number="10" style="v"/>Wszyscy bowiem staniemy przed sądem Chrystusa. I każdy otrzyma wtedy to, na co zasłużył dobrymi lub złymi czynami, dokonanymi w ziemskim ciele.</para>
  <para style="s1">Misja pojednania</para>
  <para style="p">
    <verse number="11" style="v"/>Wiemy, że Bóg oczekuje respektu, dlatego zachęcamy ludzi do przyjęcia dobrej nowiny. Bóg wie, dlaczego to czynimy, a mamy nadzieję, że nasze intencje są jasne także dla was i że nie budzą waszych zastrzeżeń. <verse number="12" style="v"/>Nie chcemy zabiegać o waszą przychylność. Pragniemy jedynie, abyście mogli być z nas dumni i byście mieli argument przeciwko tym, którzy szczycą się sprawami powierzchownymi, a nie zwracają uwagi na stan swojego serca. <verse number="13" style="v"/>Jeśli postępujemy jak szaleńcy, robimy to dla Boga. A jeśli zachowujemy rozsądek, czynimy to ze względu na was. <verse number="14" style="v"/>Jesteśmy bowiem owładnięci miłością Chrystusa i twierdzimy, że skoro On jeden umarł za wszystkich, to znaczy, że wszyscy poumierali. <verse number="15" style="v"/>Taka bowiem jest prawda: Jezus umarł za wszystkich, aby ci, którzy dzięki Niemu żyją, odtąd żyli już nie dla siebie, ale dla Tego, który za nich umarł i zmartwychwstał.</para>
  <para style="p">
    <verse number="16" style="v"/>Dlatego my nie patrzymy już na nikogo z ludzkiego punktu widzenia. A nawet jeśli poznaliśmy Chrystusa jako człowieka, to już w ten sposób na Niego nie patrzymy. <verse number="17" style="v"/>Jeśli ktoś bowiem uwierzył Chrystusowi, jest zupełnie nową istotą. To, co było kiedyś, minęło. Teraz zaczęło się coś zupełnie nowego.</para>
  <para style="p">
    <verse number="18" style="v"/>A wszystko to pochodzi od Boga, który dzięki Chrystusowi pojednał nas ze sobą i—co więcej—powierzył nam misję jednania z Nim innych ludzi. <verse number="19" style="v"/>Bóg przez Chrystusa pojednał bowiem ze sobą świat, nie wypominając ludziom ich grzechów, nam zaś polecił przekazywać innym wieść o tym pojednaniu. <verse number="20" style="v"/>Mając więc za sobą autorytet Chrystusa, jesteśmy wysłannikami samego Boga, który przez nas przemawia do ludzi. Dlatego w imieniu Chrystusa błagamy: Pojednajcie się z Bogiem! <verse number="21" style="v"/>Chrystus nigdy nie zgrzeszył, ale Bóg obciążył Go karą za nasze grzechy, abyśmy dzięki Niemu mogli zostać uniewinnieni przez Boga.</para>
  <chapter number="6" style="c"/>
  <para style="p">
    <verse number="1" style="v"/>Przyjaciele, jako współpracownicy Boga wzywamy was, abyście nie marnowali Jego łaski. <verse number="2" style="v"/>On przecież powiedział w Piśmie:</para>
  <para style="q1">„We właściwej chwili cię usłyszałem,</para>
  <para style="q2">a w dniu zbawienia pomogłem ci”.</para>
  <para style="m">Właśnie teraz jest ta właściwa chwila i właśnie teraz jest dzień zbawienia!</para>
  <para style="s1">Trudności Pawła</para>
  <para style="p">
    <verse number="3" style="v"/>Pełniąc naszą służbę, nie dajemy nikomu powodu do upadku lub podejrzeń. <verse number="4" style="v"/>Przez wszystko, co robimy, staramy się bowiem udowadniać ludziom, że naprawdę jesteśmy sługami Boga. Okazujemy wytrwałość w spotykających nas trudnościach, przeciwnościach i kłopotach. <verse number="5" style="v"/>Byliśmy biczowani, aresztowani i odnieśliśmy obrażenia podczas zamieszek. Ciężko pracowaliśmy i często byliśmy pozbawieni snu i jedzenia. <verse number="6" style="v"/>Mimo to zachowaliśmy jednak czystość, byliśmy wyrozumiali dla innych, cierpliwi i uprzejmi. Duch Święty był z nami, mieliśmy więc szczerą miłość do ludzi <verse number="7" style="v"/>i—dzięki mocy od Boga—mówiliśmy im prawdę. Nasza prawość służyła nam jako broń—zarówno do ataku, jak i do obrony. <verse number="8" style="v"/>Służymy bowiem Bogu bez względu na reakcję ludzi. Jedni nas chwalą, inni krytykują; jedni gardzą nami, inni okazują nam szacunek. Jedni twierdzą, że jesteśmy kłamcami, inni—że mówimy prawdę. <verse number="9" style="v"/>Jedni nas nie znają, inni wiedzą kim jesteśmy. Często ocieramy się o śmierć, a jednak żyjemy; ponosimy różne kary, a jednak uchodzimy z życiem. <verse number="10" style="v"/>Mamy powody do smutku, ale zawsze jesteśmy pełni radości. Jesteśmy biedni, ale dajemy innym bogactwo. Niczego nie posiadamy, ale stać nas na wszystko!</para>
  <para style="p">
    <verse number="11" style="v"/>Drodzy przyjaciele z Koryntu! Otworzyliśmy przed wami nasze serca i jesteśmy wobec was zupełnie szczerzy. <verse number="12" style="v"/>Kochamy was, nie jesteśmy jednak pewni, czy wy odwzajemniacie naszą miłość. <verse number="13" style="v"/>Mówię więc jak do własnych dzieci: Okażcie nam waszą miłość!</para>
  <para style="s1">Święte życie</para>
  <para style="p">
    <verse number="14" style="v"/>Nie wiążcie się z niewierzącymi. Co wspólnego ma bowiem prawość z nieprawością? Albo światło z ciemnością? <verse number="15" style="v"/>Jak może panować zgoda między Chrystusem i szatanem? Co wspólnego ma wierzący z niewierzącym? <verse number="16" style="v"/>Czy może istnieć jedność między świątynią Boga a bożkami? Bóg powiedział, że to my jesteśmy Jego świątynią:</para>
  <para style="q1">„Zamieszkam w nich</para>
  <para style="q2">i będę wśród nich obecny.</para>
  <para style="q1">Będę ich Bogiem,</para>
  <para style="q2">a oni—moim ludem”.</para>
  <para style="p">
    <verse number="17" style="v"/>Czytamy również:</para>
  <para style="q1">„Odejdźcie od nich</para>
  <para style="q2">i odłączcie się od nich</para>
  <para style="q2">—mówi Pan.</para>
  <para style="q1">Nie dotykajcie tego,</para>
  <para style="q2">co jest nieczyste,</para>
  <para style="q2">a wtedy przyjmę was</para>
  <para style="q1">
    <verse number="18" style="v"/>i będę waszym Ojcem,</para>
  <para style="q2">a wy będziecie moimi synami i córkami</para>
  <para style="q2">—mówi wszechmocny Pan”.</para>
  <chapter number="7" style="c"/>
  <para style="p">
    <verse number="1" style="v"/>Kochani, otrzymaliśmy od Boga tak wspaniałe obietnice! Oczyśćmy się więc ze wszystkiego, co brudzi nasze ciało i ducha. Miejmy respekt dla Boga i prowadźmy święte życie.</para>
  <para style="s1">Radość Pawła</para>
  <para style="p">
    <verse number="2" style="v"/>Otwórzcie dla nas swoje serca! Przecież nikogo z was nie skrzywdziliśmy, nie oszukaliśmy i nie wykorzystaliśmy. <verse number="3" style="v"/>Nie mówię tego, aby was obwiniać. Powiedziałem już przecież, że kochamy was na śmierć i życie. <verse number="4" style="v"/>Bezgranicznie wam ufam i jestem z was bardzo dumny. Pomimo wszystkich cierpień, mam w sercu wielką radość i zachętę.</para>
  <para style="s1">Smutek, który leczy</para>
  <para style="p">
    <verse number="5" style="v"/>Po przybyciu do Macedonii nie doznaliśmy żadnej ulgi. Wszędzie bowiem czekały na nas kłopoty. Napotykaliśmy różne zewnętrzne przeciwności, a w sercu mieliśmy strach. <verse number="6" style="v"/>Wtedy Bóg, który pociesza przygnębionych, podniósł nas na duchu, przysyłając Tytusa. <verse number="7" style="v"/>Zachętą dla nas było już samo jego przybycie, ale prawdziwą radość sprawiła nam wiadomość o tym, jak dobrze się u was czuł. Bardzo ucieszyłem się również słysząc o waszej tęsknocie oraz o tym, jak się o mnie martwicie i troszczycie.</para>
  <para style="p">
    <verse number="8" style="v"/>Teraz nie żałuję więc, że wysłałem wam poprzedni list, który tak was zasmucił. Kiedyś trochę tego żałowałem, bo dobrze wiem, że na pewien czas wywołał w was żal. <verse number="9" style="v"/>Teraz jednak się z tego cieszę! Nie z samego faktu waszego smutku, ale z tego, że doprowadził was on do opamiętania. Smutek ten nie wyrządził wam bowiem krzywdy, był bowiem zesłany przez Boga. <verse number="10" style="v"/>Boży smutek sprawia, że ludzie porzucają grzech i dążą do zbawienia—po jakimś czasie nikt się więc nie martwi tym, że został w ten sposób zasmucony. Smutek pochodzący z tego świata jest jednak zupełnie inny, prowadzi bowiem ludzi do rozpaczy i śmierci. <verse number="11" style="v"/>Zobaczcie, ile dobra przyniósł wam ten Boży smutek—wzbudził w was gorliwość, chęć oczyszczenia się, oburzenie z powodu grzechu, respekt dla Boga, tęsknotę za mną, jeszcze większy zapał oraz pragnienie ukarania tego, który spowodował ostatnie problemy. Zrobiliście też wszystko, aby uporządkować tę sprawę. <verse number="12" style="v"/>A piszę o tym nie ze względu na tego, który źle postąpił, ani tego, który został skrzywdzony. Piszę po to, aby—stojąc przed obliczem Boga—szczerze wyznać, że wasza postawa jest dowodem prawdziwej troski o nas. <verse number="13" style="v"/>Sprawiliście nam w ten sposób ogromną radość. A ucieszyliśmy się również z radości Tytusa, który był ogromnie zachęcony waszą postawą. <verse number="14" style="v"/>Nie musiałem się więc za was wstydzić, przekonał się bowiem, że to, co mu o was powiedziałem, jest zgodne z prawdą. Zawsze mówimy prawdę—tak postępowaliśmy również wobec was. Teraz zaś okazało się, że także jemu przekazaliśmy prawdę na wasz temat. <verse number="15" style="v"/>Tytus szczerze was pokochał i ze wzruszeniem wspomina wasze posłuszeństwo oraz to, z jakim szacunkiem i przejęciem przyjęliście go. <verse number="16" style="v"/>Cieszę się, że mogę mieć do was pełne zaufanie!</para>
  <chapter number="8" style="c"/>
  <para style="s1">Zachęta do hojności</para>
  <para style="p">
    <verse number="1" style="v"/>Przyjaciele, chcemy wam teraz powiedzieć, jaką łaską obdarzył Bóg kościoły w Macedonii. <verse number="2" style="v"/>Chociaż tamtejsi wierzący sami mieli wiele trudności i cierpieli niedostatek, cieszyli się, że mogli pomóc innym. <verse number="3" style="v"/>Według swoich możliwości—a mogę zaświadczyć, że nawet ponad ich możliwości!—chętnie przekazali dary na potrzeby świętych w Jerozolimie. <verse number="4" style="v"/>Naprawdę bardzo zależało im na udziale w tym przedsięwzięciu! <verse number="5" style="v"/>Ich postawa przeszła nasze najśmielsze oczekiwania. Oddali się bowiem do dyspozycji Panu i nam, dlatego pragnęli wypełniać Bożą wolę.</para>
  <para style="p">
    <verse number="6" style="v"/>Poprosiliśmy więc Tytusa, który rozpoczął tę służbę, aby was odwiedził i pomógł doprowadzić ją do końca. <verse number="7" style="v"/>Jesteście bogaci: macie wiarę, pragnienie opowiadania innym o Jezusie, wiedzę o Bogu, zapał do wykonywania Jego woli oraz wielką miłość do nas. Teraz macie okazję wzbogacić się o jeszcze jedną rzecz—pomoc wierzącym, którzy są w potrzebie!</para>
  <para style="p">
    <verse number="8" style="v"/>Nie nakazuję wam udziału w tym przedsięwzięciu. Ucieszyłbym się jednak, gdybyście—podobnie jak to już uczyniło wiele kościołów—okazali w ten sposób waszą miłość do innych wierzących. <verse number="9" style="v"/>Znacie przecież łaskę, którą okazał nam nasz Pan, Jezus Chrystus. Będąc władcą wszystkiego, zrezygnował z bogactwa i stał się biedakiem. A uczynił to po to, aby obdarzyć nas swoim bogactwem!</para>
  <para style="p">
    <verse number="10" style="v"/>Już w ubiegłym roku pragnęliście pomóc wierzącym w potrzebie i wprowadziliście to w czyn. Teraz więc proponuję, abyście doprowadzili tę sprawę do końca. Sami bowiem odniesiecie z tego pożytek. <verse number="11" style="v"/>Macie teraz okazję, aby dokończyć to, co zaczęliście. Zbierając dary dla potrzebujących, okażecie gotowość pomocy. A czyńcie to według waszych możliwości. <verse number="12" style="v"/>Nie ważne jest bowiem ile kto ma, ale ile z tego, co posiada, jest gotów darować innym. <verse number="13" style="v"/>Nie chodzi więc o to, aby okazując innym pomoc materialną, samemu popaść w finansowe kłopoty. Chodzi raczej o to, abyśmy równo dzielili się bogactwem. <verse number="14" style="v"/>Teraz jesteście w stanie pomóc innym, którzy mają mniej od was. W przyszłości zaś, gdy oni będą w lepszej sytuacji, a wy znajdziecie się w potrzebie, to oni udzielą wam pomocy. W ten sposób możecie dzielić się bogactwem! <verse number="15" style="v"/>Pismo mówi: „Ten, kto zebrał wiele, nie miał za dużo, a temu, kto zebrał mało, niczego nie zabrakło”.</para>
  <para style="s1">Tytus posłany do Koryntu</para>
  <para style="p">
    <verse number="16" style="v"/>Jestem wdzięczny Bogu za to, że wlał w serce Tytusa tę troskę o was. <verse number="17" style="v"/>Chętnie przystał na moją propozycję i z zapałem do was wyruszył. <verse number="18" style="v"/>Posłaliśmy z nim też innego wierzącego, który we wszystkich kościołach znany jest z głoszenia dobrej nowiny. <verse number="19" style="v"/>To jego wybrano, aby towarzyszył nam w tym przedsięwzięciu. A podjęliśmy się tej służby pragnąc pomóc innym wierzącym i oddać przez to chwałę naszemu Panu. <verse number="20" style="v"/>Suma, którą dotychczas zebrano, jest znaczna, dlatego chcemy przekazać ją w taki sposób, aby nikt nie miał podstaw do jakichkolwiek podejrzeń. <verse number="21" style="v"/>Pragniemy bowiem, aby naszą rzetelność w tej sprawie widział nie tylko Bóg, ale także ludzie.</para>
  <para style="p">
    <verse number="22" style="v"/>Wysłaliśmy do was jeszcze jednego wierzącego, który wielokrotnie potwierdził swój zapał dla Pana. A teraz jeszcze chętniej wyruszył w podróż, bo nabrał ogromnego zaufania do was. <verse number="23" style="v"/>Zatem zarówno Tytus—mój towarzysz i współpracownik, jak i inni wierzący wydelegowani przez kościoły—wszyscy oni służą Chrystusowi i oddają Mu chwałę. <verse number="24" style="v"/>Okażcie im więc miłość i pokażcie wszystkim kościołom, że nie bez powodu jesteśmy z was tak dumni.</para>
  <chapter number="9" style="c"/>
  <para style="p">
    <verse number="1" style="v"/>Myślę, że nie muszę już wam więcej pisać o tej zbiórce darów. <verse number="2" style="v"/>Wiem przecież, że sami chętnie w niej uczestniczycie. Pochwaliłem się nawet wierzącym z Macedonii, że kościoły z prowincji Azja są do niej gotowe już od roku. A wasz zapał udzielił się wielu innym. <verse number="3" style="v"/>Wysłałem więc wspomnianych wierzących, aby się upewnić, że zebraliście już pieniądze. Cieszę się, iż nie pomyliłem się, tak bardzo was chwaląc! <verse number="4" style="v"/>Byłoby bowiem nam wszystkim wstyd, gdyby wierzący z Macedonii przybyli ze mną do was i stwierdzili, że nie jesteście gotowi. <verse number="5" style="v"/>Dlatego właśnie uznałem, że warto wcześniej wysłać do was Tytusa i innych, aby dopilnowali zapowiedzianych wcześniej przygotowań. Dzięki temu mieliście możliwość złożenia daru nie pod przymusem, ale z serca.</para>
  <para style="s1">Bóg kocha tych, którzy dają z radością</para>
  <para style="p">
    <verse number="6" style="v"/>Kto mało sieje, mało zbiera. A kto wiele sieje, wiele też zbiera. <verse number="7" style="v"/>Niech więc każdy w sercu postanowi, ile chce dać—bez żalu, ale też bez przymusu. Bóg kocha bowiem tych, którzy dają z radością. <verse number="8" style="v"/>Co więcej—potrafi to hojnie wynagrodzić! On może dać wam wszystko, czego potrzebujecie, abyście wy z kolei mogli pomagać innym. <verse number="9" style="v"/>Pismo mówi bowiem:</para>
  <para style="q1">„Człowiek, który kocha Boga,</para>
  <para style="q1">hojnie wspomaga biednych</para>
  <para style="q1">i zawsze czyni to, co słuszne”.</para>
  <para style="p">
    <verse number="10" style="v"/>Bóg, daje rolnikom ziarno, a z ziarna—chleb. On rozmnoży również wasz dar i sprawi, że wasza prawość przyniesie dobry plon. <verse number="11" style="v"/>On obdarzy was wszystkim, czego potrzebujecie, abyście nadal mogli być hojni wobec innych. My zaś będziemy dziękować Bogu za waszą postawę. <verse number="12" style="v"/>Pomoc dla wierzących z Jerozolimy nie tylko bowiem zaspokaja ich materialne potrzeby, ale wzbudza w nich ogromną wdzięczność dla Boga. <verse number="13" style="v"/>Otrzymawszy wasz dar, będą Go wielbić za to, że jesteście wierni dobrej nowinie Chrystusa i hojni wobec innych Jego wyznawców. <verse number="14" style="v"/>Będą też gorąco modlić się za was, widząc, że doświadczyliście ogromnej łaski od Boga. <verse number="15" style="v"/>Niech Bogu będą dzięki za Jego bezcenny dar!</para>
  <chapter number="10" style="c"/>
  <para style="s1">Obrona Pawła</para>
  <para style="p">
    <verse number="1" style="v"/>Teraz ja, Paweł, pragnę osobiście zwrócić się do was w duchu łagodności i dobroci Chrystusa. Niektórzy z was twierdzą, że w listach jestem odważny, ale gdy staję przed wami twarzą w twarz, jestem nieśmiały. <verse number="2" style="v"/>Proszę, nie zmuszajcie mnie do okazywania odwagi, gdy do was przybędę—szczególnie wobec tych, którzy uważają, że w naszej pracy dla Pana kierujemy się ludzkimi motywami. <verse number="3" style="v"/>To prawda—jesteśmy zwykłymi ludźmi, ale nie kierujemy się tym, czym kieruje się świat. <verse number="4" style="v"/>Narzędzia, których używamy w naszej walce, nie są ludzkie, ale pochodzą od Boga. Mają one moc potrzebną do burzenia duchowych twierdz <verse number="5" style="v"/>i pokonywania tego, co utrudnia ludziom poznawanie Boga. Dzięki tej mocy nawet dawni przeciwnicy dobrej nowiny poddają się Chrystusowi. <verse number="6" style="v"/>Jesteśmy więc gotowi karać buntowników—do czasu, gdy będziecie w pełni posłuszni Bogu.</para>
  <para style="p">
    <verse number="7" style="v"/>Wasza ocena jest powierzchowna. Kto z dumą uważa, że należy do Chrystusa, niech pamięta, że my również do Niego należymy. <verse number="8" style="v"/>Może się wam wydawać, że za bardzo szczycę się otrzymanym od Pana autorytetem. Czynię to jednak dla waszego pożytku, a nie szkody. I nie wstydzę się tego. <verse number="9" style="v"/>Wcale nie próbuję was jednak zastraszyć moimi listami. <verse number="10" style="v"/>Niektórzy mówią o mnie: „W listach jest odważny i surowy, w rzeczywistości zaś jest słabeuszem i kiepskim mówcą”. <verse number="11" style="v"/>Chciałbym jednak zapewnić tych, którzy tak mówią, że jacy jesteśmy w listach—na odległość, tacy okażemy się w czynach—gdy do was przybędziemy.</para>
  <para style="p">
    <verse number="12" style="v"/>Nie chcemy porównywać się z tymi, którzy zachwalają samych siebie. Porównują się sami ze sobą i w podobny sposób oceniają innych, nie rozumieją jednak tego, co robią. <verse number="13" style="v"/>My zaś nie szczycimy się czymś, czego nie posiadamy. Dążymy bowiem tylko do celu wyznaczonego nam przez Boga, a jest nim także nasza służba wśród was. <verse number="14" style="v"/>Nie przesadzamy, twierdząc, że mamy do was prawo, gdyż jako pierwsi przynieśliśmy wam dobrą nowinę o Chrystusie. <verse number="15" style="v"/>Nie szczycimy się cudzymi sukcesami. Mamy jednak nadzieję, że wasza wiara będzie coraz silniejsza, a nasza praca wśród was będzie się nadal rozwijać. <verse number="16" style="v"/>Później zaś zaniesiemy dobrą nowinę dalej, poza wasz region—ale tylko tam, gdzie nikt jej jeszcze nie głosił. Nie chcemy bowiem szczycić się tym, czego dokonał ktoś inny. <verse number="17" style="v"/>Jedynym powodem do dumy jest nasz Pan. <verse number="18" style="v"/>A naprawdę wiarygodny jest nie ten, kto zachwala samego siebie, ale ten, kogo chwali Pan.</para>
  <chapter number="11" style="c"/>
  <para style="s1">Paweł i fałszywi apostołowie</para>
  <para style="p">
    <verse number="1" style="v"/>Znieście trochę szaleństwa z mojej strony, proszę—wiem, że to zrobicie. <verse number="2" style="v"/>Jestem o was zazdrosny—tak jak Bóg. To ja „zaręczyłem” was z Chrystusem i chcę postawić was przed Nim jako nieskazitelnie czystą narzeczoną. <verse number="3" style="v"/>Obawiam się jednak, że ktoś odciąga was od pełnego poddania się Panu—podobnie jak przebiegły wąż zwiódł w raju Ewę. <verse number="4" style="v"/>Przychodzą do was bowiem ludzie, którzy mówią o Jezusie, nie jest to jednak Jezus, o którym my wam opowiadaliśmy. Przyjmujecie też jakiegoś ducha, nie jest to jednak Duch Święty, którego otrzymaliście od Boga. Chętnie słuchacie również dobrej nowiny, ale nie jest to ta sama nowina, którą słyszeliście od nas. <verse number="5" style="v"/>Nie uważam jednak, aby ci „superapostołowie” byli lepsi ode mnie. <verse number="6" style="v"/>Może i jestem kiepskim mówcą, ale przynajmniej wiem, o czym mówię. Wy zaś doskonale wiecie, że jestem wobec was zupełnie szczery.</para>
  <para style="p">
    <verse number="7" style="v"/>Czy postąpiłem źle, gdy za darmo—poświęcając siebie, a dbając tylko o wasze dobro—głosiłem wam dobrą nowinę od Boga? <verse number="8" style="v"/>„Wykorzystywałem” inne kościoły, aby mieć pieniądze na pracę wśród was. <verse number="9" style="v"/>Będąc z wami, miałem finansowe trudności, ale nie byłem obciążeniem dla kogokolwiek z was. Pomogli mi bowiem wierzący z Macedonii, którzy do mnie przyszli. Nigdy nie byłem więc dla was ciężarem—i nigdy nie będę! <verse number="10" style="v"/>Tak jak pewne jest to, że mówię ludziom prawdę o Chrystusie, tak pewne jest to, że nikt w całej Achai nie znajdzie powodu, do odebrania mi satysfakcji z tego, że bezinteresownie służyłem Panu. <verse number="11" style="v"/>Czy to znaczy, że was nie kocham? O nie! Bóg dobrze zna moją miłość do was!</para>
  <para style="p">
    <verse number="12" style="v"/>Pracuję dla Pana bezinteresownie. I nadal będę to robił! W ten sposób wytrącam argumenty z ręki tych, którzy przechwalają się, twierdząc, że pracują dokładnie tak, jak my. <verse number="13" style="v"/>W rzeczywistości są jednak fałszywymi apostołami i nieuczciwymi ludźmi, podszywającymi się tylko pod apostołów Chrystusa. <verse number="14" style="v"/>Nie powinno was to dziwić. Skoro sam szatan podszywa się pod anioła światłości, <verse number="15" style="v"/>również jego wysłannicy udają, że czynią to, co prawe. W końcu jednak spotka ich kara, na jaką zasłużyli.</para>
  <para style="s1">Paweł dumny z cierpień</para>
  <para style="p">
    <verse number="16" style="v"/>Przypominam: Nie traktujcie mnie jak szaleńca. A nawet jeśli uważacie mnie za takiego, mimo wszystko posłuchajcie, gdy będę się trochę przechwalał. <verse number="17" style="v"/>Te moje słowa i myśli nie są od Pana—są to słowa człowieka, który przez chwilę zdobył się na szaleństwo. <verse number="18" style="v"/>Skoro inni przechwalają się swoimi dokonaniami, ja również będę się chwalił. <verse number="19" style="v"/>Przecież jesteście mądrzy, a mimo to chętnie słuchacie głupców. <verse number="20" style="v"/>Nie razi was to, że ktoś was zniewala, wykorzystuje, zabiera to, co wasze, traktuje was z góry, a nawet znieważa i policzkuje. <verse number="21" style="v"/>Tak, muszę przyznać, że jesteśmy słabi, bo nie potrafimy zachowywać się jak ci, którzy tak z wami postępują…</para>
  <para style="p">Skoro jednak oni się przechwalają, to również ja—zdobywszy się na to szaleństwo—będę to czynił. <verse number="22" style="v"/>Są Hebrajczykami? Ja także. Izraelitami? Ja również. Są potomkami Abrahama? Ja też. <verse number="23" style="v"/>Służą Chrystusowi? Odpowiem jak szalony: Ja też i to o wiele bardziej! Z powodu Chrystusa znosiłem bowiem o wiele więcej trudności niż oni. Za głoszenie dobrej nowiny byłem aresztowany i bity. Wielokrotnie też narażałem życie. <verse number="24" style="v"/>Żydowscy przywódcy pięć razy wymierzyli mi karę trzydziestu dziewięciu batów. <verse number="25" style="v"/>Trzykrotnie zostałem pobity, raz obrzucony kamieniami, trzy razy przeżyłem katastrofy morskie, z czego raz całą dobę spędziłem na morzu jako rozbitek. <verse number="26" style="v"/>Odbyłem wiele uciążliwych podróży, byłem narażony na niebezpieczeństwa na rzekach, niebezpieczeństwa ze strony bandytów a także moich własnych rodaków oraz pogan. Niebezpieczeństwa czyhały na mnie także w miastach, na pustkowiu i na morzu. Zagrożenie stanowili również ludzie podszywający się pod wierzących. <verse number="27" style="v"/>Doświadczyłem też wielu innych rzeczy: ciężkiej pracy, zmęczenia, bezsennych nocy, głodu i pragnienia. Często chodziłem z pustym żołądkiem i drżałem z zimna, nie miałem bowiem ciepłych ubrań. <verse number="28" style="v"/>Poza tym wszystkim, zawsze towarzyszy mi troska o kościoły. <verse number="29" style="v"/>Jeśli ktoś opada z sił, ja również słabnę. Jeśli ktoś upada, płonę ze wstydu.</para>
  <para style="p">
    <verse number="30" style="v"/>Jeżeli więc już naprawdę mam się czymś chwalić, to niech to będą moje słabości. <verse number="31" style="v"/>Bóg—Ojciec Jezusa Chrystusa, naszego Pana—któremu należy się wieczna chwała, wie, że nie kłamię. <verse number="32" style="v"/>W Damaszku, gubernator podległy królowi Aretasowi postawił straże w bramach miasta i kazał mnie aresztować, <verse number="33" style="v"/>lecz udało mi się uciec—spuszczono mnie bowiem w koszu przez otwór w murze otaczającym miasto.</para>
  <chapter number="12" style="c"/>
  <para style="s1">Widzenie Pawła i jego cierń</para>
  <para style="p">
    <verse number="1" style="v"/>Przechwalanie się nie ma sensu, ale powiem wam jeszcze o widzeniach i objawieniach otrzymanych od Pana. <verse number="2" style="v"/>Znam pewnego człowieka, wierzącego Chrystusowi, który czternaście lat temu został zabrany aż do trzeciego nieba. Nie wiem, czy fizycznie, czy tylko duchowo—to wie tylko Bóg. <verse number="3-4" style="v"/>I znalazł się w raju—też nie wiem, czy było tam jego ciało, czy tylko duch; o tym wie jedynie Bóg. Będąc tam, człowiek ten usłyszał słowa tak zadziwiające, że nie wolno mu nawet o tym mówić. <verse number="5" style="v"/>Z takiego przeżycia mógłbym być dumny, ale nie z mojej osoby! Chyba że z moich słabości… <verse number="6" style="v"/>Jeśli więc zechcę się czymś szczycić, wcale nie będę szalony—przecież powiem tylko prawdę. Nie będę jednak tego robił, aby na tej podstawie nie uznano mnie za kogoś wielkiego. Wolałbym, aby ludzie oceniali mnie na podstawie tego, co widzą w moim życiu i słyszą z moich ust <verse number="7" style="v"/>—nawet jeśli doznałem niezwykłych objawień.</para>
  <para style="p">Abym z ich powodu nie popadł w pychę, w moje ciało wbity został cierń. Jest on jakby wysłannikiem szatana, który mnie policzkuje i upokarza. <verse number="8" style="v"/>Trzy razy prosiłem Pana, aby mnie od tego uwolnił. <verse number="9" style="v"/>On jednak odpowiadał: „Ciesz się z tego, że doświadczyłeś mojej łaski. Moja moc staje się najbardziej widoczna wtedy, gdy jesteś słaby”. Dlatego najchętniej będę się szczycił swoją słabością—aby objawiała się we mnie moc Chrystusa. <verse number="10" style="v"/>Cieszę się więc z mojej bezsilności, z obelg, z cierpień, prześladowań i trudności, które spotykają mnie z powodu posłuszeństwa Jezusowi. Gdy jestem bezsilny, wtedy bowiem jestem naprawdę mocny.</para>
  <para style="s1">Troska Pawła o Koryntian</para>
  <para style="p">
    <verse number="11" style="v"/>Sprowokowaliście mnie, abym zachował się jak szaleniec. A to wy przecież powinniście mnie chwalić! Niczym bowiem nie ustępuję tym „superapostołom”, chociaż w rzeczywistości nic nie znaczę. <verse number="12" style="v"/>Sami przecież doświadczyliście dowodów mojego apostolstwa—ogromnej wytrwałości, cudownych znaków i przejawów mocy Bożej. <verse number="13" style="v"/>Chyba tylko pod tym względem jesteście gorsi od innych kościołów, że nie byłem dla was finansowym obciążeniem. Wybaczcie mi to uchybienie!</para>
  <para style="s1">Zapowiedź następnych odwiedzin</para>
  <para style="p">
    <verse number="14" style="v"/>Już po raz trzeci wybieram się do was—i tym razem również nic nie będę was kosztować. Nie zależy mi bowiem na sobie samym, ale na was! Przecież to nie dzieci utrzymują rodziców, ale rodzice dzieci. <verse number="15" style="v"/>Z ogromną przyjemnością będę więc was wspierał—a nawet samego siebie poświęcę dla dobra waszych dusz. Czy jednak okazując wam coraz więcej miłości, będę przez was coraz mniej kochany?</para>
  <para style="p">
    <verse number="16" style="v"/>Być może sądzicie, że chociaż nie byłem dla was finansowym ciężarem, to i tak w jakiś sposób sprytnie was wykorzystałem. <verse number="17" style="v"/>A może wykorzystał was ktoś wysłany przeze mnie? <verse number="18" style="v"/>Posłałem do was Tytusa i jeszcze jednego wierzącego. Nie powiecie chyba przecież, że to oni was oszukali? Czy nie przejawialiśmy—oni i my—tej samej postawy? Czy nie postępowaliśmy wśród was tak samo?</para>
  <para style="p">
    <verse number="19" style="v"/>Od dawna uważacie, że chcemy się przed wami bronić. Stojąc przed obliczem Boga i Chrystusa, zapewniamy was jednak, że wszystko, co czynimy, robimy wyłącznie dla waszego dobra. <verse number="20" style="v"/>Mimo to, obawiam się, że gdy do was przybędę, nie spodoba mi się to, co zastanę. Wam zaś może nie spodobać się moja reakcja na to. Boję się, że znowu zobaczę wśród was kłótnie, zazdrość, gniew, rywalizację, pomówienia, plotki, zarozumialstwo oraz podziały. <verse number="21" style="v"/>Obawiam się, że—widząc coś takiego—znów zostanę w waszej obecności upokorzony przez Boga i zasmucę się z powodu tych, którzy wcześniej żyli w grzechu i wciąż jeszcze nie porzucili rozwiązłości seksualnej.</para>
  <chapter number="13" style="c"/>
  <para style="s1">Ostatnie ostrzeżenia</para>
  <para style="p">
    <verse number="1" style="v"/>Teraz, gdy wybieram się do was po raz trzeci, zapowiadam, że osądzę winnych na podstawie zgodnych oskarżeń dwóch lub trzech świadków. <verse number="2" style="v"/>Podczas mojej ostatniej wizyty u was ostrzegałem tych, którzy grzeszą. Teraz ponownie ich ostrzegam, a także wszystkich innych: Tym razem nie będę łagodny!</para>
  <para style="p">
    <verse number="3" style="v"/>Domagacie się, żeby przemówił przeze mnie Chrystus? On nie jest wobec was bezradny, ale działa z całą mocą! <verse number="4" style="v"/>Umarł na krzyżu jako słaby człowiek, ale teraz żyje dzięki mocy Boga. My również doświadczamy tej słabości, ale zobaczycie, że dzięki mocy Boga będziemy razem z Nim żyć!</para>
  <para style="s1">Sprawdzajcie samych siebie</para>
  <para style="p">
    <verse number="5" style="v"/>Poddawajcie więc samych siebie próbie. Zadajcie sobie pytanie: „Czy moja wiara jest autentyczna i czy Jezus Chrystus jest obecny w moim życiu?”. Ufam, że przejdziecie ten test. <verse number="6" style="v"/>Mam również nadzieję, iż dostrzeżecie Jezusa także w naszym życiu. <verse number="7" style="v"/>Modlimy się do Boga, abyście nie mieli nic wspólnego ze złem. A nie czynimy tego po to, aby zdobyć dobrą opinię. Pragniemy raczej, aby wasze postępowanie było tak doskonałe, że na waszym tle my będziemy wyglądać jak słabeusze. <verse number="8" style="v"/>Wszystko, co robimy, służy prawdzie, i nie czynimy niczego, co mogłoby jej zaszkodzić. <verse number="9" style="v"/>Dlatego ogromnie cieszymy się, gdy jesteście mocni—choć sami już nie mamy sił. Modlimy się też o waszą duchową dojrzałość.</para>
  <para style="p">
    <verse number="10" style="v"/>Piszę o tym teraz w nadziei, że gdy do was przybędę, nie będę musiał być wobec was surowy. Pan przekazał mi bowiem władzę po to, aby wzmacniać wiarę innych wierzących, a nie rujnować ją.</para>
  <para style="s1">Końcowe pozdrowienia</para>
  <para style="p">
    <verse number="11" style="v"/>Przyjaciele, kończąc ten list, życzę wam, abyście się radowali, dojrzewali duchowo, zachęcali się nawzajem, byli jednomyślni i żyli w zgodzie. Niech Bóg, który obdarza ludzi miłością i pokojem, będzie z wami!</para>
  <para style="p">
    <verse number="12" style="v"/>Wszyscy święci, którzy są ze mną, proszą o przekazanie wam ich pozdrowień. Przekażcie je sobie nawzajem!</para>
  <para style="p">
    <verse number="13" style="v"/>Niech Jezus, nasz Pan, obdarza was swoją łaską! Niech Bóg obdarza was swą miłością! A Duch Święty niech pomoże wam tworzyć wspólnotę z innymi wierzącymi!</para>
</usx>
