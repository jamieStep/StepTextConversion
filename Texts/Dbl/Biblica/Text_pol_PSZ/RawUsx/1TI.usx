<?xml version="1.0" encoding="UTF-8"?>
<usx version="2.6">
  <book code="1TI" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">1 TYMOTEUSZA</para>
  <para style="toc1">1 Tymoteusza</para>
  <para style="toc2">1 Tymoteusza</para>
  <para style="toc3">1Tm</para>
  <para style="mt1">1 Tymoteusza</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Paweł, powołany na apostoła Chrystusa Jezusa przez samego Boga, naszego Zbawiciela, i Chrystusa Jezusa, który jest naszą nadzieją, <verse number="2" style="v"/>piszę do ciebie, Tymoteuszu, mój prawdziwy synu w wierze. Niech Bóg Ojciec, i Chrystus Jezus, nasz Pan, obdarzają cię swoją łaską, miłością i pokojem!</para>
  <para style="s1">Ostrzeżenie przed fałszywymi nauczycielami</para>
  <para style="p">
    <verse number="3" style="v"/>Udając się do Macedonii, poleciłem ci zostać w Efezie, abyś zabronił pewnym ludziom głoszenia błędnych nauk <verse number="4" style="v"/>oraz zajmowania się legendami i niekończącymi się rodowodami. Prowadzi to bowiem tylko do bezwartościowych spekulacji, a nie pomaga ludziom w poznaniu Bożego zbawienia, które przyjmuje się wiarą. <verse number="5" style="v"/>Ty zaś pobudzaj wierzących do miłości—płynącej z czystego serca, prawego sumienia i autentycznej wiary. <verse number="6" style="v"/>Niektórzy bowiem nie pojęli tych spraw i wciąż tracą czas na bezsensowne dyskusje. <verse number="7" style="v"/>Chcą być nauczycielami Prawa Mojżesza, a nie mają zielonego pojęcia o tym, czego próbują nauczać ludzi.</para>
  <para style="p">
    <verse number="8" style="v"/>My wiemy, że Prawo jest dobre—jeśli się je prawidłowo stosuje. <verse number="9" style="v"/>Wiemy też, że zostało ono ustanowione nie dla ludzi prawych, lecz dla tych, którzy łamią wszelkie zasady: dla zbuntowanych, bezbożnych, grzeszników, gardzących świętością, bluźnierców, morderców—posuwających się nawet do zabójstwa rodziców, <verse number="10" style="v"/>ludzi prowadzących rozwiązłe życie, homoseksualistów, handlarzy żywym towarem, kłamców oraz tych, którzy fałszywie przysięgają. Prawo to zostało ustanowione dla wszystkich, których czyny przeciwstawiają się zdrowym zasadom <verse number="11" style="v"/>dobrej nowiny, przekazanej mi przez godnego chwały, wspaniałego Boga.</para>
  <para style="s1">Miłość okazana Pawłowi</para>
  <para style="p">
    <verse number="12" style="v"/>Jestem niezmiernie wdzięczny Temu, który dodaje mi sił—Jezusowi Chrystusowi, naszemu Panu—za to, że zaufał mi i powierzył mi misję głoszenia dobrej nowiny. <verse number="13" style="v"/>Dawniej obrażałem Go i prześladowałem oraz gnębiłem Jego wyznawców. On jednak okazał mi miłość, ponieważ byłem wtedy niewierzący i nawet nie zdawałem sobie sprawy z tego, co czyniłem. <verse number="14" style="v"/>Pan okazał mi wielką łaskę i wlał w moje serce wiarę i miłość samego Jezusa Chrystusa.</para>
  <para style="p">
    <verse number="15" style="v"/>Prawdą, której w pełni można zaufać, jest to, że Jezus Chrystus przyszedł na ten świat, aby zbawić grzeszników—a ja byłem największym z nich! <verse number="16" style="v"/>Ale Bóg okazał mi miłość, aby na mnie pierwszym pokazać ludziom, jak wielka jest cierpliwość Chrystusa. Przez mój przykład Bóg zachęcił innych, aby również uwierzyli Jezusowi i otrzymali życie wieczne. <verse number="17" style="v"/>Niech więc jedyny Bóg, który jest nieśmiertelnym i niewidzialnym Królem wieków, będzie otoczony wieczną chwałą. Amen!</para>
  <para style="p">
    <verse number="18" style="v"/>Tymoteuszu, jesteś mi jak rodzony syn! Zgodnie z wcześniejszymi proroctwami, nakazuję ci więc, abyś jako żołnierz Pana dzielnie walczył w tej służbie, <verse number="19" style="v"/>zachowując wiarę i czyste sumienie. Niektórzy bowiem zatracili je i stali się rozbitkami w wierze. <verse number="20" style="v"/>Przykładem takich ludzi są Hymenajos i Aleksander, których oddałem w ręce szatana, aby przestali obrażać Boga.</para>
  <chapter number="2" style="c"/>
  <para style="s1">Wskazówki dotyczące spotkań</para>
  <para style="p">
    <verse number="1" style="v"/>Gorąco zachęcam was do modlitwy za wszystkich ludzi. Proście i błagajcie Boga, aby im pomagał i dziękujcie Mu za nich. <verse number="2" style="v"/>Módlcie się również za rządzących i wszystkich sprawujących władzę, abyśmy mogli żyć w pokoju, zachowując godność i oddając chwałę Panu. <verse number="3" style="v"/>Takie postępowanie jest dobre i podoba się Bogu, naszemu Zbawicielowi, <verse number="4" style="v"/>który pragnie zbawić i doprowadzić do prawdy wszystkich ludzi. <verse number="5" style="v"/>Istnieje bowiem tylko jeden Bóg i jeden pośrednik między Nim a ludźmi: Człowiek—Chrystus Jezus. <verse number="6" style="v"/>To On złożył siebie jako okup za wszystkich ludzi. We właściwym czasie prawda ta została oznajmiona światu. <verse number="7" style="v"/>Mnie zaś Bóg wybrał na apostoła i nakazał mi głosić tę nowinę poganom, nauczając ich wiary i prawdy. Jest to prawdziwe Boże powołanie. Mówiąc o tym, nie kłamię.</para>
  <para style="p">
    <verse number="8" style="v"/>Proszę więc, aby na spotkaniach mężczyźni modlili się wznosząc ku Bogu czyste ręce i mając serca wolne od gniewu oraz złości na innych ludzi. <verse number="9" style="v"/>Kobiety zaś, przychodząc na spotkania, niech się odpowiednio ubierają—skromnie i niewyzywająco. Niech nie zwracają na siebie uwagi fryzurą, biżuterią czy modnymi ubraniami. <verse number="10" style="v"/>Prawdziwą ozdobą kobiet, które kochają Boga, powinno być bowiem dobre postępowanie.</para>
  <para style="p">
    <verse number="11" style="v"/>Na spotkaniach niech słuchają i uczą się w pokoju i uległości. <verse number="12" style="v"/>Nie zgadzam się, aby nauczały i rządziły swoimi mężami, ale niech zachowują pokój. <verse number="13" style="v"/>To Adam został bowiem stworzony jako pierwszy, nie Ewa. <verse number="14" style="v"/>I nie on został oszukany przez szatana, lecz Ewa—to ona bowiem zgrzeszyła jako pierwsza. <verse number="15" style="v"/>Kobiety dostąpią jednak zbawienia poprzez macierzyństwo, jeśli będą wierzyć Chrystusowi, okazywać innym miłość oraz prowadzić czyste i skromne życie.</para>
  <chapter number="3" style="c"/>
  <para style="s1">Przywódcy i ich pomocnicy</para>
  <para style="p">
    <verse number="1" style="v"/>To prawda, że ten, kto chce być duchowym przywódcą, pragnie szlachetnego zadania. <verse number="2" style="v"/>Musi to być jednak człowiek bez zarzutu: wierny swojej żonie, opanowany, rozsądny, moralny, gościnny, potrafiący nauczać ludzi, <verse number="3" style="v"/>nie zaś pijak i awanturnik. Człowiek ten musi być łagodnie usposobiony i nieskłonny do kłótni. Nie może też być zachłanny. <verse number="4" style="v"/>Musi dobrze zarządzać swoim domem i mieć dobrze wychowane dzieci, które szanują rodziców. <verse number="5" style="v"/>Jeśli bowiem ktoś nie potrafi poradzić sobie z własną rodziną, to jak może dbać o członków kościoła? <verse number="6" style="v"/>Przywódca nie może być również osobą nowo nawróconą, ponieważ mógłby popaść w pychę i—tak jak diabeł—zostać potępiony przez Boga. <verse number="7" style="v"/>Powinien też cieszyć się dobrą opinią u ludzi spoza kościoła, aby nie był przez nich o nic oskarżany i aby nie wpadł w pułapkę diabła.</para>
  <para style="p">
    <verse number="8" style="v"/>Również pomocnicy przywódców mają być ludźmi godnymi szacunku i nieobłudnymi. Nie mogą to być pijacy ani osoby, które za wszelką cenę chcą się wzbogacić. <verse number="9" style="v"/>Z czystym sumieniem mają się wiernie trzymać wiary objawionej przez Boga. <verse number="10" style="v"/>Zanim rozpoczną służbę, muszą najpierw pomyślnie przejść okres próby.</para>
  <para style="p">
    <verse number="11" style="v"/>Jeśli chodzi o kobiety, to one również muszą być osobami godnymi szacunku. Nie powinny zajmować się obmawianiem innych ludzi, ale mają być opanowane i we wszystkim godne zaufania.</para>
  <para style="p">
    <verse number="12" style="v"/>Pomocnicy mają być wierni swym żonom. Powinni też dobrze wychowywać dzieci i przykładnie zarządzać swoim domem. <verse number="13" style="v"/>Ci, którzy dobrze sprawują swoją służbę, zyskują szacunek u innych i umacniają swoją wiarę—coraz bardziej ufają bowiem Chrystusowi Jezusowi.</para>
  <para style="p">
    <verse number="14" style="v"/>Choć mam nadzieję, że wkrótce do ciebie przybędę, piszę o tym wszystkim na wypadek, <verse number="15" style="v"/>gdyby mój przyjazd się opóźnił. Pragnę bowiem, abyś wiedział, jak kierować domem Bożym, który jest kościołem żywego Boga, filarem i podporą prawdy.</para>
  <para style="q1">
    <verse number="16" style="v"/>Tajemnica naszej wiary jest wielka:</para>
  <para style="q2">Chrystus objawił się w ludzkim ciele,</para>
  <para style="q1">a Jego prawość została potwierdzona przez Ducha.</para>
  <para style="q2">Ukazał się aniołom</para>
  <para style="q1">i opowiedziano o Nim poganom,</para>
  <para style="q2">dlatego uwierzyli Mu ludzie z całego świata.</para>
  <para style="q1">On zaś został zabrany do swojej chwały w niebie.</para>
  <chapter number="4" style="c"/>
  <para style="s1">Wskazówki dla Tymoteusza</para>
  <para style="p">
    <verse number="1" style="v"/>Duch Święty wyraźnie zapowiada, że w czasach ostatecznych niektórzy przestaną wierzyć Chrystusowi i dadzą się oszukać złym duchom oraz przyjmą nauki pochodzące od demonów. <verse number="2" style="v"/>Ludzie, którzy je głoszą, to kłamcy i obłudnicy—czyniąc zło, zagłuszyli swoje sumienie.</para>
  <para style="p">
    <verse number="3" style="v"/>Będą oni zabraniać zawierania związków małżeńskich i spożywania niektórych pokarmów, a przecież Bóg stworzył je, aby wierzący, którzy poznali prawdę, z wdzięcznością z nich korzystali. <verse number="4" style="v"/>Wszystko bowiem, co Bóg stworzył, jest dobre, i niczego, co z wdzięcznością przyjmujemy, nie musimy unikać. <verse number="5" style="v"/>Dziękując Bogu za pożywienie i postępując zgodnie z Jego słowem, sprawiamy, że każdy nasz posiłek jest święty.</para>
  <para style="p">
    <verse number="6" style="v"/>Wyjaśniając te sprawy innym wierzącym, będziesz dobrym sługą Chrystusa Jezusa. W ten sposób udowodnisz również, że karmiłeś się Jego prawdziwą nauką o wierze i że jesteś jej posłuszny. <verse number="7" style="v"/>Nie trać czasu na bezsensowne i bezwartościowe historie, ale dbaj o swój duchowy rozwój. <verse number="8" style="v"/>Ćwiczenia fizyczne mają ograniczoną wartość, ale dobra kondycja duchowa przydaje się w każdej sytuacji i będzie nagrodzona zarówno w życiu obecnym, jak i przyszłym. <verse number="9" style="v"/>Nauka ta jest wiarygodna i zasługuje na zaufanie. <verse number="10" style="v"/>To dlatego tak ciężko pracujemy i walczymy. Pokładamy bowiem nadzieję w żywym Bogu, Zbawicielu wszystkich ludzi—zwłaszcza tych, który Mu wierzą.</para>
  <para style="p">
    <verse number="11" style="v"/>Nauczaj tych rzeczy i wzywaj ludzi do ich stosowania w życiu. <verse number="12" style="v"/>Niech nikt nie lekceważy cię z powodu twojego młodego wieku. Przeciwnie, bądź wzorem dla innych wierzących w sposobie mówienia i zachowania, w okazywaniu miłości, a także w wierze i czystości. <verse number="13" style="v"/>Do czasu mojego przybycia czytaj słowo Boże, zwracaj uwagę innym wierzącym na ich grzechy i nauczaj ich.</para>
  <para style="p">
    <verse number="14" style="v"/>Nie zaniedbuj swojego duchowego daru, który otrzymałeś, gdy starsi kościoła położyli na ciebie ręce i prorokowali. <verse number="15" style="v"/>Bez reszty poświęć się służbie, aby wszyscy wyraźnie widzieli twoje duchowe postępy. <verse number="16" style="v"/>Uważaj na siebie i na to, co głosisz. Trzymaj się tego, co słuszne, a zapewnisz zbawienie sobie i tym, którzy cię słuchają.</para>
  <chapter number="5" style="c"/>
  <para style="s1">Postępowanie wobec innych wierzących</para>
  <para style="p">
    <verse number="1" style="v"/>Starszym mężczyznom nie zwracaj uwagi w surowy sposób, ale czyń to tak, jak byś rozmawiał z własnym ojcem. Młodszych mężczyzn traktuj jak braci, <verse number="2" style="v"/>starsze kobiety—jak matki, a młodsze—jak siostry, zachowując czyste relacje.</para>
  <para style="p">
    <verse number="3" style="v"/>Szczególną troską otaczaj wdowy, które są pozbawione pomocy ze strony rodziny. <verse number="4" style="v"/>Jeśli jednak wdowa ma dzieci lub wnuki, to one powinny opiekować się nią. W ten sposób okażą jej wdzięczność i oddadzą chwałę Bogu, któremu bardzo podoba się taka postawa.</para>
  <para style="p">
    <verse number="5" style="v"/>Jako kościół powinniście troszczyć się o te wdowy, które są zupełnie samotne i swoją nadzieję na pomoc pokładają w Bogu, modląc się do Niego dniem i nocą. <verse number="6" style="v"/>Te zaś, które szukają wrażeń, są duchowo martwe, mimo że jeszcze żyją. <verse number="7" style="v"/>Postępuj według tych zasad, aby wdowom, które są pod opieką kościoła, nie zarzucano niestosownego zachowania. <verse number="8" style="v"/>Ten zaś, kto nie dba o swoich najbliższych, zaprzecza temu, w co wierzymy, i jest gorszy od poganina.</para>
  <para style="p">
    <verse number="9" style="v"/>Z pomocy kościoła może korzystać wdowa, która ukończyła sześćdziesiąt lat, była wierna swojemu mężowi <verse number="10" style="v"/>i cieszy się dobrą opinią, ponieważ dobrze wychowała dzieci, była gościnna, uczynna dla wierzących, pomagała potrzebującym i chętnie podejmowała się innych dobrych czynów.</para>
  <para style="p">
    <verse number="11" style="v"/>Młodszych wdów nie zaliczaj do tej grupy, gdyż czasem, z powodu swoich pragnień, odchodzą od Chrystusa i chcą ponownie wyjść za mąż. <verse number="12" style="v"/>W ten sposób ściągają na siebie potępienie, ponieważ łamią wcześniejsze zobowiązanie. <verse number="13" style="v"/>Poza tym popadają w bezczynność i wciąż przesiadują w domach innych ludzi. Nic nie robią a na dodatek zajmują się plotkami, wtrącają się do cudzych spraw i wywołują niepotrzebne dyskusje. <verse number="14" style="v"/>Uważam więc, że młodsze wdowy powinny raczej wychodzić za mąż, mieć dzieci oraz zajmować się domem—i nie dawać przeciwnikowi żadnych powodów do oskarżeń. <verse number="15" style="v"/>Niektóre bowiem zeszły z prawej drogi i poszły za szatanem.</para>
  <para style="p">
    <verse number="16" style="v"/>Jeśli jakaś wierząca kobieta ma w rodzinie wdowy, niech się o nie zatroszczy i nie zrzuca tego obowiązku na kościół. Wtedy będzie on mógł się zająć się wdowami, które są zupełnie osamotnione.</para>
  <para style="s1">Szacunek dla przywódców kościoła</para>
  <para style="p">
    <verse number="17" style="v"/>Starsi kościoła, którzy dobrze go prowadzą, powinni być podwójnie wynagradzani, zwłaszcza ci, którzy wykonują trudną pracę głoszenia słowa i nauczania. <verse number="18" style="v"/>Pismo mówi przecież: „Nie będziesz zawiązywał pyska wołowi, który młóci zboże” oraz: „Robotnicy mają prawo do zapłaty”.</para>
  <para style="p">
    <verse number="19" style="v"/>Nie przyjmuj oskarżenia przeciwko starszemu, chyba że jest ono potwierdzone przez dwóch lub trzech świadków. <verse number="20" style="v"/>Jeśli jednak okaże się, że starszy rzeczywiście zgrzeszył, zwróć mu uwagę w obecności całego kościoła, aby i inni mieli respekt dla Boga.</para>
  <para style="p">
    <verse number="21" style="v"/>Stojąc przed obliczem Boga i Chrystusa Jezusa oraz świętych aniołów, wzywam cię, abyś bezwzględnie przestrzegał tych zaleceń i nie kierował się osobistymi uprzedzeniami czy sympatiami. <verse number="22" style="v"/>Za szybko nie kładź na nikogo rąk, wyznaczając go do służby. Nie miej też udziału w grzechach innych ludzi—pilnuj swojej czystości.</para>
  <para style="p">
    <verse number="23" style="v"/>Nie pij już samej wody. Ze względu na twoje problemy z żołądkiem, pij również trochę wina.</para>
  <para style="p">
    <verse number="24" style="v"/>Grzechy niektórych ludzi są jawne i już teraz wiadomo, że czeka ich za to sąd. Ale są i tacy ludzie, których grzechów na razie nie widać, i zostaną one ujawnione dopiero w dniu sądu. <verse number="25" style="v"/>Podobnie jest z dobrymi czynami—niektóre są znane już teraz, inne zaś zostaną ujawnione później.</para>
  <chapter number="6" style="c"/>
  <para style="s1">Rady dla niewolników</para>
  <para style="p">
    <verse number="1" style="v"/>Wierzący niewolnicy powinni z całym szacunkiem odnosić się do swoich panów, aby nikt, z powodu ich niewłaściwego zachowania, nie obrażał Boga i nie wyśmiewał Jego nauki. <verse number="2" style="v"/>Jeśli mają wierzących panów, niech ich nie lekceważą. Wręcz przeciwnie, niech pracują dla nich jeszcze lepiej, bo w ten sposób pomogą tym, którzy wierzą Panu i są ukochani przez Boga. Nauczaj tych zasad i zachęcaj innych do życia według nich.</para>
  <para style="s1">Miłość do pieniędzy</para>
  <para style="p">
    <verse number="3" style="v"/>Jeśli ktoś naucza inaczej, to nie trzyma się zdrowej nauki naszego Pana, Jezusa Chrystusa, która prowadzi do zbawienia i pokazuje ludziom, jak żyć. <verse number="4" style="v"/>Nauczyciele ci są zarozumiali, choć niewiele wiedzą. Mają też obsesję na punkcie dyskusji i sporów o znaczenie poszczególnych słów. Ich zachowanie prowadzi do zawiści, kłótni, wyzwisk, złośliwych podejrzeń <verse number="5" style="v"/>i niekończących się sporów. Ludzie ci stracili zdrowy rozsądek i odrzucili prawdę, uważając, że na pobożności można zrobić niezły interes.</para>
  <para style="p">
    <verse number="6" style="v"/>To prawda, że pobożność prowadzi do bogactwa, ale bogactwo to polega na tym, że człowiek zadowala się tym, co już posiada. <verse number="7" style="v"/>Niczego przecież nie przynieśliśmy ze sobą na ten świat i niczego stąd nie zabierzemy. <verse number="8" style="v"/>Bądźmy więc zadowoleni, jeśli mamy co jeść i w co się ubrać. <verse number="9" style="v"/>Ci zaś, którzy marzą o bogactwie, narażają się na różne pokusy i pułapki oraz stają się niewolnikami wielu bezsensownych i szkodliwych pragnień. One to potrafią zrujnować całe ludzkie życie. <verse number="10" style="v"/>Miłość do pieniędzy jest bowiem przyczyną wszelkiego rodzaju złych czynów. Dla pieniędzy niektórzy odwrócili się nawet od Boga i sami przysporzyli sobie wielu cierpień.</para>
  <para style="s1">Zachęta dla Tymoteusza</para>
  <para style="p">
    <verse number="11" style="v"/>Tymoteuszu, wiem, że kochasz Boga. Uciekaj więc przed całym tym złem i żyj tak, aby podobać się Panu. Zabiegaj o prawość, wiarę, miłość, wytrwałość i łagodność. <verse number="12" style="v"/>Dzielnie walcz o Bożą sprawę. Mocno trzymaj się obietnicy dotyczącej wiecznego życia, do którego powołał cię Bóg i o którym tak przekonująco mówiłeś w obecności wielu świadków. <verse number="13" style="v"/>Stojąc przed obliczem Boga, który obdarza życiem, i Chrystusa Jezusa, który odważnie oznajmił prawdę Poncjuszowi Piłatowi, wzywam cię, <verse number="14" style="v"/>abyś bez żadnych zastrzeżeń spełniał wszystko, co ci nakazałem. Czyń tak aż do powrotu naszego Pana, Jezusa Chrystusa! <verse number="15" style="v"/>On wróci w dniu wyznaczonym przez naszego wspaniałego Boga, który jest Władcą całego świata, Królem królów i Panem panów. <verse number="16" style="v"/>Tylko On jest nieśmiertelny sam z siebie i żyje w olśniewającej światłości—żaden człowiek nie widział Go i nie może zobaczyć. Jemu należy się cześć i wieczna władza nad wszystkim. Amen!</para>
  <para style="p">
    <verse number="17" style="v"/>Ludziom zamożnym przypominaj, aby nie byli zarozumiali. Niech nie polegają na swoim bogactwie, które jest tak bardzo niepewne, ale na Bogu, który hojnie obdarza nas wszystkim, czego potrzebujemy do życia. <verse number="18" style="v"/>Niech wydają pieniądze na dobre cele i bogacą się w dobre czyny. Niech pomagają potrzebującym, chętnie dzielą się z innymi <verse number="19" style="v"/>i gromadzą prawdziwe skarby w niebie, które są jedyną pewną lokatą na całą wieczność. W ten sposób zdobędą prawdziwe życie.</para>
  <para style="p">
    <verse number="20" style="v"/>Mój Tymoteuszu, pilnuj tego, co Bóg dał ci pod opiekę. Unikaj bezsensownych i bezwartościowych dyskusji oraz sporów wywoływanych prze ludzi, którzy uważają się za bardzo mądrych. <verse number="21" style="v"/>To przez ich nauki niektórzy stracili wiarę.</para>
  <para style="p">Niech Bóg obdarza was swoją łaską!</para>
</usx>
