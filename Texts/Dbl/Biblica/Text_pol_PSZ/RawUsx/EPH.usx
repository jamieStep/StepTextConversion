<?xml version="1.0" encoding="UTF-8"?>
<usx version="2.6">
  <book code="EPH" style="id">- Polish Living New Testament (Słowo Życia) 2016</book>
  <para style="rem">Copyright © 1991, 2005, 2016 by Biblica, Inc.®</para>
  <para style="h">EFEZJAN</para>
  <para style="toc1">Efezjan</para>
  <para style="toc2">Efezjan</para>
  <para style="toc3">Ef</para>
  <para style="mt1">Efezjan</para>
  <chapter number="1" style="c"/>
  <para style="s1">Pozdrowienie</para>
  <para style="p">
    <verse number="1" style="v"/>Ja, Paweł, powołany przez Boga na apostoła Jezusa Chrystusa, piszę do świętych w Efezie, którzy wiernie naśladują Chrystusa Jezusa. <verse number="2" style="v"/>Niech Bóg, nasz Ojciec, i Pan, Jezus Chrystus, obdarzają was swoją łaską i pokojem!</para>
  <para style="s1">Szczęście w Chrystusie</para>
  <para style="p">
    <verse number="3" style="v"/>Chwała niech będzie Bogu, Ojcu naszego Pana—Jezusa Chrystusa! Ze względu na swojego Syna, obdarzył nas bowiem niebiańskim szczęściem. <verse number="4" style="v"/>Dzięki Chrystusowi wybrał nas dla siebie już przed stworzeniem świata, abyśmy w Jego oczach byli święci, nieskazitelni i pełni miłości. <verse number="5" style="v"/>Ze względu na Jezusa, postanowił uczynić nas swoimi dziećmi—pragnął bowiem <verse number="6" style="v"/>objawić światu swoją wielką łaskę, którą okazał nam poprzez swojego ukochanego Syna. <verse number="7" style="v"/>To właśnie ze względu na przelaną krew Chrystusa zostaliśmy odkupieni przez Boga i oczyszczeni ze wszystkich win. Łaska Boga jest ogromna! <verse number="8" style="v"/>Dzięki niej zostaliśmy obdarzeni mądrością i zrozumieliśmy <verse number="9" style="v"/>tajemnicę odwiecznego planu Boga. <verse number="10" style="v"/>A polega on na tym, że w wyznaczonym przez Boga czasie wszystko—zarówno to, co znajduje się na ziemi, jak i to, co jest w niebie—zostanie podporządkowane Chrystusowi.</para>
  <para style="p">
    <verse number="11" style="v"/>Dzięki Niemu także my zostaliśmy wybrani przez Boga—zgodnie z Jego planem. Wszystko bowiem dzieje się zgodnie z Jego zamierzeniem. <verse number="12" style="v"/>My więc jako jedni z pierwszych zaufaliśmy Chrystusowi i oddaliśmy chwałę Bogu. <verse number="13" style="v"/>Dzięki Niemu również i wy usłyszeliście dobrą nowinę o zbawieniu i uwierzyliście Mu. A na dowód tego, że jesteście własnością Boga, zostaliście opieczętowani obiecanym Duchem Świętym. <verse number="14" style="v"/>Jego obecność w nas jest gwarancją tego, że zostaniemy odkupieni przez Boga i że na pewno otrzymamy od Niego obiecany dar. A wszystko to przyniesie Bogu chwałę!</para>
  <para style="s1">Podziękowanie i modlitwa</para>
  <para style="p">
    <verse number="15" style="v"/>Od dnia, w którym usłyszałem, że szczerze wierzycie Panu i kochacie wszystkich wierzących, <verse number="16" style="v"/>nie przestaję dziękować za was Bogu i modlić się za was. <verse number="17" style="v"/>Proszę też Boga, Ojca naszego Pana—Jezusa Chrystusa, aby udzielił wam duchowej mądrości i abyście mogli Go jeszcze lepiej poznać. Jemu należy się bowiem chwała. <verse number="18" style="v"/>Proszę Go również, aby oświecił was i pokazał wam wspaniałą przyszłość, do której was powołał, oraz wielki dar, który przygotował dla wszystkich świętych, <verse number="19" style="v"/>a także ogromną moc, z jaką działa wśród nas i wszystkich, którzy Mu uwierzyli.</para>
  <para style="p">
    <verse number="20" style="v"/>Ta sama Boża moc wzbudziła z martwych Chrystusa i wyniosła Go na najbardziej zaszczytne miejsce w niebie, znajdujące się po prawej stronie Boga. <verse number="21" style="v"/>On stoi bowiem ponad wszystkimi władcami tego świata, a także wszelkimi duchowymi mocami—zarówno obecnymi, jak i przyszłymi. <verse number="22" style="v"/>Bóg rzucił Mu bowiem wszystko do stóp i ustanowił Go Głową całego kościoła, <verse number="23" style="v"/>który jest Jego ciałem. On jest obecny w każdym miejscu!</para>
  <chapter number="2" style="c"/>
  <para style="s1">Ożywieni dzięki Chrystusowi</para>
  <para style="p">
    <verse number="1" style="v"/>Kiedyś byliście duchowo martwi, pogrążeni w grzechach i przestępstwach. <verse number="2" style="v"/>Żyliście jak cały ten świat, posłuszny swojemu duchowemu władcy, panującemu nad siłami zła, który obecnie działa przez zbuntowanych ludzi. <verse number="3" style="v"/>Kiedyś my wszyscy, tak jak oni, byliśmy podporządkowani pragnieniom naszego ciała i zmysłowym przyjemnościom. Dlatego, podobnie jak wszystkich innych ludzi, czekał nas Boży sąd.</para>
  <para style="p">
    <verse number="4" style="v"/>Ale Bóg, który jest Bogiem pełnym miłości, tak bardzo nas pokochał, <verse number="5" style="v"/>że chociaż byliśmy duchowo martwi i pogrążeni w grzechach, razem z Chrystusem przywrócił nas do życia. W ten sposób, dzięki swojej łasce, uratował także was. <verse number="6" style="v"/>On wskrzesił nas i juz teraz umieścił w niebie—należymy bowiem do Chrystusa. <verse number="7" style="v"/>Łaska, którą Bóg okazał nam dzięki Chrystusowi Jezusowi, będzie w nadchodzących wiekach dowodem Jego dobroci.</para>
  <para style="p">
    <verse number="8" style="v"/>Zbawienie nie jest waszą zasługą, ale darem od Boga, który przyjęliście wierząc w Jego łaskę. <verse number="9" style="v"/>Bóg zbawił was przecież nie ze względu na wasze dobre uczynki, nie macie się więc czym szczycić! <verse number="10" style="v"/>Wszystko to pochodzi bowiem od Niego! To On, dzięki Jezusowi Chrystusowi, sprawił, że staliśmy się innymi, nowymi ludźmi. On również chce, abyśmy czynili dobro i już od dawna to dla nas zaplanował.</para>
  <para style="s1">Jedno w Chrystusie</para>
  <para style="p">
    <verse number="11" style="v"/>Nie zapominajcie więc, że kiedyś byliście poganami i że ci, którzy mają na ciele znak obrzezania, pogardliwie nazywali was nieobrzezanymi. <verse number="12" style="v"/>Żyliście wtedy bez Chrystusa. Nie należeliście też do Izraela—narodu wybranego przez Boga. Dlatego obietnice, płynące z Bożego przymierza z Izraelem, nie dotyczyły was. Żyliście więc na tym świecie bez nadziei i bez Boga. <verse number="13" style="v"/>Teraz jednak wy, niegdyś obcy Bogu, staliście się Mu bliscy dzięki przelanej krwi Chrystusa, do którego należycie. <verse number="14" style="v"/>On bowiem dał nam pokój, ponieważ przez swoją śmierć zjednoczył Żydów i pogan. Zburzył dzielący ich mur wrogości <verse number="15" style="v"/>i pozbawił mocy Prawo Mojżesza wraz z jego przykazaniami. Uczynił to, aby z Żydów i pogan stworzyć jeden nowy naród i zaprowadzić między nimi pokój. <verse number="16" style="v"/>Przez swoją śmierć na krzyżu pojednał z Bogiem jednych i drugich, co więcej—umieścił ich w jednym ciele! Zlikwidował w ten sposób wzajemną wrogość. <verse number="17" style="v"/>Chrystus przyniósł tę nowinę o pokoju zarówno wam, którzy byliście obcy Bogu, jak i bliskim Mu Żydom. <verse number="18" style="v"/>To dzięki Niemu, przez jednego Ducha, wszyscy mamy dostęp do Boga Ojca.</para>
  <para style="p">
    <verse number="19" style="v"/>Nie jesteście już więc cudzoziemcami ani obcymi! Staliście się obywatelami nieba i należycie do Bożej rodziny. <verse number="20" style="v"/>Jesteście jak dom, zbudowany na fundamencie apostołów i proroków, którego kamieniem węgielnym jest sam Jezus Chrystus. <verse number="21" style="v"/>To On bowiem łączy ze sobą poszczególne elementy tej budowli i sprawia, że wznosi się ona jako święta świątynia dla Pana. <verse number="22" style="v"/>Dzięki Niemu jesteście częścią budowli, w której mieszka Boży Duch!</para>
  <chapter number="3" style="c"/>
  <para style="s1">Paweł—posłany do pogan</para>
  <para style="p">
    <verse number="1" style="v"/>Ja, Paweł, stałem się więźniem Chrystusa właśnie z powodu was, pogan. <verse number="2" style="v"/>Jak bowiem wiecie, Bóg polecił mi, abym przekazał wam dobrą nowinę o Jego łasce. <verse number="3" style="v"/>On objawił mi również tę tajemnicę, o której przed chwilą w skrócie wam napisałem. <verse number="4" style="v"/>Czytając moje słowa, możecie się więc dowiedzieć, jak rozumiem ten tajemniczy plan Chrystusa. <verse number="5" style="v"/>W minionych czasach nie był on ujawniony ludziom, ale obecnie Duch objawił go świętym apostołom i prorokom. <verse number="6" style="v"/>Sednem tej tajemnicy jest to, że dzięki dobrej nowinie o Chrystusie poganie na równi z Żydami otrzymują wspaniałe dary od Boga, należą do jednego ciała—kościoła—i razem korzystają z Bożych obietnic! <verse number="7" style="v"/>Dzięki łasce i potężnej mocy Boga poświęciłem się głoszeniu tej właśnie dobrej nowiny. <verse number="8" style="v"/>Mnie, najmniej znaczącemu wśród wszystkich świętych, Bóg nakazał bowiem pójść do pogan i ogłosić im, że Chrystus obdarzył ich ogromnym bogactwem. <verse number="9" style="v"/>Polecił mi również wyjaśnić ludziom ten tajemniczy plan Boga, Stwórcy wszechświata. Wcześniej plan ten był tajemnicą, <verse number="10" style="v"/>teraz zaś—poprzez kościół—zadziwiająca mądrość Boga została ujawniona wobec wszystkich nadziemskich władz i mocy. <verse number="11" style="v"/>Bóg zaplanował to przed wiekami i zrealizował przez Chrystusa Jezusa, naszego Pana. <verse number="12" style="v"/>To dzięki Niemu możemy teraz śmiało zbliżać się do Boga, bo wierzymy Mu. <verse number="13" style="v"/>Proszę więc, nie załamujcie się, słysząc, że znoszę dla was jakieś cierpienia. Bądźcie raczej z tego dumni!</para>
  <para style="s1">Modlitwa za Efezjan</para>
  <para style="p">
    <verse number="14" style="v"/>Padam na kolana przed naszym Ojcem, <verse number="15" style="v"/>od którego pochodzi każda istota, zarówno w niebie, jak i na ziemi. <verse number="16" style="v"/>On jest otoczony chwałą i wszystko do Niego należy, dlatego proszę Go, aby was wewnętrznie wzmocnił przez swojego Ducha. <verse number="17" style="v"/>Modlę się, aby Chrystus—przez wiarę—zamieszkał w waszych sercach i abyście uchwycili się Go. <verse number="18" style="v"/>Wtedy bowiem zrozumiecie—wraz ze wszystkimi świętymi—jak szeroka, jak długa, jak wysoka i jak głęboka jest Jego miłość. <verse number="19" style="v"/>I poznacie ją, choć pełne zrozumienie jej przekracza ludzkie możliwości. Modlę się również o to, aby inni ludzie mogli dostrzec w waszym życiu cechy samego Boga.</para>
  <para style="p">
    <verse number="20" style="v"/>Bóg, swoją potężną mocą działającą w naszym życiu, jest w stanie uczynić o wiele więcej niż to, o co Go prosimy, a nawet więcej niż jesteśmy sobie w stanie wyobrazić. <verse number="21" style="v"/>Jemu niech będzie wieczna chwała w kościele i w Chrystusie Jezusie—przez wszystkie pokolenia. Amen!</para>
  <chapter number="4" style="c"/>
  <para style="s1">Jedność w kościele</para>
  <para style="p">
    <verse number="1" style="v"/>Jako więzień Pana zachęcam was, abyście żyli w zgodzie z waszym powołaniem. <verse number="2" style="v"/>Bądźcie pokorni, łagodni i cierpliwi. Z miłością znoście nawzajem swoje słabości. <verse number="3" style="v"/>Z oddaniem dbajcie o duchową jedność, zachowując między sobą pokój.</para>
  <para style="p">
    <verse number="4" style="v"/>Tworzymy jedno wspólne ciało. Boży Duch jest również jeden i zostaliśmy powołani do jednej wspólnej nadziei. <verse number="5" style="v"/>Jest tylko jeden Pan, jedna wiara, jeden chrzest, <verse number="6" style="v"/>i jeden wspólny Ojciec nas wszystkich, który panuje nad wszystkimi, działa przez wszystkich i mieszka w nas wszystkich. <verse number="7" style="v"/>A każdy z nas otrzymał od Chrystusa jakiś szczególny dar. <verse number="8" style="v"/>Pismo mówi:</para>
  <para style="q1">„Wstępując do nieba,</para>
  <para style="q2">zabrał ze sobą jeńców,</para>
  <para style="q2">a ludziom rozdał dary”.</para>
  <para style="m">
    <verse number="9" style="v"/>Czy słowo „wstąpił” nie oznacza, że najpierw musiał zstąpić do otchłani ziemi? <verse number="10" style="v"/>Tak! Ten, który zstąpił do otchłani, potem wstąpił do nieba, aby napełnić swoją obecnością cały wszechświat. <verse number="11" style="v"/>To właśnie On, Chrystus, ustanowił w kościele apostołów, proroków, ewangelistów oraz pasterzy i nauczycieli. <verse number="12" style="v"/>Ich zadaniem jest przygotowywanie świętych do służby, mającej na celu budowanie ciała Chrystusa—kościoła, <verse number="13" style="v"/>abyśmy wszyscy osiągnęli całkowitą jedność wiary, w pełni poznali Syna Bożego i stali się doskonali, na wzór Chrystusa.</para>
  <para style="p">
    <verse number="14" style="v"/>Nie bądźmy jak dzieci, które łatwo wierzą w fałszywe informacje i ulegają sprytnym kłamstwom przewrotnych ludzi. <verse number="15" style="v"/>Zamiast tego, z miłością mówmy sobie prawdę i coraz bardziej upodabniajmy się do Chrystusa, który jest Głową swojego ciała—kościoła. <verse number="16" style="v"/>Dzięki Niemu całe to ciało jest doskonale połączone w jedną całość, a każda jego część we właściwy sobie sposób służy innym, tak że cały organizm coraz bardziej się rozwija i rośnie w miłości.</para>
  <para style="s1">Dzieci światła</para>
  <para style="p">
    <verse number="17" style="v"/>Dlatego też ostrzegam was w imieniu Pana: Nie postępujcie jak niemądrzy poganie! <verse number="18" style="v"/>Ich umysły są bowiem pogrążone w ciemności i dlatego nie mają oni nic wspólnego z życiem dla Boga. Jest to spowodowane ich niewiedzą i twardym sercem. <verse number="19" style="v"/>Ludzie ci znieczulili swoje sumienie i rzucili się w wir wszelkiego rodzaju nieczystości i rozwiązłości.</para>
  <para style="p">
    <verse number="20" style="v"/>Wy jednak nie tego nauczyliście się od Chrystusa. <verse number="21" style="v"/>Skoro usłyszeliście o Nim i poznaliście Jego prawdę, <verse number="22" style="v"/>to wiecie, że musicie porzucić dawne, grzeszne życie, zepsute z powodu zwodniczych pragnień. <verse number="23" style="v"/>Macie również poddać się Duchowi Świętemu, aby nieustannie zmieniał wasz sposób myślenia. <verse number="24" style="v"/>Stawajcie się nowymi ludźmi, prawymi i świętymi, stworzonymi na obraz Boga.</para>
  <para style="p">
    <verse number="25" style="v"/>Dlatego odrzućcie kłamstwo i mówcie sobie nawzajem prawdę—należycie przecież do jednego ciała! <verse number="26" style="v"/>Wyrażajcie swój gniew, ale nie pozwalajcie, aby prowadził was do grzechu. A jeśli tak się stanie, rozwiążcie problem jeszcze przed zachodem słońca, <verse number="27" style="v"/>aby nie dawać diabłu okazji do działania. <verse number="28" style="v"/>Kto dotychczas kradł, niech teraz przestanie. Niech się weźmie do uczciwej pracy, aby dzięki zarobionym pieniądzom mógł pomagać potrzebującym.</para>
  <para style="p">
    <verse number="29" style="v"/>Niech z waszych ust nie wychodzi żadne złe słowo, ale tylko dobre—umacniające innych w wierze lub pomagające im w ich problemach. <verse number="30" style="v"/>Nie zasmucajcie swoim życiem Ducha Świętego, którym Bóg opieczętował was, gwarantując wam w ten sposób zbawienie. <verse number="31" style="v"/>Usuńcie spośród siebie wszelkie zgorzknienie, gwałtowne reakcje, gniew, krzyk i ostre słowa. Odrzućcie także złość. <verse number="32" style="v"/>Bądźcie wobec siebie łagodni i współczujący. Przebaczajcie sobie nawzajem, tak jak Bóg—ze względu na Chrystusa—przebaczył wam.</para>
  <chapter number="5" style="c"/>
  <para style="s1">Czyńmy to, co podoba się Panu</para>
  <para style="p">
    <verse number="1" style="v"/>Podążajcie za wzorem wyznaczonym przez Boga, bo jesteście Jego ukochanymi dziećmi. <verse number="2" style="v"/>Okazujcie innym miłość, tak jak Chrystus okazał ją nam. On oddał przecież za nas swoje życie, a Jego ofiara została przyjęta przez Boga.</para>
  <para style="p">
    <verse number="3" style="v"/>Nie dawajcie nikomu najmniejszych podstaw do tego, aby podejrzewał was o rozwiązłość seksualną, nieczystość lub zachłanność—takie rzeczy nie pasują do życia świętych. <verse number="4" style="v"/>Unikajcie nieprzyzwoitych i bezsensownych rozmów oraz dwuznacznych żartów. Niech z waszych ust płyną raczej słowa wdzięczności dla Boga. <verse number="5" style="v"/>Możecie być pewni, że żaden człowiek, który prowadzi rozwiązłe lub nieczyste życie, nie wejdzie do królestwa Bożego. Nie znajdą się tam również ci, którzy są zachłanni—ich prawdziwym bogiem są bowiem pieniądze. <verse number="6" style="v"/>Nie wierzcie w fałszywe, puste obietnice głoszące, że wszystko będzie w porządku! Bóg ukarze bowiem tych, którzy nie są Mu posłuszni i dopuszczają się wymienionych wcześniej grzechów. <verse number="7" style="v"/>Unikajcie więc towarzystwa takich ludzi! <verse number="8" style="v"/>Kiedyś i wy żyliście w ciemności, ale teraz, dzięki Panu, jesteście światłem! Niech więc będzie ono widoczne w waszym życiu! <verse number="9" style="v"/>Owocem tego światła jest wszelkie dobro, prawość i prawda.</para>
  <para style="p">
    <verse number="10" style="v"/>Dążcie do tego, co się podoba naszemu Panu. <verse number="11" style="v"/>Nie czyńcie zaś tego, co pochodzi z ciemności i jest bezwartościowe. Potępiajcie wszelkie takie zachowanie. <verse number="12" style="v"/>Wstyd bowiem nawet mówić o tym, czego dokonują ludzie, którzy są nieposłuszni Bogu. Czyny te nie są jawne, <verse number="13" style="v"/>ale gdy wychodzą na światło dzienne, okazuje się, jak bardzo są złe. <verse number="14" style="v"/>To bowiem, co zostaje ujawnione, staje się widoczne w pełnym świetle. Dlatego mówi się:</para>
  <para style="q1">„Obudź się, śpiący,</para>
  <para style="q2">i powstań z martwych,</para>
  <para style="q2">a Chrystus stanie się twoim światłem”.</para>
  <para style="p">
    <verse number="15" style="v"/>Uważajcie więc na to, jak postępujecie. Nie zachowujcie się jak głupcy, ale jak ludzie mądrzy. <verse number="16" style="v"/>Wykorzystujcie każdą możliwość, aby w tych złych czasach czynić dobro. <verse number="17" style="v"/>Nie bądźcie bezmyślni, ale starajcie się odkrywać wolę Pana. <verse number="18" style="v"/>Nie upijajcie się, bo to rujnuje życie, ale bądźcie pełni Ducha Świętego. <verse number="19" style="v"/>Gdy spotykacie się, śpiewajcie psalmy, hymny oraz inne duchowe pieśni, z głębi waszych serc oddając chwałę Panu. <verse number="20" style="v"/>Zawsze i za wszystko dziękujcie Bogu Ojcu w imieniu naszego Pana, Jezusa Chrystusa.</para>
  <para style="s1">Żony i mężowie</para>
  <para style="p">
    <verse number="21" style="v"/>Ze względu na Chrystusa okazujcie sobie nawzajem uległość.</para>
  <para style="p">
    <verse number="22" style="v"/>Żony, bądźcie uległe wobec swoich mężów, tak jak wobec Pana. <verse number="23" style="v"/>Mąż jest bowiem głową żony, tak jak Chrystus jest Głową kościoła—Jego ciała. Jest też jego Zbawicielem! <verse number="24" style="v"/>Tak jak kościół jest uległy wobec Chrystusa, tak wy macie być we wszystkim uległe wobec swoich mężów.</para>
  <para style="p">
    <verse number="25" style="v"/>A wy, mężowie, kochajcie żony z takim oddaniem, z jakim Chrystus pokochał kościół. On oddał za niego życie, <verse number="26" style="v"/>aby uczynić go świętym i aby oczyścić go przez obmycie Bożym słowem. <verse number="27" style="v"/>Chrystus uczynił to, aby przygotować dla siebie kościół jako wspaniałą narzeczoną—świętą i nienaganną, pozbawioną jakiejkolwiek skazy lub wady. <verse number="28" style="v"/>Mężowie powinni więc kochać swoje żony jak własne ciało. Kto okazuje żonie miłość, okazuje ją własnemu ciału. <verse number="29" style="v"/>Nikt przecież nie chce szkodzić własnemu ciału! Przeciwnie, każdy odżywia je i pielęgnuje. W taki sam sposób Chrystus troszczy się o kościół, <verse number="30" style="v"/>który jest Jego ciałem i do którego należymy. <verse number="31" style="v"/>Pismo mówi:</para>
  <para style="q1">„Dlatego mężczyzna opuści rodziców</para>
  <para style="q1">i złączy się z żoną,</para>
  <para style="q1">tak że ci dwoje staną się jednym ciałem”.</para>
  <para style="m">
    <verse number="32" style="v"/>Jest to niezwykła tajemnica, ale ja na tym przykładzie chcę zobrazować jedność Chrystusa i Jego kościoła. <verse number="33" style="v"/>Niech więc każdy mąż kocha żonę jak samego siebie, a żona niech okazuje szacunek mężowi.</para>
  <chapter number="6" style="c"/>
  <para style="s1">Dzieci i rodzice</para>
  <para style="p">
    <verse number="1" style="v"/>Teraz kilka słów do was, dzieci: Bądźcie posłuszne rodzicom ze względu na Pana—bo tak należy postępować. <verse number="2-3" style="v"/>„Szanuj rodziców, żeby ci się dobrze powodziło i abyś długo żył na ziemi!”—to pierwsze z dziesięciu przykazań, które zawiera obietnicę.</para>
  <para style="p">
    <verse number="4" style="v"/>Ojcowie, nie drażnijcie dzieci, ale wychowujcie je stosując dyscyplinę i nauczając je tego, co się podoba Panu.</para>
  <para style="s1">Niewolnicy i panowie</para>
  <para style="p">
    <verse number="5" style="v"/>Niewolnicy, bądźcie posłuszni swoim panom—szczerze i z szacunkiem, jakbyście służyli samemu Chrystusowi. <verse number="6" style="v"/>Nie róbcie tego na pokaz, aby się im przypodobać. Pracujcie tak, jakbyście byli niewolnikami samego Chrystusa, wypełniającymi Bożą wolę z potrzeby serca. <verse number="7" style="v"/>Powtarzam: Służcie z zapałem, jakbyście czynili to dla Pana, a nie tylko dla ludzi. <verse number="8" style="v"/>Pamiętajcie, że wszyscy—zarówno niewolnicy, jak i wolni—zostaną nagrodzeni przez Pana za ich dobre czyny.</para>
  <para style="p">
    <verse number="9" style="v"/>Wy zaś, panowie, traktujcie niewolników we właściwy sposób. Nie zmuszajcie ich do niczego groźbą i pamiętajcie, że w niebie zasiada wasz wspólny Pan. On traktuje wszystkich ludzi jednakowo.</para>
  <para style="s1">Boża zbroja</para>
  <para style="p">
    <verse number="10" style="v"/>Na koniec—kilka słów zachęty: Korzystajcie z mocy naszego Pana, a wtedy również wy będziecie mocni. <verse number="11" style="v"/>Załóżcie całą zbroję otrzymaną od Boga, abyście mogli odeprzeć podstępne ataki diabła. <verse number="12" style="v"/>Nie walczymy bowiem z ludźmi, ale z władcami świata ciemności i z niewidzialnymi siłami zła.</para>
  <para style="p">
    <verse number="13" style="v"/>Używajcie więc całej zbroi Bożej, abyście w dniu ataku byli gotowi do obrony i byście odnieśli zwycięstwo. <verse number="14" style="v"/>Bądźcie więc gotowi! Waszym pasem niech będzie prawda, a pancerzem—prawość. <verse number="15" style="v"/>Waszymi butami niech będzie gotowość niesienia ludziom dobrej nowiny o pokoju. <verse number="16" style="v"/>W każdej sytuacji osłaniajcie się tarczą, którą jest wasza wiara. Dzięki niej ugasicie wszystkie ogniste pociski szatana. <verse number="17" style="v"/>Załóżcie też hełm, którym jest wasze zbawienie, a do rąk weźcie miecz Ducha, czyli słowo Boże. <verse number="18" style="v"/>Poza tym wszystkim, korzystajcie z mocy Ducha Świętego, w każdej sytuacji modląc się do Boga i prosząc Go, aby miał w swojej opiece wszystkich świętych na świecie. <verse number="19" style="v"/>A módlcie się również za mnie, aby Bóg dał mi właściwe słowa, gdy będę przemawiał, i abym bez obaw mógł przedstawiać ludziom tajemnicę dobrej nowiny, <verse number="20" style="v"/>z powodu której jestem teraz w więzieniu. Proście więc Boga, abym—tak jak należy—mógł ją głosić z odwagą.</para>
  <para style="s1">Końcowe pozdrowienie</para>
  <para style="p">
    <verse number="21-22" style="v"/>Chcę, abyście wiedzieli, co u mnie słychać. Dlatego wysyłam do was Tychika, mojego drogiego przyjaciela i wiernego pomocnika w pracy dla Pana. On wszystko wam opowie i doda wam otuchy.</para>
  <para style="p">
    <verse number="23" style="v"/>Przyjaciele, niech Bóg Ojciec i Jezus Chrystus, nasz Pan, obdarzają was pokojem, miłością i wiarą! <verse number="24" style="v"/>Wszystkim wam, którzy kochacie naszego Pana, Jezusa Chrystusa, życzę łaski od Boga!</para>
</usx>
