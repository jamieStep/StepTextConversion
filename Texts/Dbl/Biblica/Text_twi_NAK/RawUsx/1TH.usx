<?xml version="1.0" encoding="UTF-8"?>
<usx version="2.6">
  <book code="1TH" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">TESALONIKAFO I</para>
  <para style="toc1">Tesalonikafo I</para>
  <para style="toc2">Tesalonikafo I</para>
  <para style="toc3">Tesalonikafo I</para>
  <para style="mt1">TESALONIKAFO I</para>
  <para style="imt">Nnianim</para>
  <para style="ip">Paulo na ɔtew asafo wɔ Tesalonika a na ɛhɔ yɛ aguadi kurow no. Yudafo mpanyin no tiaa Paulo nkyerɛkyerɛ no mu anibere so maa Paulo tu fii hɔ. Yudafo no sɔre gyinae denneenen taa Kristofo, enti ɛyɛɛ saa maa Paulo hokafo Timoteo fii Tesalonika kɔɔ Paulo nkyɛn kɔkaa ɔhaw a Kristofo no wɔ mu no kyerɛɛ no. Eyi na ɛmaa Paulo kyerɛw saa krataa yi de kɔhyɛɛ Kristofo a wɔwɔ Tesalonika no nkuran. Ɔdaa wɔn gyidi ne ɔdɔ a wɔwɔ no so ase. Ɔhyɛɛ wɔn nkuran sɛ wonso gyidi no mu dennen na wɔntena ase sɛ nokware Kristofo a wɔrehwɛ Kristo ba a ɛto so abien no anim denneenen.</para>
  <para style="iot">Emu Nsɛm</para>
  <para style="io1">1. Nkyia: 1:1</para>
  <para style="io1">2. Sɛnea na asafo no te ne nʼanuonyam: <char style="ior"><ref loc="1TH 1:2-10">1:2-10</ref></char></para>
  <para style="io1">3. Asomafo a na wɔka wɔn ho no adwuma: <char style="ior"><ref loc="1TH 2:1-3:13">2:1–3:13</ref></char></para>
  <para style="io1">4. Ɔkwan a ɛsɛ sɛ wɔfa so ka asafo no mu nsɛm: <char style="ior"><ref loc="1TH 4:1-5:11">4:1–5:11</ref></char></para>
  <para style="io1">5. Nkuranhyɛ nsɛm: <char style="ior"><ref loc="1TH 5:12-28">5:12-28</ref></char></para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Saa nhoma yi fi Paulo, Silas ne Timoteo nkyɛn. Wɔde kɔma Tesalonika asafo a wɔyɛ Agya Onyankopɔn ne Awurade Yesu Kristo mma no: Adom ne asomdwoe nka mo.</para>
  <para style="s1">Aseda</para>
  <para style="p">
    <verse number="2" style="v"/>Daa yesi mo ananmu da Onyankopɔn ase ma mo na yɛkae mo wɔ yɛn mpaebɔ mu nso. <verse number="3" style="v"/>Efisɛ, yɛkae mo gyidi a mode di dwuma, mo dɔ a ɛma mutumi de nsi yɛ adwuma ne mo anidaso dennen a mowɔ wɔ yɛn Awurade Yesu Kristo mu no wɔ yɛn Nyankopɔn ne Agya no anim.</para>
  <para style="p">
    <verse number="4" style="v"/>Anuanom, yenim sɛ Onyankopɔn dɔ mo nti na wayi mo sɛ ɔno ankasa ne de no. <verse number="5" style="v"/>Sɛ yɛbɛkaa Asɛmpa no kyerɛ mo a, ɛnyɛ nsɛm bi kwa na mmom yegyina tumi ne Honhom Kronkron ne mu nokware mu gyidi so. Munim sɛnea bere a na yɛne mo wɔ ha no mo yiyedi mu nti na ɛmaa yɛne mo tenae. <verse number="6" style="v"/>Musuasuaa yɛn ne Awurade; na ɛwom sɛ muhuu amane de, nanso mode anigye a efi Honhom Kronkron no mu gyee asɛm no.</para>
  <para style="p">
    <verse number="7" style="v"/>Ɛnam so ma mobɛyɛɛ nhwɛso maa gyidifo a wɔwɔ Makedonia ne Hela no nyinaa. <verse number="8" style="v"/>Nsɛm a moka faa Awurade ho no ankɔ Makedonia ne Hela nko, na mmom, gyidi a mowɔ wɔ Onyankopɔn mu no ho asɛm adu baabiara. Asɛm biara nni hɔ a ɛsɛ sɛ yɛka bio. <verse number="9" style="v"/>Saa nnipa no nyinaa ka gye a yɛbɛsraa mo no, mugyee yɛn ne twe a motwee mo ho fii ahoni ho na mode mo ho maa Onyankopɔn, som nokware ne ɔteasefo Nyankopɔn no <verse number="10" style="v"/>na moatwɛn ne Ba a ofi soro no; ne Ba Yesu a onyanee no fi awufo mu a ogye yɛn fi Onyankopɔn abufuw a ɛreba no mu no.</para>
  <chapter number="2" style="c"/>
  <para style="s1">Paulo adwumayɛ wɔ Tesalonika</para>
  <para style="p">
    <verse number="1" style="v"/>Anuanom, mo ankasa munim sɛ nsra a yɛbɛsraa mo no anyɛ ɔkwa. <verse number="2" style="v"/>Munim ayaayaade a wɔyɛɛ yɛn ne ɔyaw a wɔyaw yɛn wɔ Filipi ansa na yɛreba mo nkyɛn wɔ Tesalonika. Ɛwom sɛ na nnipa bi tia yɛn de, nanso yɛn Nyankopɔn hyɛɛ yɛn den ma yɛkaa Asɛmpa a efi ne mu no. <verse number="3" style="v"/>Asɛmpa a yɛka kyerɛɛ mo no mfi adwemmɔne anaa nnaadaa mu na mmom, nea yɛkae no yɛ nokware turodoo.</para>
  <para style="p">
    <verse number="4" style="v"/>Daa yɛka nokware sɛnea Onyankopɔn hwehwɛ yɛn sɛ yɛnka no, efisɛ, ɔpene so na ɔde Asɛmpa no nso ama yɛn sɛ yɛnka. Yɛmpɛ sɛ yɛsɔ nnipa ani na mmom Onyankopɔn a ɔsɔ yɛn adwene hwɛ no ani na yɛpɛ sɛ yɛsɔ. <verse number="5" style="v"/>Munim pefee sɛ yɛamma ha sɛ yɛrebɛka nnaadaasɛm akyeerɛ mo anaasɛ yɛrebɛka nsɛm sikanibere so. Onyankopɔn ne yɛn adanse. <verse number="6" style="v"/>Sɛ moyɛ Kristo asomafo no nti, anka yɛwɔ ho kwan sɛ yɛpɛ anuonyam fi mo nkyɛn nanso yemmisaa anuonyam mfii mo anaasɛ onipa foforo bi nkyɛn. <verse number="7" style="v"/>Na yɛwɔ mo nkyɛn no na yɛne mo te odwo so sɛnea ɔbeatan korɔkorɔ ne mma. <verse number="8" style="v"/>Esiane sɛ na yɛdɔ mo no nti, na ɛnyɛ Asɛmpa no nko ara na na mowɔ mu kyɛfa na mmom yɛn ankasa yɛn abrabɔ nso ka ho bi. Na yɛdɔ mo pa ara.</para>
  <para style="p">
    <verse number="9" style="v"/>Anuanom, minim sɛ mokae adwuma a yɛyɛe ne brɛ a yɛbrɛe. Yɛyɛɛ adwuma awia ne anadwo sɛnea Onyankopɔn Asɛmpa no ka a yɛka kyerɛɛ mo no, yɛremfa ɔhaw bi mmɛto mo so.</para>
  <para style="p">
    <verse number="10" style="v"/>Mo ne Onyankopɔn yɛ yɛn adansefo. Yɛn suban a yɛdaa no adi kyerɛɛ mo a mugyee Asɛmpa no dii no yɛ kronn a eye na mfomso biara nni ho. <verse number="11" style="v"/>Mo ara munim sɛ yɛne mo tenae sɛnea agya ne nʼankasa mma tena. <verse number="12" style="v"/>Yɛhyɛɛ mo nkuran; yɛkyekyee mo werɛ na yɛkɔɔ so tuu mo fo sɛ montena ase wɔ ɔkwan a ɛsɔ Onyankopɔn a ɔfrɛ mo wɔ nʼahenni ne nʼanuonyam mu no so.</para>
  <para style="p">
    <verse number="13" style="v"/>Daa yɛbɛda Onyankopɔn ase wɔ saa asɛm yi ho. Bere a yɛkaa Onyankopɔn asɛm kyerɛɛ mo no, mutiei, gye dii sɛ ɛnyɛ asɛm a efi onipa nkyɛn na mmom, ampa ara sɛ, efi Onyankopɔn nkyɛn. Mo a moagye adi no, Onyankopɔn yɛ adwuma wɔ mo mu.</para>
  <para style="p">
    <verse number="14" style="v"/>Anuanom, nsɛm a ɛtotoo Onyankopɔn asafo a na ɛwowɔ Yudea ne nnipa a wɔwɔ hɔ a na wɔyɛ Kristo Yesu nkurɔfo no bi ara na ato mo yi. Ɔtaa a mo ara mo manfo taa mo no, saa ara na Yudafo no nso taa asafo no, <verse number="15" style="v"/>kum Awurade Yesu ne adiyifo no taa yɛn nso. Onyankopɔn ani nsɔ wɔn na nnipa bo fuw wɔn. <verse number="16" style="v"/>Wɔbɔ mmɔden sɛ wobesiw yɛn kwan sɛnea ɛbɛyɛ a yɛrentumi nkɔka asɛm a ɛbɛma Amanamanmufo no nkwagye nkyerɛ wɔn. Eyi ma daa wɔn bɔne kɔ so. Na Onyankopɔn abufuw wɔ wɔn so.</para>
  <para style="s1">Paulo pɛ sɛ ɔkɔsra wɔn bio</para>
  <para style="p">
    <verse number="17" style="v"/>Yɛn de, anuanom, tetew a yɛtetew mu kakraa a emfi yɛn no nanso ɛyɛ honam fam no, yɛn ani gyinaa mo na yɛbɔɔ ho mmɔden sɛ yebehu mo bio. <verse number="18" style="v"/>Yɛpɛe sɛ yɛbɛsan aba mo nkyɛn. Me Paulo de, na mepɛ sɛ meba hɔ boro pɛnkoro nanso ɔbonsam amma yɛn ho kwan. <verse number="19" style="v"/>Nanso ne nyinaa akyi no, mo nko ara ne yɛn anidaso ne yɛn ahosɛpɛw na sɛ yebetumi ahoahoa yɛn ho nkonimdi mu wɔ Awurade Yesu anim wɔ ne ba no mu a, egyina mo so. <verse number="20" style="v"/>Nokwarem, yɛn ahohoahoa ne yɛn ahosɛpɛw gyina mo so.</para>
  <chapter number="3" style="c"/>
  <para style="s1">Asɛmpa a efi Timoteo nkyɛn</para>
  <para style="p">
    <verse number="1" style="v"/>Akyiri yi a mihui sɛ meyɛ ho hwee a ɛnyɛ ye no, meyɛɛ mʼadwene sɛ me nko ara mɛtena Atene. <verse number="2" style="v"/>Enti yɛsomaa yɛn nua Timoteo a yɛne no yɛ Onyankopɔn adwuma no sɛ ɔnkɔka Asɛmpa a ɛfa Kristo ho mfa mmoa, nhyɛ mo gyidi den, <verse number="3" style="v"/>sɛnea ɛbɛyɛ a ɔtaa no nti, mo mu biara mmɔ hu. Mo ara munim sɛ saa ɔtaa no yɛ Onyankopɔn pɛ a wahyehyɛ ama yɛn. <verse number="4" style="v"/>Bere a na yɛne mo wɔ hɔ no, yedii kan ka kyerɛɛ mo se, wɔbɛtaa yɛn na sɛnea munim no, saa pɛpɛɛpɛ na aba yi.</para>
  <para style="p">
    <verse number="5" style="v"/>Ɛno nti na mesomaa Timoteo. Esiane sɛ na asɛm no hyɛ me so nti, mesomaa no sɛ ɔmmɛhwɛ mo gyidi mu. Na misuro sɛ ɔbonsam na wasɔ mo ahwɛ ama dwuma a yɛadi no nyinaa ayɛ ɔkwa.</para>
  <para style="p">
    <verse number="6" style="v"/>Afei Timoteo afi mo nkyɛn aba yɛn nkyɛn abɛka anigyesɛm a ɛfa mo gyidi ne mo dɔ ho asɛm akyerɛ yɛn. Waka akyerɛ yɛn se daa modwene yɛn ho adwene pa na mopɛ sɛ muhu yɛn sɛnea yɛn nso yɛpɛ sɛ yɛhu mo no ara pɛ. <verse number="7" style="v"/>Enti yɛn haw ne yɛn amanehunu no mu no, moahyɛ yɛn nkuran, <verse number="8" style="v"/>efisɛ, sɛ mugyina pintinn wɔ Awurade mu a, na ɛma yɛn nso yetumi gyina biribiara ano wɔ yɛn asetena mu.</para>
  <para style="p">
    <verse number="9" style="v"/>Ɛsɛ sɛ yɛda Onyankopɔn ase ma mo. Mo nti, yɛda Onyankopɔn ase sɛ moama yɛn ho asɛpɛww yɛn wɔ nʼanim. <verse number="10" style="v"/>Daa awia ne anadwo, yefi yɛn koma nyinaa mu srɛ no sɛ, ɔmma yɛne mo nhyia na yɛmma mo nea ehia mo wɔ mo gyidi mu.</para>
  <para style="p">
    <verse number="11" style="v"/>Ɔno ara yɛn Nyankopɔn ne Agya no ankasa ne yɛn Awurade Yesu Kristo nsiesie kwan na yɛmmra mo nkyɛn. <verse number="12" style="v"/>Awurade mma mo dɔ mu nyɛ den mmoro so wɔ mo ho mo ho mu ne afoforo mu, sɛnea yɛn nso yɛdɔ mo no. <verse number="13" style="v"/>Ɔnhyɛ mo koma den a mo ho nni asɛm wɔ kronkronyɛ mu yɛn Nyankopɔn ne Agya no anim wɔ yɛn Awurade Yesu Kristo ne nʼahotefo nyinaa ba mu.</para>
  <chapter number="4" style="c"/>
  <para style="s1">Asetena a ɛsɔ Onyankopɔn ani</para>
  <para style="p">
    <verse number="1" style="v"/>Anuanom, asɛm a etwa to ne sɛ, musuaa ɔkwan pa a ɛsɛ sɛ mofa so tena ase a ɛbɛsɔ Onyankopɔn ani. Na saa pɛpɛɛpɛ na morebɔ mo bra. Enti yɛde yɛn Awurade Yesu din srɛ, hyɛ mo sɛ, monyɛ mma ɛmmoro nea moreyɛ mprempren no mu. <verse number="2" style="v"/>Munim nkyerɛkyerɛ a ɛnam Awurade Yesu tumi nti, yetumi kyerɛkyerɛɛ mo. <verse number="3" style="v"/>Eyi yɛ Onyankopɔn pɛ a ɔwɔ ma mo. Ɔpɛ sɛ moyɛ kronkron na motwe mo ho fi aguamammɔ ho. <verse number="4" style="v"/>Ɛsɛ sɛ musua sɛnea mohyɛ mo ho so na obiara atumi ne ne yere atena kronnyɛ ne anuonyam so. <verse number="5" style="v"/>Monntena ase akɔnnɔ anibere so te sɛ wɔn a wonnim Onyankopɔn.</para>
  <para style="p">
    <verse number="6" style="v"/>Onyankopɔn akyide no bi nso ne sɛ, ɛnsɛ sɛ mo mu biara sisi ne yɔnko gye ne yere, efisɛ, sɛ obi yɛ saa a, Onyankopɔn bɛtwe nʼaso denneenen sɛnea yɛadi kan abɔ mo kɔkɔ no. <verse number="7" style="v"/>Onyankopɔn amfrɛ yɛn sɛ yɛmmɛbɔ aguaman na mmom ɔfrɛɛ yɛn sɛ yɛntena ase ahotew mu. <verse number="8" style="v"/>Ɛno nti, obiara a ɔbɛpo nkyerɛkyerɛ no ntia onipa na mmom, otia Onyankopɔn a ɔma mo Honhom Kronkron no.</para>
  <para style="p">
    <verse number="9" style="v"/>Ɛho nhia sɛ mɛkyerɛw mo afa ɔdɔ a ɛsɛ sɛ modɔ mo nuanom asuafo no ho. Onyankopɔn akyerɛ mo ankasa ɔkwan a ɛsɛ sɛ mofa so dodɔ mo ho mo ho. <verse number="10" style="v"/>Na moada saa ɔdɔ no adi pɛpɛɛpɛ akyerɛ anuanom a wɔwɔ Makedonia no nyinaa. Nanso anuanom, yɛsrɛ mo sɛ monkɔ so nnodɔ mo ho mo ho mma ɛmmoro saa. <verse number="11" style="v"/>Momma ɛnyɛ mo botae sɛ mobɛtena ase dinn na moahwɛ so adi mo dwuma de abɔ mo ho akɔhoma sɛnea yɛaka akyerɛ mo dedaw no. <verse number="12" style="v"/>Sɛ moyɛ saa a, ɛbɛma wɔn a wɔnyɛ asuafo no afɛre mo na moremmisa nea ehia mo nso mfi obiara nkyɛn.</para>
  <para style="s1">Awurade ba no</para>
  <para style="p">
    <verse number="13" style="v"/>Anuanom, yɛpɛ sɛ yɛka nokware a ɛfa wɔn a wɔawuwu no ho kyerɛ mo sɛnea ɛbɛyɛ a morenni ho awerɛhow te sɛ wɔn a wonni anidaso no. <verse number="14" style="v"/>Yegye di sɛ Yesu wui, na ɔsɔree bio enti yɛwɔ gyidi sɛ wɔn a wogyee Yesu dii na wowuwui no, Onyankopɔn de saa nnipa no bɛka Yesu ho.</para>
  <para style="p">
    <verse number="15" style="v"/>Awurade nkyerɛkyerɛ a yɛreka akyerɛ mo no ne sɛ, ɛda a Awurade bɛba no, yɛn a yɛte ase yi renni awufo no anim kan. <verse number="16" style="v"/>Awurade no ankasa de nteɛm a ɔbɔfo panyin no nso nne a Onyankopɔn torobɛnto nne ka ho fi soro bɛba fam. Wɔn a wɔawuwu wɔ Kristo mu no bɛsɔre kan, <verse number="17" style="v"/>na wɔaboaboa yɛn a yɛte ase bere no ne wɔn a wɔasɔre no ano wɔ omununkum mu ahyia Awurade wɔ wim. Na saa na yɛne Awurade bɛtena daa. <verse number="18" style="v"/>Enti, momfa saa asɛm yi nkyekye obiara werɛ.</para>
  <chapter number="5" style="c"/>
  <para style="s1">Munsiesie mo ho mma Awurade ba</para>
  <para style="p">
    <verse number="1" style="v"/>Anuanom, ɛho nhia sɛ mɛkyerɛw akyerɛ mo nna ne bere a saa nsɛm yi besisi. <verse number="2" style="v"/>Efisɛ, mo ankasa munim yiye sɛ da a Awurade bɛba no bɛyɛ sɛ ɔkorɔmfo a ɔreba anadwo. <verse number="3" style="v"/>Bere a nnipa bɛka se, “Biribiara yɛ asomdwoe” no, saa bere no na adesɛe bɛba wɔn so. Na wɔrenguan. Ɛbɛyɛ te sɛ yaw a ɛba ɔpemfo a ɔrewo so no.</para>
  <para style="p">
    <verse number="4" style="v"/>Nanso mo anuanom yi de, monte sum mu nti ɛnsɛ sɛ saa da no fi mo mu sɛ ɔkorɔmfo. <verse number="5" style="v"/>Mo nyinaa moyɛ hann ne adekyee mma. Yɛnyɛ anadwo ne sum mma. <verse number="6" style="v"/>Ɛno nti, ɛnsɛ sɛ yɛdeda sɛ afoforo no. Ɛsɛ sɛ yɛwɛn na yɛbrɛ yɛn ho ase. <verse number="7" style="v"/>Anadwo na nnipa da. Anadwo na nnipa bow nsa. <verse number="8" style="v"/>Nanso yɛyɛ adekyee mma nti ɛsɛ sɛ yɛbrɛ yɛn ho ase. Ɛsɛ sɛ yɛhyɛ gyidi ne ɔdɔ nkatabo ne yɛn nkwagye anidaso sɛ dade kyɛw.</para>
  <para style="p">
    <verse number="9" style="v"/>Onyankopɔn anyi yɛn sɛ yemmehu amane wɔ nʼabufuw ano na mmom, oyii yɛn sɛ yɛmfa Awurade Yesu Kristo <verse number="10" style="v"/>a owu maa yɛn no sɛnea ɛbɛyɛ a, sɛ ɔba na sɛ yɛawu o sɛ yɛte ase o, yɛne no bɛtena ase wɔ nkwa mu. <verse number="11" style="v"/>Esiane saa nti, monhyɛ mo ho nkuran na mommoaboa mo ho mo ho sɛnea mugu so reyɛ yi.</para>
  <para style="s1">Afotu ne nkyia</para>
  <para style="p">
    <verse number="12" style="v"/>Anuanom, yɛsrɛ mo sɛ, momfa obu ne nidi mma wɔn a Awurade ayi wɔn sɛ wonni mo anim nkyerɛkyerɛ mo no. <verse number="13" style="v"/>Esiane adwuma a wɔyɛ no nti, mummu wɔn na monnɔ wɔn yiye. Montena ase asomdwoe mu.</para>
  <para style="p">
    <verse number="14" style="v"/>Anuanom, yɛhyɛ mo sɛ, monkasa nkyerɛ anihafo, monka wɔn a wɔnyɛ hyew no hyew; mommoa wɔn a wɔyɛ mmerɛw; montɔ mo bo ase mma wɔn nyinaa. <verse number="15" style="v"/>Monhwɛ sɛ obi mfa bɔne a obi ayɛ no no ho ka ntua no. Bere biara, momma ɛnyɛ mo botae sɛ mobɛyɛ papa ama mo ho mo ho ne obiara.</para>
  <para style="p">
    <verse number="16" style="v"/>Momma mo ani nnye da biara <verse number="17" style="v"/>na bere biara nso, mommɔ mpae; <verse number="18" style="v"/>biribiara mu monna ase. Eyi na Onyankopɔn hwehwɛ afi mo nkyɛn wɔ Kristo Yesu mu.</para>
  <para style="p">
    <verse number="19" style="v"/>Monnka Honhom Kronkron no nnhyɛ; <verse number="20" style="v"/>munnsi adiyisɛm atwetwe. <verse number="21" style="v"/>Monsɔ biribiara nhwɛ; momfa nea eye, <verse number="22" style="v"/>na munkyi bɔne biara. <verse number="23" style="v"/>Na ɔno asomdwoe Nyankopɔn no ara ntew mo ho koraa, na ɔnhwɛ mo honhom ne mo kra ne mo nipadua so mu a ɛho remma asɛm biara yɛn Awurade Yesu Kristo ba mu. <verse number="24" style="v"/>Ɔnokwafo ne nea ɔfrɛɛ mo no, ɔno nso na ɔbɛyɛ.</para>
  <para style="p">
    <verse number="25" style="v"/>Anuanom, mommɔ mpae mma yɛn.</para>
  <para style="p">
    <verse number="26" style="v"/>Momfa mfewano kronkron nkyiakyia anuanom nyinaa.</para>
  <para style="p">
    <verse number="27" style="v"/>Mehyɛ mo wɔ Awurade tumi mu sɛ monkenkan saa nhoma yi nkyerɛ anuanom no nyinaa.</para>
  <para style="p">
    <verse number="28" style="v"/>Yɛn Awurade Yesu Kristo adom nka mo.</para>
</usx>
