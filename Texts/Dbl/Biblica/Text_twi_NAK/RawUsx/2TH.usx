<?xml version="1.0" encoding="UTF-8"?>
<usx version="2.6">
  <book code="2TH" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">TESALONIKAFO II</para>
  <para style="toc1">Tesalonikafo II</para>
  <para style="toc2">Tesalonikafo II</para>
  <para style="toc3">Tesalonikafo II</para>
  <para style="mt1">TESALONIKAFO II</para>
  <para style="imt">Nnianim</para>
  <para style="ip">Paulo kyerɛw krataa a edi kan a ɔde kɔmaa Tesalonikafo no, ankyɛ biara na ɔkyerɛw nea ɛto so abien yi. Na atoro akyerɛkyerɛfo bi ka se Kristo ba a ɛto so abien no, waba dedaw. Eyi maa basabasa sii asafo no mu. Nnipa pii gyaee adwumayɛ dii anihaw. Paulo kyerɛw krataa yi kaa wɔn anim wɔ anihaw a wɔredi no ho. Ɔkyerɛkyerɛ faa owusɔre ho. Ɔhyɛɛ wɔn nkuran sɛ wonso gyidi no mu dennen na wɔnhwɛ Kristo ba a ɛto so abien no anim.</para>
  <para style="iot">Emu nsɛm</para>
  <para style="io1">1. Nkyia: <char style="ior"><ref loc="2TH 1:1-2">1:1-2</ref></char></para>
  <para style="io1">2. Paulo da ase bɔ mpae ma asafo no: <char style="ior"><ref loc="2TH 1:3-12">1:3-12</ref></char></para>
  <para style="io1">3. Kristo ba a ɛto so abien: <char style="ior"><ref loc="2TH 2:1-17">2:1-17</ref></char></para>
  <para style="io1">4. Nkyerɛkyerɛ ahorow: <char style="ior"><ref loc="2TH 3:1-15">3:1-15</ref></char></para>
  <para style="io1">5. Nhyira ne nkyia: <char style="ior"><ref loc="2TH 3:16-18">3:16-18</ref></char></para>
  <para style="ie"/>
  <chapter number="1" style="c"/>
  <para style="s1">Nkyia</para>
  <para style="p">
    <verse number="1" style="v"/>Saa nhoma yi fi Paulo, Silas ne Timoteo nkyɛn. Wɔde kɔma Tesalonika asafo a wɔyɛ Agya Onyankopɔn ne Awurade Yesu Kristo nkurɔfo no:</para>
  <para style="p">
    <verse number="2" style="v"/>Adom ne asomdwoe a efi Agya Onyankopɔn ne yɛn Awurade Yesu Kristo nka mo.</para>
  <para style="s1">Aseda</para>
  <para style="p">
    <verse number="3" style="v"/>Anuanom, ɛsɛ sɛ da biara yɛda Onyankopɔn ase ma mo. Ɛsɛ sɛ yɛyɛ saa, efisɛ, mo gyidi ne ɔdɔ a modɔ afoforo no den ara na ɛreyɛ. <verse number="4" style="v"/>Saa nti na yɛn ankasa yɛde mo hoahoa yɛn ho wɔ Onyankopɔn asafo horow mu no. Yɛde ɔtaa ne amanehunu a mokɔ so gyina ano no hoahoa yɛn ho. <verse number="5" style="v"/>Eyinom nyinaa di adanse sɛ, Onyankopɔn bu atɛntrenee ɛno nti, wɔbɛkan mo afra wɔn a wɔbɛkɔ nʼahenni a morehu ho amane no mu. <verse number="6" style="v"/>Onyankopɔn bɛyɛ nea ɛteɛ. Wɔn a wɔbɛma mo ahu amane no, ɔno nso bɛma wɔahu amane, <verse number="7" style="v"/>na mo a morehu amane no ne yɛn nso, wama yɛahome. Saa asɛm yi besi wɔ bere a Awurade Yesu nam ogyaframa mu fi soro reba a nʼabɔfo atumfo ka ne ho no, <verse number="8" style="v"/>abɛtwe wɔn a wonnim Onyankopɔn na wontie yɛn Awurade Yesu Asɛmpa no aso. <verse number="9" style="v"/>Wɔbɛkɔ daa ɔsɛe mu na wɔayi wɔn afi Awurade anim ne nʼanuonyam mu <verse number="10" style="v"/>da a ɔbɛma nʼakyidifo ne nʼasuafo ahyɛ no anuonyam no. Mo nso, mobɛfra saa nkurɔfo no mu, efisɛ, moagye asɛm a yɛka kyerɛɛ mo no adi.</para>
  <para style="p">
    <verse number="11" style="v"/>Eyi nti na daa yɛbɔ mpae ma mo no. Yɛsrɛ Onyankopɔn sɛ ɔmma mo ntumi ntena ase mma asetena a ɛno nti ɔfrɛɛ mo no. Onnyina ne tumi so mma mo tumi, nyɛ mo apɛde ne biribiara a mo gyidi bɛka akyerɛ mo sɛ monyɛ no nyinaa. <verse number="12" style="v"/>Yɛbɔ mpae sɛnea wɔnam yɛn Nyankopɔn ne Awurade Yesu Kristo adom so bɛhyɛ Awurade Yesu din anuonyam wɔ mo mu na mo nso, wɔahyɛ mo anuonyam wɔ ne mu.</para>
  <chapter number="2" style="c"/>
  <para style="s1">Nneɛma a edi Kristo ba anim</para>
  <para style="p">
    <verse number="1" style="v"/>Ɛfa yɛn Awurade Yesu Kristo ba a ɔrebɛba ne boa a wɔbɛboaboa yɛn ano akɔka ne ho no, mesrɛ mo, anuanom, <verse number="2" style="v"/>mommma mo adwene mu nnyɛ mo nnaa sɛ da a Awurade reba no adu. Ebia na obi rehyɛ saa nkɔm no anaa obi foforo nso gyina so reka asɛm. Anaasɛ nso wɔka se yɛn nhoma a yɛkyerɛw no bi mu na saa asɛm no wɔ. <verse number="3" style="v"/>Mommma obiara nnaadaa mo saa kwan yi so. Saa Da no remma da gye sɛ Adɔnyɛ a etwa to no aba ama ɔbɔnefo no a ɔbɛka daa ɔsɛe mu no ada ne ho adi. <verse number="4" style="v"/>Biribiara a nnipa som na wobu no kronkron no obetia mu. Ɔbɛkorɔn ne ho wɔ ne nyinaa so na wakɔtena Onyankopɔn asɔredan mu na waka se ɔno ne Onyankopɔn.</para>
  <para style="p">
    <verse number="5" style="v"/>Monkae sɛ bere a me ne mo wɔ hɔ no, na metaa ka eyinom nyinaa kyerɛ mo. <verse number="6" style="v"/>Nanso biribi na atwe no asɛn na sɛ bere no du a, ne ho asɛm bɛba.</para>
  <para style="p">
    <verse number="7" style="v"/>Ɔbɔnefo no di ne dwuma dedaw na nea ɛbɛba no remma da gye sɛ wayi nea okita mu no afi hɔ. <verse number="8" style="v"/>Ɛno ansa na ɔbɔnefo no bɛba, na Awurade Yesu nam nʼanom home so betu no agu na ɔde ne ba a ɔbɛba no mu anuonyam asɛe no. <verse number="9" style="v"/>Ɔbɔnefo no nam ɔbonsam tumi so na ɛbɛba na wabɛyɛ anwonwade ne nsɛnkyerɛnne <verse number="10" style="v"/>na ɔnam bɔne so adaadaa wɔn a wɔbɛyera no. Wɔbɛyera, efisɛ, wɔannye nokware no antom, annɔ nokware no na wɔnam so anya nkwa. <verse number="11" style="v"/>Eyi nti, Onyankopɔn soma mfomso tumi ma ɛkɔhyɛ wɔn mu na ɛnam so ama wɔagye nsɛm a ɛnyɛ nokware adi. <verse number="12" style="v"/>Awiei no ara ne sɛ, wɔn a wonnye nokware no nni na wɔn ani gye bɔne ho no, wobebu wɔn atɛn.</para>
  <para style="p">
    <verse number="13" style="v"/>Anuanom, ɛsɛ sɛ bere biara yɛda Onyankopɔn ase ma mo a Awurade dɔ mo no. Efisɛ, ɛnam Honhom no tumi so na Onyankopɔn yii mo sɛ nnipa a mudi kan a wobegye mo nkwa na wɔayɛ mo Onyankopɔn nkurɔfo kronkron wɔ mo gyidi a mowɔ wɔ nokware mu no mu. <verse number="14" style="v"/>Onyankopɔn nam Asɛmpa no so frɛɛ mo sɛnea mo ne Awurade Yesu Kristo bɛtena nʼanuonyam no mu.</para>
  <para style="p">
    <verse number="15" style="v"/>Enti, anuanom, munnyina pintinn na monka mo ho mmata nokware a yɛkyerɛɛ mo wɔ asɛnka ne yɛn nhoma no mu no.</para>
  <para style="p">
    <verse number="16" style="v"/>Yɛn Awurade Yesu Kristo no ankasa ne yɛn Agya Onyankopɔn a ɔdɔ yɛn na ɔnam nʼadom mu ahyɛ yɛn daa nkuran ne anidaso pa no, <verse number="17" style="v"/>nkyekye mo werɛ, na ɔnhyɛ mo den asɛm ne adwuma pa nyinaa mu.</para>
  <chapter number="3" style="c"/>
  <para style="s1">Mommɔ mpae mma yɛn</para>
  <para style="p">
    <verse number="1" style="v"/>Anuanom, asɛm a etwa to ne sɛ, mommɔ mpae mma yɛn sɛnea ɛbɛyɛ a Awurade asɛm bɛkɔ so atrɛw ntɛm sɛnea ɛyɛe wɔ mo mu no. <verse number="2" style="v"/>Afei mommɔ mpae mma yɛn sɛnea ɛbɛyɛ a Onyankopɔn beyi yɛn afi abɔnefo ne nsɛmmɔnedifo nsam. Efisɛ, ɛnyɛ nnipa nyinaa na wogye asɛm no di. <verse number="3" style="v"/>Nanso Awurade yɛ ɔnokwafo. Ɔbɛhyɛ mo den na wagye mo afi ɔbɔnefo no nsam. <verse number="4" style="v"/>Awurade mma yɛn mo mu anidaso. Yɛwɔ anidaso sɛ moreyɛ na mobɛkɔ so ayɛ biribiara a yɛbɛkyerɛ mo sɛ monyɛ no.</para>
  <para style="p">
    <verse number="5" style="v"/>Awurade nka mo ho na munnya ɔdɔ koma mma Onyankopɔn ne Kristo nkuranhyɛ no.</para>
  <para style="s1">Anihaw ho kɔkɔbɔ</para>
  <para style="p">
    <verse number="6" style="v"/>Anuanom, yɛhyɛ mo wɔ Awurade Yesu Kristo din mu sɛ, montwe mo ho mfi anuanom a wodi anihaw na wonni mmara a yɛahyɛ ama wɔn no so no ho. <verse number="7" style="v"/>Mo ankasa munim pefee sɛ ɛsɛ sɛ moyɛ nea yɛyɛe no bi pɛpɛɛpɛ. Bere a na yɛwɔ mo nkyɛn no, yɛanyɛ anihaw. <verse number="8" style="v"/>Obi ammoa yɛn a yɛantua onii no ka. Yɛyɛɛ adwuma denneenen. Awia ne anadwo nyinaa yɛyɛɛ adwuma sɛnea yɛremfa sikasɛm biara nhaw mo adwene. <verse number="9" style="v"/>Eyi nkyerɛ sɛ na yenni ho kwan sɛ yebisa mo biribi de boa yɛn asetena. Yɛyɛɛ saa de yɛɛ nhwɛso maa mo. <verse number="10" style="v"/>Yɛwɔ mo nkyɛn no, yɛka kyerɛɛ mo se, “Obiara a ɔmpɛ sɛ ɔyɛ adwuma no, ɛnsɛ sɛ wɔma odidi.”</para>
  <para style="p">
    <verse number="11" style="v"/>Yɛka saa asɛm yi, efisɛ, yɛte sɛ mo mu bi yɛ anihafo a wɔnyɛ hwee sɛ wɔnenam nkurɔfo nnwuma ase. <verse number="12" style="v"/>Yɛde Awurade Yesu Kristo din hyɛ wɔn, bɔ wɔn kɔkɔ se, wɔmmɔ bra pa na wɔnyɛ adwuma mfa mmɔ wɔn ho akɔhoma.</para>
  <para style="p">
    <verse number="13" style="v"/>Anuanom munnnyae papayɛ da.</para>
  <para style="p">
    <verse number="14" style="v"/>Obi wɔ hɔ a ɔrentie nhoma a makyerɛw abrɛ mo yi mu nsɛm. Sɛ muhu obi saa a, monhwɛ no yiye na montwe mo ho mfi ne ho na nʼanim ngu ase. <verse number="15" style="v"/>Nanso mommfa saa onipa no sɛ ɔyɛ ɔtamfo na mmom, mommɔ no kɔkɔ sɛ mo nua. <verse number="16" style="v"/>Na ɔno asomdwoe Awurade no ara mma mo asomdwoe daa ade nyinaa mu. Awurade ne mo nyinaa ntena.</para>
  <para style="p">
    <verse number="17" style="v"/>Me ara me Paulo, me nsa ano nkyerɛw a menam so rekyia mo ni. Saa kwan yi ara so na mefa kyerɛw nhoma.</para>
  <para style="p">
    <verse number="18" style="v"/>Yɛn Awurade Yesu Kristo adom nka mo nyinaa.</para>
</usx>
