<?xml version="1.0" encoding="UTF-8"?>
<usx version="2.6">
  <book code="JAS" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">YAKOBO</para>
  <para style="toc1">Yakobo</para>
  <para style="toc2">Yakobo</para>
  <para style="toc3">Yakobo</para>
  <para style="mt1">YAKOBO</para>
  <para style="imt">Nnianim</para>
  <para style="ip">Yakobo a na nnipa nyinaa nim sɛ Yesu ne nua ne no no, na ɔsan yɛ Yerusalem asafo no ti no, na ɔkyerɛw saa nhoma yi. Ɔkyerɛw krataa yi kɔmaa Yudafo Kristofo a wɔabɔ apansam, “Kristofo a wɔahwete baabiara” no. Ɔkyerɛw kotuu Kristofo no fo faa nea ɛsɛ sɛ wɔyɛ ho. Nea osii so dua ne sɛ ansa na Okristoni gyidi bɛyɛ pɛ no, ɛsɛ sɛ nnwuma pa bata ho.</para>
  <para style="iot">Emu nsɛm</para>
  <para style="io1">1. Okristoni abrabɔ: <char style="ior"><ref loc="JAS 1:1-27">1:1-27</ref></char></para>
  <para style="io1">2. Mmara ne animka: <char style="ior"><ref loc="JAS 2:1-4:17">2:1–4:17</ref></char></para>
  <para style="io1">3. Mmara ntoaso: <char style="ior"><ref loc="JAS 5:1-20">5:1-20</ref></char></para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Saa krataa yi fi me Yakobo a meyɛ Onyankopɔn ne Awurade Yesu Kristo somfo nkyɛn.</para>
  <para style="p">Mikyia mmusuakuw dumien a wɔahwete no nyinaa.</para>
  <para style="s1">Gyidi ne nyansa</para>
  <para style="p">
    <verse number="2" style="v"/>Anuanom, sɛ sɔhwɛ bi ba mo akwan mu a, momma mo ani nnye <verse number="3" style="v"/>efisɛ, sɛ mo gyidi tumi gyina sɔhwɛ no ano a, ɛno ansa na munya boasetɔ. <verse number="4" style="v"/>Momma boasetɔ no ntena mo mu daa nyinaa sɛnea ɛbɛyɛ a mobɛyɛ pɛ a biribiara ho nhia mo.</para>
  <para style="p">
    <verse number="5" style="v"/>Sɛ nyansa ho hia mo mu bi a, ɛsɛ sɛ ɔbɔ mpae srɛ Onyankopɔn na ɔbɛma no bi, efisɛ, Onyankopɔn fi ayamye ne adom mu ma obiara nea ehia no no kwa. <verse number="6" style="v"/>Na sɛ worebɔ mpae a, ɛsɛ sɛ wugye di a wunnye ho akyinnye. Obiara a ogye akyinnye no te sɛ ɛpo asorɔkye a mframa bɔ no kɔ baabiara a ɛpɛ. <verse number="7" style="v"/>Ɛnsɛ sɛ saa onipa no susuw sɛ obenya biribiara afi Awurade nkyɛn; <verse number="8" style="v"/>nʼadwene yɛ no ntanta a ontumi nsi biribiara pi.</para>
  <para style="s1">Ohia ne ahonya</para>
  <para style="p">
    <verse number="9" style="v"/>Sɛ Onyankopɔn ma onua hiani so a, ɛsɛ sɛ nʼani gye, <verse number="10" style="v"/>na ɔdefo a wɔbrɛ no ase no nso saa ara. Efisɛ, ɔdefo no twam kɔ sɛ wuram afifide bi. <verse number="11" style="v"/>Owia pue de ne hyew no hyew afifide no ma nʼahoɔfɛ no sɛe. Saa ara na wɔbɛsɛe ɔdefo no bere a ogu so redi ne dwuma no.</para>
  <para style="s1">Sɔhwɛ</para>
  <para style="p">
    <verse number="12" style="v"/>Nhyira nka onipa a onya gyidi wɔ amanehunu mu, efisɛ, ɔno na obenya akyɛde a Onyankopɔn ahyɛ ho bɔ ama wɔn a wɔdɔ no no. <verse number="13" style="v"/>Sɛ saa sɔhwɛ no to obi a, ɛnsɛ sɛ ɔka se, “Saa sɔhwɛ yi fi Onyankopɔn.” Efisɛ, ɔbonsam rentumi nsɔ Onyankopɔn nhwɛ, na ɔno ara Onyankopɔn ankasa nso nsɔ obi nhwɛ. <verse number="14" style="v"/>Na sɛ onipa twe ne ho na ɔno ara nʼakɔnnɔ yi no a, na ayɛ sɔhwɛ ama no. <verse number="15" style="v"/>Na sɛ akɔnnɔ no nyinsɛn a, ɛwo bɔne, na bɔne no nyin a ɛwo owu. <verse number="16" style="v"/>Me nuanom adɔfo, mommma wɔnnnaadaa mo.</para>
  <para style="p">
    <verse number="17" style="v"/>Akyɛde pa ne akyɛde a ɛyɛ pɛ nyinaa fi soro; efi Onyankopɔn a ɔbɔɔ soro hann no nkyɛn na ɛba. Ɔnsesa sɛ sunsumma. <verse number="18" style="v"/>Ofi ne pɛ mu nam nokware a ɛwɔ asɛm no mu no so woo yɛn sɛnea ɛbɛyɛ a yebedi kan wɔ abɔde nyinaa mu.</para>
  <para style="s1">Otie ne ɔyɛ</para>
  <para style="p">
    <verse number="19" style="v"/>Me nuanom adɔfo, monkae sɛ ɛsɛ sɛ mo mu biara tie no ntɛm na ɔnyɛ nyaa nkasa na ɔnyɛ nyaa mfa abufuw. <verse number="20" style="v"/>Onipa abufuw no mma onnya Onyankopɔn trenee no. <verse number="21" style="v"/>Ɛno nti, montwe mo ho mfi afide ne atirimɔden ho. Momfa mo ho mma Onyankopɔn na asɛm a odua wɔ mo koma mu a ebegye mo nkwa no munnye.</para>
  <para style="p">
    <verse number="22" style="v"/>Munntie asɛm no sɛ atiefo kwa, na mmom monyɛ asɛm no yɛfo. <verse number="23" style="v"/>Obiara a otie asɛm no na ɔmfa nni dwuma no te sɛ obi a ɔhwɛ ahwehwɛ mu na ohu sɛnea ɔte. <verse number="24" style="v"/>Ɔhwɛ ne ho wɔ ahwehwɛ no mu yiye na sɛ ofi ahwehwɛ no anim ara pɛ a, ne werɛ fi nea ohui no nyinaa. <verse number="25" style="v"/>Nanso obiara a ɔhwɛ mmara pa a wɔahyɛ a ɛma onipa de ne ho, na odi so, na otie, na ne werɛ mfi, na ɔde di dwuma no, Onyankopɔn behyira saa onipa no wɔ biribiara a ɔyɛ mu.</para>
  <para style="p">
    <verse number="26" style="v"/>Sɛ obi susuw sɛ ɔyɛ Onyamesomfo na wanto ne tɛkrɛma nnareka a, ne nyamesom no ho nni mfaso na ɔdaadaa ne ho nso. <verse number="27" style="v"/>Nea Agya Onyankopɔn fa no sɛ ɛyɛ nyamesom pa no ni: kɔhwɛ nyisaa ne akunafo wɔ wɔn ahohia mu, na yi wo ho fi nneɛma porɔwee ho.</para>
  <chapter number="2" style="c"/>
  <para style="s1">Kɔkɔbɔ</para>
  <para style="p">
    <verse number="1" style="v"/>Me nuanom, sɛ moyɛ gyidifo wɔ Awurade Kristo anuonyam mu yi, monnyɛ animhwɛ.</para>
  <para style="p">
    <verse number="2" style="v"/>Sɛ ebia ɔdefo a ɔhyɛ mpɛtea ne ntade pa aba mo nhyiam ase, na ohiani bi nso a ɔhyɛ ntadegow nso aba. <verse number="3" style="v"/>Sɛ wode nidi ma nea wasiesie ne ho yiye no, na woka kyerɛ no se, “Tena saa akongua pa yi so,” na woka kyerɛ ohiani no nso se, “Sɔre gyina hɔ anaa tena fam wɔ me nan ase ha” a, <verse number="4" style="v"/>wudi fɔ sɛ wugyina atemmu a efi adwemmɔne mu de nyiyim abɛto mo mu no ho.</para>
  <para style="p">
    <verse number="5" style="v"/>Me nuanom adɔfo, muntie! Onyankopɔn yii wiase yi mu ahiafo sɛ wɔnyɛ adefo wɔ gyidi mu na wɔanya ahenni a ɔhyɛɛ wɔn a wɔdɔ no no ho bɔ no. <verse number="6" style="v"/>Nanso moammu ahiafo! Ɛhefo na wodi mo nya twe mo kɔ atemmufo anim? Adefo! <verse number="7" style="v"/>Wɔne nnipa a wɔkasa tia din pa a wɔde ama mo no.</para>
  <para style="p">
    <verse number="8" style="v"/>Eye sɛ mudi yɛn Awurade mmara a ɛka se, “Dɔ wo yɔnko sɛ wo ho” no so. <verse number="9" style="v"/>Na sɛ mugyina nnipa ahosiesie so na egye wɔn a, mudi ho fɔ na Mmara no tia mo sɛ mmara so bufo.</para>
  <para style="p">
    <verse number="10" style="v"/>Obiara a obu mmara no mu baako pɛ so no bu ne nyinaa so. <verse number="11" style="v"/>Efisɛ, nea ɔkae se, “Nsɛe aware” no, ɔno ara nso na ɔkae se, “Nni awu.” Na sɛ woansɛe aware na wudi awu a, woabu mmara so.</para>
  <para style="p">
    <verse number="12" style="v"/>Sɛ woyɛ Kristo apɛde o, sɛ woanyɛ nʼapɛde o, wobebu wo ho atɛn. Enti hwɛ asɛm a woka ne nea woyɛ biara yiye. <verse number="13" style="v"/>Efisɛ, obi a wanhu mmɔbɔ no, Onyankopɔn atemmu mu no, wɔrenhu no mmɔbɔ. Mmɔborɔhunu di atemmu so nim.</para>
  <para style="p">
    <verse number="14" style="v"/>Me nuanom, sɛ obi ka se, “Mewɔ gyidi” na onni gyidi no ho dwuma a, ade pa bɛn na onya? Saa gyidi no betumi agye no nkwa anaa? <verse number="15" style="v"/>Sɛ anuanom bi wɔ hɔ a ntama ho hia wɔn na wonni aduan dodow nso a wobedi. <verse number="16" style="v"/>Sɛ wokɔka kyerɛ wɔn se, “Onyame nhyira mo! Mo ho nyɛ mo hyew na munnidi yiye” na woamma wɔn asetena yi mu nea ehia wɔn a, papa bɛn na woayɛ wɔn?</para>
  <para style="p">
    <verse number="17" style="v"/>Saa na gyidi te. Sɛ ɛtew ne ho a nneyɛe nka ho a, na awu.</para>
  <para style="p">
    <verse number="18" style="v"/>Nanso obi betumi aka se, “Obi wɔ gyidi na afoforo nso wɔ nneyɛe.” Me mmuae ne sɛ, “Kyerɛ me sɛnea obi tumi nya gyidi a nneyɛe mmata ho ase. Menam me nneyɛe so bɛkyerɛ wo me gyidi.”</para>
  <para style="p">
    <verse number="19" style="v"/>Wugye di sɛ Onyankopɔn baako pɛ na ɔwɔ hɔ? Eye! Ahohommɔne nso gye di saa ara na wɔn ho popo wɔ suro mu. <verse number="20" style="v"/>Ɔkwasea! Wopɛ sɛ wɔka kyerɛ wo se gyidi a nneyɛe mmata ho no ho nni mfaso anaa?</para>
  <para style="p">
    <verse number="21" style="v"/>Ɛyɛɛ dɛn na Abraham nyaa anuonyam wɔ Onyankopɔn anim? Ɛnam ne nneyɛe mu sɛ ɔde ne ba Isak mae wɔ afɔremuka so no. <verse number="22" style="v"/>Wuhu sɛ ne gyidi ne ne nneyɛe nyinaa redi dwuma na ne nneyɛe no maa ne gyidi no dii mu. <verse number="23" style="v"/>Na Kyerɛwsɛm no baa mu se, Abraham gyee Onyankopɔn dii na esiane ne gyidi no nti, Onyankopɔn gyee no sɛ ɔtreneeni. Enti wɔfrɛ Abraham Onyankopɔn adamfo. <verse number="24" style="v"/>Eyi da no adi pefee sɛ onipa nneyɛe so na ɔnam nya anuonyam wɔ Onyankopɔn anim na ɛnnam ne gyidi nko so.</para>
  <para style="p">
    <verse number="25" style="v"/>Saa ara na ɛte wɔ aguaman Rahab ho. Ne nneyɛe ma onyaa Onyankopɔn anim anuonyam, efisɛ, ogyee Yudafo bi a wɔasoma wɔn, boaa wɔn ma woguan faa ɔkwan foforo bi so.</para>
  <para style="p">
    <verse number="26" style="v"/>Sɛnea nipadua a honhom nni mu wu no, saa ara nso na gyidi a nneyɛe mmata ho no nso wu.</para>
  <chapter number="3" style="c"/>
  <para style="s1">Tɛkrɛma</para>
  <para style="p">
    <verse number="1" style="v"/>Me nuanom, ɛnyɛ mo nyinaa na ɛsɛ sɛ moyɛ akyerɛkyerɛfo, efisɛ, munim sɛ yɛn akyerɛkyerɛfo de sɛ yɛfom a, wobebu yɛn atɛn a emu yɛ den sen afoforo. <verse number="2" style="v"/>Yɛn nyinaa taa yɛ mfomso. Onipa a ɔnyɛ mfomso wɔ nea ɔka mu no yɛ pɛ a obetumi ahyɛ ne nipadua no so. <verse number="3" style="v"/>Yɛde nnareka to ɔpɔnkɔ anom sɛnea obetie yɛn na yɛatumi ama wakɔ baabiara a yɛpɛ sɛ ɔkɔ. <verse number="4" style="v"/>Anaasɛ dwen hyɛn ho: sɛnea ne kɛse te a mframa a ano yɛ den na ɛbɔ no nanso wotumi de kudɔɔ ketewaa bi na ɛdandan no ma ɛkɔ baabi a ɔhyɛnkafo no pɛ sɛ ɛkɔ.</para>
  <para style="p">
    <verse number="5" style="v"/>Saa ara na tɛkrɛma te: ne ketewa yi nyinaa akyi, etumi hoahoa nneɛma akɛse. Hwɛ sɛnea ogya ketewaa bi tumi hyew kwae kɛse. <verse number="6" style="v"/>Tɛkrɛma te sɛ ogya. Ɛyɛ wiase bi wɔ onipa akwaa mu a ɛyɛ bɔne. Ɛsɛe nipadua no na amanehunu huru to nipadua no nyinaa mu gya ma ɛdɛw framfram.</para>
  <para style="p">
    <verse number="7" style="v"/>Onipa tumi dwudwo mmoadoma, nnomaa, mmoa a wɔwea fam, ɛpo mu mmoa nyinaa <verse number="8" style="v"/>nanso obiara rentumi nnwudwo tɛkrɛma da. Ɛyɛ bɔne a ɔnhome so na awuduru ahyɛ no ma. <verse number="9" style="v"/>Yɛde tɛkrɛma kamfo yɛn Awurade ne yɛn Agya na yɛde ɛno ara nso adome nnipa a wɔbɔɔ wɔn Onyankopɔn sɛso so. <verse number="10" style="v"/>Ano koro no ara mu na nkamfo ne nnome fi ba. Me nuanom, ɛnsɛ sɛ ɛba saa. <verse number="11" style="v"/>Nsu pa ne nsu a ɛyɛ nkyenenkyene betumi afi asuti baako mu aba? <verse number="12" style="v"/>Me nuanom, akutu betumi asow paya dua aba? Anaasɛ bobe betumi asow akutu? Saa ara na asuti a ɛyɛ nkyenenkyene remma nsu pa.</para>
  <para style="s1">Nyansa a efi soro</para>
  <para style="p">
    <verse number="13" style="v"/>Obi wɔ mo mu a onim nyansa na ɔwɔ ntease? Ɛsɛ sɛ ɔnam abrabɔ pa, nnwuma pa a wɔnam ahobrɛase ne nyansa so da no adi. <verse number="14" style="v"/>Na sɛ mowɔ nitan, mansotwe ne pɛsɛmenkominya wɔ mo koma mu a, ɛnne ɛnsɛ sɛ mohoahoa mo ho, nam so ka nkontompo tia nokware. <verse number="15" style="v"/>Saa nyansa yi mfi soro na ɛbae. Ɛyɛ wiase nyansa na ɛyɛ hohommɔne nso. <verse number="16" style="v"/>Baabiara a nitan ne pɛsɛmenkominya wɔ no, basabasa ne bɔne ahorow nyinaa bi wɔ hɔ.</para>
  <para style="p">
    <verse number="17" style="v"/>Nanso nyansa a efi soro no yɛ kronn; asomdwoe wɔ mu, edwo na ɛwɔ nidɔ; ɛwɔ ahummɔbɔ na nneyɛe pa fi mu ba; ennye akyinnye na ɛnyɛ nyaatwom nso. <verse number="18" style="v"/>Na ɛsow aba pa a efi aba a asomdwoefo duaa no asomdwoe mu no.</para>
  <chapter number="4" style="c"/>
  <para style="s1">Brɛ wo ho ase ma Onyankopɔn</para>
  <para style="p">
    <verse number="1" style="v"/>Ɔko ne akasakasa a asi mo mu yi fi he? Efi mo ara mo akɔnnɔ a ɛne mo nipadua di asi no. <verse number="2" style="v"/>Morepɛ nneɛma bi nanso morentumi nnya, ɛno nti moayɛ mo adwene sɛ mubedi awu. Mo ani abere denneenen repɛ nneɛma bi nanso mo nsa nka, enti akasakasa ne ɔko nam so ba. Nea morehwehwɛ no, mo nsa renka efisɛ, mummisa Onyankopɔn. <verse number="3" style="v"/>Na sɛ mubisa koraa nso a, mo nsa renka, efisɛ, mowɔ adwemmɔne. Mubisa nneɛma a ɛyɛ mo akɔnnɔde.</para>
  <para style="p">
    <verse number="4" style="v"/>Nnipa a munni gyidi! Munnim sɛ, sɛ mofa wiase adamfo a, na moyɛ Onyankopɔn atamfo? Obiara a ɔpɛ sɛ ɔyɛ wiase adamfo no dan Onyankopɔn tamfo. <verse number="5" style="v"/>Mususuw sɛ Kyerɛwsɛm a ɛka se, “Ninkunutwe ahyɛ honhom a Onyankopɔn de ahyɛ yɛn mu no ma” no wɔkaa no kwa? <verse number="6" style="v"/>Nanso adom a Onyankopɔn dom yɛn no dɔɔso yiye. Na Kyerɛwsɛm no ka se, “Onyankopɔn siw ahantanfo kwan, na ɔdom ahobrɛasefo.”</para>
  <para style="p">
    <verse number="7" style="v"/>Enti momfa mo ho nhyɛ Onyankopɔn ase. Munsiw ɔbonsam kwan, na obeguan afi mo ho. <verse number="8" style="v"/>Mommɛn Onyankopɔn, na ɔno nso bɛbɛn mo. Monhohoro mo nsa ho, mo nnebɔneyɛfo! Montew mo koma mu, mo nyaatwomfo! <verse number="9" style="v"/>Munni awerɛhow, munsu, na muntwa agyaadwo; momma mo serew nnan su, na mo anigye nnan awerɛhow. <verse number="10" style="v"/>Mommrɛ mo ho ase mma Awurade, na ɔbɛma mo so.</para>
  <para style="s1">Atemmu ne kɔkɔbɔ</para>
  <para style="p">
    <verse number="11" style="v"/>Me nuanom, munnnidi mo ho nseku. Obiara a odi ne nua ho nseku anaa obu ne nua atɛn no, di Mmara no ho nseku. Na sɛ wubu Mmara no atɛn a, na ɛkyerɛ sɛ, afei de wunni Mmara no so na mmom wubu no atɛn. <verse number="12" style="v"/>Onyankopɔn nko na ɔma mmara na obu atɛn. Ɔno nko na ogye nkwa na ɔsɛe. Wone hena a wubu wo yɔnko atɛn?</para>
  <para style="s1">Ahohoahoa ne kɔkɔbɔ</para>
  <para style="p">
    <verse number="13" style="v"/>Mo a moka se, “Ɛnnɛ anaa ɔkyena yebetu kwan akɔ kurow bi so akodi afe akɔyɛ adwuma apɛ sika” no, muntie me. <verse number="14" style="v"/>Munnim nea ɛbɛto mo ɔkyena: Mote sɛ huruhuro a ɛba mmere tiaa bi na ayera. <verse number="15" style="v"/>Asɛm a ɛsɛ sɛ moka ne sɛ, “Sɛ Awurade pɛ a, yɛbɛyɛ eyi anaa eyi.” <verse number="16" style="v"/>Nanso mprempren mohoahoa mo ho de mo nsa si mo bo; saa ahohoahoa no nyinaa yɛ bɔne.</para>
  <para style="p">
    <verse number="17" style="v"/>Enti nea onim papayɛ na ɔnyɛ no, ɛyɛ bɔne ma no.</para>
  <chapter number="5" style="c"/>
  <para style="s1">Ahonya ho kɔkɔbɔ</para>
  <para style="p">
    <verse number="1" style="v"/>Afei, mo adefo nso muntie! Munsu na muntwa agyaadwo wɔ amanehunu a ɛreba mo so no ho. <verse number="2" style="v"/>Mo ahonya no aporɔw na nweweboa awe mo ntama. <verse number="3" style="v"/>Mo sika ne mo dwetɛ awe nkanare na saa nkanare no bedi adanse atia mo, na ahyew mo honam sɛ ogya. Nna a edi akyiri yi mu moahyehyɛ agyapade. <verse number="4" style="v"/>Nnipa a wɔyɛɛ adwuma wɔ mo mfuw mu no, muntuaa wɔn ka enti wɔresi apini. Na wɔn apinisi no adu Onyankopɔn, Awurade Tumfo no aso mu.</para>
  <para style="p">
    <verse number="5" style="v"/>Mo asetena wɔ asase so ha yɛ afɛfɛde ne anigye. Moadodɔ srade ama okum da. <verse number="6" style="v"/>Moabu nea asɛm nni ne ho no kumfɔ akum no nanso onsiw mo kwan.</para>
  <para style="s1">Boasetɔ ne mpaebɔ</para>
  <para style="p">
    <verse number="7" style="v"/>Me nuanom, montɔ mo bo ase kosi sɛ Awurade bɛba. Monhwɛ sɛnea okuafo nya boasetɔ twɛn sɛ ne nnɔbae a ne bo yɛ den no benyin. Ɔde boasetɔ twɛn asusow bere. <verse number="8" style="v"/>Ɛsɛ sɛ mo nso motɔ mo bo ase. Momma mo anidaso mu nyɛ den efisɛ, da a Awurade bɛba no abɛn.</para>
  <para style="p">
    <verse number="9" style="v"/>Anuanom, munnni nseku nntia mo ho mo ho, na Onyankopɔn ammu mo atɛn. Ɔtemmufo no abɛn pɛ sɛ ɔba mu.</para>
  <para style="p">
    <verse number="10" style="v"/>Me nuanom, monkae adiyifo a wɔde Awurade din kasae no. Momfa wɔn sɛ nhwɛso wɔ wɔn boasetɔ ne tumi a wotumi de tenaa amanehunu mu no. <verse number="11" style="v"/>Yɛfrɛ wɔn ahotɔfo efisɛ, wonyaa boasetɔ. Moate Hiob boasetɔ no na munim nea Awurade de dom no awiei no efisɛ, Awurade yɛ ɔdomfo ne mmɔborɔhunufo.</para>
  <para style="p">
    <verse number="12" style="v"/>Ne nyinaa akyi no, anuanom, sɛ mohyɛ bɔ a, monnka ntam nnsi so. Mommfa ɔsoro anaa asase anaa biribiara nnka ntam. Sɛ mopɛ sɛ moka “Yiw” a, monka “Yiw”. Sɛ nso mopɛ sɛ moka “Dabi” a, monka “Dabi” na moamma Onyankopɔn atemmu ase.</para>
  <para style="p">
    <verse number="13" style="v"/>Mo mu bi wɔ ɔhaw bi mu anaa? Ɛsɛ sɛ saa onipa no bɔ mpae. Mo mu bi wɔ ahotɔ mu anaa? Ɛsɛ sɛ ɔto ayeyi nnwom.</para>
  <para style="p">
    <verse number="14" style="v"/>Mo mu bi yare anaa? Ɛsɛ sɛ saa onipa no frɛ asafo mpanyimfo na wɔde Awurade din bɔ mpae ma no na wɔde ngo twitwiw ne ho. <verse number="15" style="v"/>Sɛ wɔbɔ saa mpae no gyidi mu a, ɛbɛsa ɔyarefo no yare, na Awurade bɛma no anya ahoɔden, na ne bɔne a wayɛ nyinaa, wɔde bɛkyɛ no.</para>
  <para style="p">
    <verse number="16" style="v"/>Enti afei, monkeka mo bɔne nkyerɛ mo ho mo ho, na mommobɔ mpae mma mo ho mo ho sɛnea ɛbɛyɛ a, wɔbɛsa mo yare. Onipa trenee mpaebɔ tumi yɛ nneɛma bebree. <verse number="17" style="v"/>Yɛte sɛ Elia a ɔbɔɔ mpae nokware mu sɛ osu nntɔ, na ampa ara osu antɔ asase no so mfe abiɛsa ne fa no ara pɛ. <verse number="18" style="v"/>Ɔsan bɔɔ mpae bio maa osu tɔe maa asase nyaa nnɔbae.</para>
  <para style="p">
    <verse number="19" style="v"/>Me nuanom, sɛ mo mu bi guan fi nokware ho na ɔfoforo de no ba bio a, <verse number="20" style="v"/>ɔnkae sɛ, nea ɔdan ɔdebɔneyɛfo fi nʼakwammɔne ho no gye no nkwa fi owu mu ma wɔde ne bɔne dodow no nyinaa kyɛ no.</para>
</usx>
