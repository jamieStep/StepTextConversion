<?xml version="1.0" encoding="UTF-8"?>
<usx version="2.6">
  <book code="PHP" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">FILIPIFO</para>
  <para style="toc1">Filipifo</para>
  <para style="toc2">Filipifo</para>
  <para style="toc3">Filipifo</para>
  <para style="mt1">FILIPIFO</para>
  <para style="imt">Nnianim</para>
  <para style="ip">Paulo kyerɛw saa krataa yi kɔmaa Kristofo a wɔwɔ Filipi a ɛno ne asafo a wodii kan tewee wɔ Europa. Na Filipi yɛ kurowpɔn a agye din yiye wɔ aguadi mu a na ɛhyɛ Roma aban ase. Ɛkyerɛ sɛ, ɛwɔ Romaman mu. Wɔkyeree Paulo de no too afiase wɔ saa kurowpɔn yi mu. Bere a ɔda afiase no na ɔkyerɛw saa krataa yi. Saa bere no, atoro akyerɛkyerɛfo de wɔn ho wuraa asafo no mu ma mpo nnipa no bi sɔre tiaa Paulo nkyerɛkyerɛ no. Nanso nnipa no pii gyee nʼasɛm no too mu maa no nea ehia biara wɔ afiase hɔ. Saa krataa yi mu, Paulo kyerɛɛ anigye a wunya wɔ to a wode wo ho to Kristo so no mu.</para>
  <para style="iot">Emu nsɛm</para>
  <para style="io1">1. Nnianim: <char style="ior"><ref loc="PHP 1:1-11">1:1-11</ref></char></para>
  <para style="io1">2. Paulo ka ne ho asɛm: <char style="ior"><ref loc="PHP 1:12-26">1:12-26</ref></char></para>
  <para style="io1">3. Okristoni abrabɔ: <char style="ior"><ref loc="PHP 1:27-2:18">1:27–2:18</ref></char></para>
  <para style="io1">4. Paulo soma Timoteo ne Epafrodito kɔ Filipi: <char style="ior"><ref loc="PHP 2:19-30">2:19-30</ref></char></para>
  <para style="io1">5. Nkyerɛkyerɛ ne afotu: <char style="ior"><ref loc="PHP 3:1-4:9">3:1–4:9</ref></char></para>
  <para style="io1">6. Akyɛde pa ho aseda: <char style="ior"><ref loc="PHP 4:10-20">4:10-20</ref></char></para>
  <para style="io1">7. Nsɛm a etwa to ne nhyira: <char style="ior"><ref loc="PHP 4:21-23">4:21-23</ref></char></para>
  <para style="ie"/>
  <chapter number="1" style="c"/>
  <para style="s1">Nkyia</para>
  <para style="p">
    <verse number="1" style="v"/>Saa nhoma yi fi Paulo ne Timoteo a wɔyɛ Kristo Yesu nkoa nkyɛn. Wɔde kɔma Yesu Kristo mu ahotefo ne ahwɛfo ne asomafo a wɔwɔ Filipi no nyinaa.</para>
  <para style="p">
    <verse number="2" style="v"/>Adom ne asomdwoe a efi yɛn Agya Nyankopɔn ne Awurade Yesu Kristo nka mo.</para>
  <para style="s1">Paulo mpaebɔ</para>
  <para style="p">
    <verse number="3" style="v"/>Bere biara a mekae mo no, meda Onyankopɔn ase. <verse number="4" style="v"/>Saa ara nso na da biara mede anigye bɔ mpae ma mo, <verse number="5" style="v"/>efisɛ, efi da a edi kan de besi sesɛɛ no, moaboa me wɔ asɛmpaka no adwumayɛ mu. <verse number="6" style="v"/>Eyi nti, migye di yiye sɛ: Onyankopɔn a ofitii ase yɛɛ saa adwuma pa yi wɔ mo mu no bɛkɔ so de akosi da a Yesu Kristo bɛba no.</para>
  <para style="p">
    <verse number="7" style="v"/>Sɛnea mo ho adwene pa wɔ me tirim no nti, sɛ daa mekae mo a, na ne kwan so ara nen. Efisɛ, sɛ meda mpokyerɛ mu anaasɛ mede me ho na mereka Asɛmpa no no, mo nyinaa ne me nya Onyankopɔn adom. <verse number="8" style="v"/>Onyankopɔn ankasa di me adanse sɛ mʼani agyina mo wɔ Yesu Kristo dɔ mu. <verse number="9" style="v"/>Me mpae a mebɔ ma mo ne sɛ, ɔdɔ a mode dodɔ mo ho mo ho no mu bɛyɛ den, na mubenyin wɔ nimdeɛ ne ntease mu <verse number="10" style="v"/>sɛnea ɛbɛyɛ a mubehu nea eye na da a Kristo bɛba no, moayɛ kronn a obi nka asɛm bi ntia mo. <verse number="11" style="v"/>Nneɛma pa a Yesu Kristo no nko betumi de ama mo no bɛhyɛ mo abrabɔ ma de ahyɛ Onyankopɔn anuonyam, akamfo no.</para>
  <para style="p">
    <verse number="12" style="v"/>Anuanom, mepɛ sɛ mote ase sɛ nneɛma a aba me so nyinaa aboa ama Asɛmpa no atrɛw. <verse number="13" style="v"/>Ɛno nti, awɛmfo a wɔwɔ ahemfi ha ne afoforo a wɔka wɔn ho no nyinaa nim sɛ, esiane sɛ meyɛ Kristo somfo no nti, na meda afiase. <verse number="14" style="v"/>Afiase a meda no ahyɛ anuanom bebree nkuran wɔ Awurade mu ma wotumi ka Onyankopɔn asɛm no wɔ akokoduru so a wonsuro hwee.</para>
  <para style="p">
    <verse number="15" style="v"/>Ɛyɛ nokware sɛ wɔn mu binom nam nitan ne ntɔkwawpɛ so ka Kristo ho asɛm foforo, na afoforo nso de adwene pa na ɛka ne ho asɛm. <verse number="16" style="v"/>Wɔn a wɔde adwene pa ka asɛm no fi ɔdɔ mu na ɛka, efisɛ, wonim sɛ Onyankopɔn asɛm nti na meda afiase. <verse number="17" style="v"/>Afoforo a wɔnam nitan ne ntɔkwawpɛ so ka asɛm no nso dwen sɛ wɔnam saa kwan yi so bɛma mʼahohiahia aboro so wɔ mʼafiase nna yi mu. <verse number="18" style="v"/>Eyi nti na ayɛ dɛn? Ɛyɛ me anigyesɛm. Nea ehia ara ne sɛ, sɛ wofi adwene pa anaa adwemmɔne mu no, Kristo ho asɛm ara na wɔka. Na eyi nti mʼani gye na mɛkɔ so ama mani agye, <verse number="19" style="v"/>efisɛ, minim sɛ mo mpaebɔ ne adom a efi Yesu Kristo Honhom mmoa mu no nti, wobegyaa me. <verse number="20" style="v"/>Me pɛ ne mʼanidaso titiriw ne sɛ, mmere nyinaa mede nsi ne anem bɛyɛ mʼadwuma; mpo saa bere yi, sɛ mete ase o, sɛ miwu o, mede me nipadua nyinaa bɛhyɛ Kristo anuonyam. <verse number="21" style="v"/>Me de, mʼase a mete ne Kristo; na owu yɛ me mfaso. <verse number="22" style="v"/>Na sɛ mʼase a mete yi na ɛbɛma matumi matwetwe afoforo abrɛ Kristo a, ɛnne na asetena ne owu, minhu mu nea memfa. <verse number="23" style="v"/>Eyi adi me aniani; ɔpɛ na mepɛ sɛ mitu wiase ne Kristo kɔtena, efisɛ, ɛno mmom na eye; <verse number="24" style="v"/>nanso mo nti, sɛ mete ase nso a, anka eye.</para>
  <para style="p">
    <verse number="25" style="v"/>Minim sɛ me ho hia wɔ asase yi so ha; ɛno nti, mɛtena ha kakra na maboa mo ama moanyin wɔ gyidi mu anya anigye. <verse number="26" style="v"/>Mʼasetena yi bɛma mo ani agye na sɛ mesan bɛsra mo bio a, mubenya biribi agyina so ahyɛ Kristo anuonyam sɛ ɔbɔɔ me ho ban.</para>
  <para style="p">
    <verse number="27" style="v"/>Mprempren, ade a ɛho hia me ne sɛ, biribiara a ɛbɛto mo no, momma mo abrabɔ mfata sɛ Kristo Asɛmpa no nko sɛnea ɛbɛyɛ a sɛ yehyia o, sɛ yɛanhyia o, mɛte mo ho asɛm pa sɛ mugyina pintinn na mukita botae koro ne gyidi koro wɔ Asɛmpa no ho.</para>
  <para style="p">
    <verse number="28" style="v"/>Munnsuro mo atamfo. Biribiara a mobɛyɛ no, momfa akokoduru nnyina pintinn. Na eyi bedi adanse sɛ wobedi nkogu na moadi nkonim, efisɛ, Onyankopɔn ka mo ho. <verse number="29" style="v"/>Na mo de, ɛnyɛ sɛ wɔadom mo sɛ munni Kristo akyi nko, na mmom, sɛ mubehu amane nso. <verse number="30" style="v"/>Afei mubetumi ne me abom ako ɔko a mereko no. Saa ɔko yi na bere a atwam no, mekoe no, na migu so reko sɛnea mote no no.</para>
  <chapter number="2" style="c"/>
  <para style="s1">Kristo ahobrɛase</para>
  <para style="p">
    <verse number="1" style="v"/>Mo nkwa a mowɔ wɔ Kristo mu no hyɛ mo den anaa? Ne dɔ kyekye mo werɛ anaa? Mo ne Honhom no wɔ ayɔnkofa bi anaa? Mowɔ ayamye ne ayamhyehye ma mo ho mo ho anaa? <verse number="2" style="v"/>Sɛ ɛte saa de a, ɛnne munnya adwene koro wɔ ɔdɔ ne Honhom ne botae koro mu na mʼanigye awie pɛyɛ.</para>
  <para style="p">
    <verse number="3" style="v"/>Monnyɛ pɛsɛmenkominya; monnhoahoa mo ho mfa mpɛ anuonyam hunu. Mommrɛ mo ho ase mma mo ho mo ho na mummu mo yɔnkonom nsen mo ankasa mo ho. <verse number="4" style="v"/>Mommma obiara nnnwen ne nko ara nʼade ho na mmom, onnwen nʼafɛfo nso de ho bi.</para>
  <para style="p">
    <verse number="5" style="v"/>Momma mo abrabɔ nyinaa nyɛ sɛ Yesu Kristo de no bi. <verse number="6" style="v"/>Ɔno na ɔwɔ Onyankopɔn tebea mu de, nanso wanhyɛ ne ho sɛ ɔne Onyankopɔn bɛyɛ pɛ. <verse number="7" style="v"/>Ɔdanee ne tumi kɛse ne nʼanuonyam too nkyɛn. Mmom, ofii ne pɛ mu faa akoa tebea de too ne ho so, bae sɛ onipa bɛyɛɛ nʼade sɛ onipa. <verse number="8" style="v"/>Ɔbrɛɛ ne ho ase, yɛɛ osetie, de koduu owu mu, asɛnnua ho wu mu mpo.</para>
  <para style="p">
    <verse number="9" style="v"/>Eyi nti Onyankopɔn maa ne so kɔɔ beae a ɛkorɔn koraa, maa no din a edi din nyinaa so. <verse number="10" style="v"/>Na ɛno nti, sɛ wɔbɔ Yesu din a, ɔsorofo ne asase sofo ne asase asefo nkotodwe nyinaa bɛkotow no. <verse number="11" style="v"/>Na tɛkrɛma nyinaa apae mu aka se, Yesu Kristo ne Awurade, de ahyɛ Agya Onyankopɔn anuonyam.</para>
  <para style="s1">Nkwagye ho adwumayɛ</para>
  <para style="p">
    <verse number="12" style="v"/>Enti me nnamfo pa, sɛnea na me ne mo te hɔ a na mutie me no, saa ara nso na bere a minni mo nkyɛn mprempren yi, ɛsɛ sɛ mutie me ara nen. Monkɔ so mfa ahopopo ne suro nyɛ adwuma mfa nwie mo nkwagye ho adwumayɛ, <verse number="13" style="v"/>efisɛ, Onyankopɔn na ɔma mufi mo pɛ mu di dwuma a ɛsɔ nʼani.</para>
  <para style="p">
    <verse number="14" style="v"/>Dwuma biara a mubedi no, munnnwiinwii na munnnye ho akyinnye <verse number="15" style="v"/>sɛnea ɛbɛyɛ a wɔnka biribi ntia mo na mobɛyɛ kronn sɛ Onyankopɔn mma pa a wɔte wiase a nkontonpofo ne nnebɔneyɛfo ahyɛ ma tɔ no mu. Ɛsɛ sɛ mohyerɛn wɔ wɔn mu sɛ nsoromma a ɛwɔ soro <verse number="16" style="v"/>wɔ nkwa no ho asɛm a moka kyerɛ wɔn no mu. Sɛ moyɛ saa na Kristo Da no mede mo hoahoa me ho a, na ne kwan so ara nen, efisɛ, ɛbɛda no adi sɛ dwuma a mibedii no anyɛ kwa. <verse number="17" style="v"/>Ebia na ɛsɛ sɛ wohwie me mogya gu sɛ afɔrebɔde ne ɔsom a efi mo gyidi mu. Sɛ ɛba saa a, ɛbɛyɛ anigyesɛm na me ne mo nyinaa na enya saa ahosɛpɛw no. <verse number="18" style="v"/>Saa kwan koro no ara so na ɛsɛ sɛ mo nso mo ani gye na mo ne me nya ahosɛpɛw.</para>
  <para style="s1">Wɔsoma Timoteo ne Epafrodito</para>
  <para style="p">
    <verse number="19" style="v"/>Anidaso a mewɔ Awurade Yesu mu no nti, metumi asoma Timoteo ma waba mo nkyɛn na mo ho nsɛm a mɛte no ahyɛ me nkuran. <verse number="20" style="v"/>Ɔno nko ne obi a ɔwɔ ɔtema ma me na mo ho asɛm nso hia no. <verse number="21" style="v"/>Mo mu biara pɛ ɔno ara ne yiyedi a Yesu Kristo ho asɛm mfa ne ho. <verse number="22" style="v"/>Mo ankasa mudi ho adanse sɛ, wakyerɛ mu a odi; wakyerɛ nso sɛ, ɔne me te sɛ ɔba ne nʼagya a wɔaka abom adi Asɛmpa no ho dwuma. <verse number="23" style="v"/>Sɛ mihu sɛnea nneɛma rekɔ so ma me a, ɛrenkyɛ biara mɛsoma no wɔ mo nkyɛn. <verse number="24" style="v"/>Na Awurade mu anidaso a mewɔ nti, minim sɛ ɛrenkyɛ biara mʼankasa mɛba mo nkyɛn.</para>
  <para style="p">
    <verse number="25" style="v"/>Mʼadwene ho sɛ, mɛsoma yɛn nua Epafrodito a wayɛ adwuma, na wadi me nkyɛn mu ako na wasom mo sɛ somafo de aboa me no wɔ mo nkyɛn. <verse number="26" style="v"/>Ne ho pere no sɛ obehu mo nyinaa na ɛhaw no nso sɛ motee ne nka sɛ ɔyare. <verse number="27" style="v"/>Ampa ara, na ɔyare a anka ɔreyɛ awu. Nanso Onyankopɔn huu no ne me nso mmɔbɔ, efisɛ, wamma manni awerɛhow.</para>
  <para style="p">
    <verse number="28" style="v"/>Me ho peree me yiye sɛ mɛsoma no mo nkyɛn na muhu no a, mo ani asan agye bio na me nso mʼawerɛhow to atwa. <verse number="29" style="v"/>Momfa ahosɛpɛw nnye no sɛ onua wɔ Awurade mu. Momfa obu ne nidi mma nnipa a wɔte sɛ ɔno nyinaa, <verse number="30" style="v"/>efisɛ, ɔde ne nkwa bɔɔ afɔre a ɛnam so maa anka ɔrewu ama Kristo adwuma de aboa me a anka morentumi mmoa saa no.</para>
  <chapter number="3" style="c"/>
  <para style="p">
    <verse number="1" style="v"/>Anuanom, asɛm a mede rewie ne sɛ, momma mo ani nnye wɔ Awurade mu. Ɛnhaw me sɛ meti nsɛm a makyerɛw dedaw no mu. Eye ma mo akwankyerɛ.</para>
  <para style="s1">Hwɛ atoro akyerɛkyerɛfo yiye</para>
  <para style="p">
    <verse number="2" style="v"/>Monhwɛ nnebɔneyɛfo no a wɔte sɛ akraman a wɔka se twa na ɛsɛ sɛ onipa twa ne ho sie no yiye. <verse number="3" style="v"/>Ɛyɛ yɛn na ɛnyɛ wɔn na yɛagye twetiatwa ato mu, efisɛ, yɛnam Onyankopɔn Honhom so som no na hyɛ a yɛde yɛn ho ahyɛ Kristo Yesu mu no nti, yenya ahosɛpɛw. Yɛmfa yɛn ho nto amanne so.</para>
  <para style="p">
    <verse number="4" style="v"/>Sɛ obi wɔ hɔ a odwen sɛ sɛ ɔde ne ho to amanne so na eye a, anka ɛyɛ me. <verse number="5" style="v"/>Bere a midii nnawɔtwe pɛ na wotwaa me twetia. Meyɛ Israelni fi mʼawosu mu. Mifi Benyamin abusua a wɔyɛ Hebrifo kronn no mu. Sɛ wɔka Yudafo mmara sodi ho asɛm nso a, meyɛ Farisini <verse number="6" style="v"/>a na me ho pere me sɛ mɛtaa Kristo. Sɛ Mmara no sodi nko na ɛma obi yɛ ɔtreneeni a, ɛnne na me ho nni mfomso biara.</para>
  <para style="p">
    <verse number="7" style="v"/>Nanso nneɛma a na mefa no sɛ ɛyɛ mfaso nyinaa no esiane Kristo nti, ayɛ adehwere. <verse number="8" style="v"/>Ɛnyɛ ɛno nko, na migye midi nso sɛ biribiara nkyɛn sɛ wode wo ho bɛto Kristo Yesu a ɔyɛ mʼawurade no so. Ne nti matow biribiara akyene. Mefa ne nyinaa sɛ nneɛma hunu bi, sɛnea ɛbɛyɛ a me nsa bɛka Kristo, <verse number="9" style="v"/>na wo ne no ayɛ baako. Afei meremfa mʼahoɔden mpere sɛ mɛyɛ pɛ, pɛyɛ a efi Mmara no mu no. Na mmom mehwehwɛ pɛyɛ a efi Kristo mu gyidi ne Onyankopɔn mu a gyidi na ɛyɛ ne fapem. <verse number="10" style="v"/>Nea merehwehwɛ ara ne sɛ, mehu Kristo na menya ne wusɔre no mu suahu, na mahu nʼamane no bi, na mayɛ sɛ ɔno wɔ ne wu no mu, <verse number="11" style="v"/>a mewɔ anidaso sɛ, me nso me wu akyi, wɔbɛma me asɔre afi owu mu.</para>
  <para style="s1">Botae no ho kɔ</para>
  <para style="p">
    <verse number="12" style="v"/>Menka se madi nkonim anaasɛ meyɛ pɛ. Merebɔ ho mmɔden sɛ medi nkonim a ka a Kristo aka me abata ne ho no nti, wadi ama me no.</para>
  <para style="p">
    <verse number="13" style="v"/>Nanso anuanom, minnye nni sɛ madi saa nkonim no. Ade baako a ɛsɛ sɛ meyɛ ne sɛ, ɛsɛ sɛ me werɛ fi mʼakyi na meyere me ho sɛnea ɛbɛyɛ a medu nea ɛwɔ mʼanim no ho. <verse number="14" style="v"/>Eyi nti, mitu mmirika kɔ mʼanim tee na madu soro botae no a Onyankopɔn nam Kristo Yesu so afrɛ me no ho.</para>
  <para style="p">
    <verse number="15" style="v"/>Ɛsɛ sɛ yɛn a yenyin wɔ Honhom mu no nyinaa dwen saa. Sɛ mo mu bi nso wɔ adwene foforo a, Onyankopɔn bɛda no adi akyerɛ mo. <verse number="16" style="v"/>Momma yɛnkɔ so nni mmara a yɛnam so abɔ yɛn bra abesi nnɛ no so.</para>
  <para style="p">
    <verse number="17" style="v"/>Anuanom, monkɔ so nsuasua me. Yɛama mo nhwɛso pa nti muntie wɔn a wɔwɔ saa nhwɛso pa no. <verse number="18" style="v"/>Maka saa asɛm yi akyerɛ mo sɛ, nnipa bebree wɔ hɔ a wɔn abrabɔ ma wɔyɛ Kristo wu a owui wɔ asɛnnua no ho no atamfo. <verse number="19" style="v"/>Saa nnipa no bɛkɔ ɔsɛe mu, efisɛ, wɔn nyame ara ne wɔn honam mu nneɛma. Wɔma wɔn ho so wɔ nneɛma a ɛsɛ sɛ wɔn ani wu ho no ho, na wodwen wiase nneɛma nko ara ho. <verse number="20" style="v"/>Yɛn de, yɛyɛ ɔsoro mma na yɛde ahosɛpɛw twɛn yɛn Agyenkwa a ɔyɛ yɛn Awurade Yesu Kristo a ofi soro bɛba no. <verse number="21" style="v"/>Ɔnam tumi a etumi ma biribiara hyɛ nʼase no so bɛsakra yɛn nipadua a ɛyɛ mmerɛw na ewu no, na wayɛ no sɛ ne de a ɛwɔ anuonyam no.</para>
  <chapter number="4" style="c"/>
  <para style="p">
    <verse number="1" style="v"/>Enti anuanom, medɔ mo na mʼani agyina mo. Moama me ho asan me enti me nso mede mo hoahoa me ho. Adɔfonom, saa na ɛsɛ sɛ mugyina pintinn wɔ Awurade mu.</para>
  <para style="p">
    <verse number="2" style="v"/>Euodia ne Sintike, mesrɛ mo, montena ase sɛ anuanom wɔ Awurade mu. <verse number="3" style="v"/>Na wo nso a woka me ho a migye wo di no, mepɛ sɛ woboa saa mmea yi, efisɛ, wɔde wɔn ahoɔden nyinaa aboa me ama Asɛmpa no mu atrɛw a Klemens ne mʼahokafo bi a wɔn din hyɛ Onyankopɔn nkwa nhoma no mu no nso ka ho.</para>
  <para style="p">
    <verse number="4" style="v"/>Meka ti mu bio sɛ daa munnya ahosɛpɛw wɔ Awurade mu; mo ho nsɛpɛw mo!</para>
  <para style="p">
    <verse number="5" style="v"/>Mommrɛ mo ho ase mma nnipa nyinaa. Ɛrenkyɛ, Awurade bɛba. <verse number="6" style="v"/>Mommma biribiara nnhaw mo. Daa mo mpaebɔ nyinaa mu, momfa koma pa mmisa Onyankopɔn nea ehia mo. <verse number="7" style="v"/>Na Onyankopɔn asomdwoe a ɛtra ade nyinaa so no, bɛhwɛ mo koma ne mo adwene so Kristo Yesu mu.</para>
  <para style="p">
    <verse number="8" style="v"/>Anuanom, asɛm a mede rewie ne sɛ, nea ɛyɛ nokware, nea ɛwɔ anuonyam, nea ɛteɛ, nea ɛho tew, nea ɛwɔ ɔdɔ, nea ɛwɔ din pa, sɛ ɔbra pa bi wɔ hɔ a, sɛ ayeyi bi wɔ hɔ a, saa nneɛma yi ho na munnwen. <verse number="9" style="v"/>Nea moasua na moanya afi me nkyɛn wɔ nsɛm ne nneyɛe mu no na monyɛ. Na Onyankopɔn a ɔma yɛn asomdwoe no bɛka mo ho.</para>
  <para style="s1">Aseda</para>
  <para style="p">
    <verse number="10" style="v"/>Mʼani gye wɔ Awurade mu sɛ afei de moakyerɛ ɔdɔ a mode dɔ me. Ɛyɛ nokware sɛ modɔ me de, nanso na munnya ho kwan nkyerɛ saa. <verse number="11" style="v"/>Menka saa asɛm yi nkyerɛ sɛ moapa me, efisɛ, masua ama akokwaw me sɛ tebea biara a mewɔ mu no, mepɛ. <verse number="12" style="v"/>Minim ohia, nim ahonya. Masua saa ahintasɛm yi enti baabiara ne bere biara, sɛ ɔkɔm de me anaa mamee, sɛ mewɔ pii anaa kakraa bi no, mepɛ no saa ara. <verse number="13" style="v"/>Ahoɔden a Kristo de ma me no nti, mitumi gyina tebea biara ano. <verse number="14" style="v"/>Eye sɛ moboaa me wɔ mʼamanehunu mu.</para>
  <para style="p">
    <verse number="15" style="v"/>Mo Filipifo no ankasa nim pefee sɛ bere a mifii Makedonia a na merefiti Asɛmpa no ka no ase no, mo nko ara ne asafo a moboaa me. Mo nko ara na moka nea minyae ne nea mehweree ho. <verse number="16" style="v"/>Mewɔ Tesalonika no, bere biara a biribi ho behia me no, mode brɛ me. <verse number="17" style="v"/>Ɛnyɛ sɛ ɔpɛ na na mepɛ sɛ minya akyɛde na mmom, nhyira a mubenya wɔ mu na na mepɛ sɛ mihu.</para>
  <para style="p">
    <verse number="18" style="v"/>Me nsa aka biribiara a mode abrɛ me ma aboro so. Afei a Epafrodito de akyɛde no nyinaa abrɛ me yi, me nsa aka biribiara a ɛho hia me. Eyinom te sɛ afɔrebɔde huamhuam a wɔbɔ ma Onyankopɔn, na ogye, na nʼani sɔ. <verse number="19" style="v"/>Me Nyankopɔn fi ne nnepa a ɔwɔ wɔ Kristo Yesu mu bɛma mo nea ehia mo nyinaa. <verse number="20" style="v"/>Anuonyam nka yɛn Agya Nyankopɔn daa daa. Amen.</para>
  <para style="s1">Nkyia</para>
  <para style="p">
    <verse number="21" style="v"/>Mikyia ahotefo no wɔ Kristo Yesu mu. Anuanom a wɔne me wɔ ha no nso kyia mo. <verse number="22" style="v"/>Ahotefo no nyinaa kyia mo na ne titiriw no, ɔhempɔn Kaesare fifo.</para>
  <para style="p">
    <verse number="23" style="v"/>Awurade Yesu Kristo adom nka mo nyinaa.</para>
</usx>
