<?xml version="1.0" encoding="UTF-8"?>
<usx version="2.6">
  <book code="3JN" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">YOHANE III</para>
  <para style="toc1">Yohane III</para>
  <para style="toc2">Yohane III</para>
  <para style="toc3">Yohane III</para>
  <para style="mt1">YOHANE III</para>
  <para style="imt">Nnianim</para>
  <para style="ip">Yohane a na ɔyɛ Yesu asuafo no mu baako na ɔkyerɛw Yohane nhoma a edi kan, nea ɛto so abien ne nea ɛtɔ so abiɛsa ne Adiyisɛm no. Saa krataa a ɛto so abiɛsa yi mu, Yohane kamfoo Gaio wɔ nʼadwuma pa a ɔyɛɛ ho. Saa bere koro no ara mu, obisaa Onyankopɔn se, ɔnka Diotrefe anim wɔ ne bɔne a ɔyɛ no ho.</para>
  <para style="iot">Emu nsɛm</para>
  <para style="io1">1. Nnianim: <char style="ior"><ref loc="3JN 1:1-4">1-4</ref></char></para>
  <para style="io1">2. Nkuran a wɔhyɛ nokware adwumayɛfo: <char style="ior"><ref loc="3JN 1:5-8">5-8</ref></char></para>
  <para style="io1">3. Tia a wɔkasa tia wɔn a wotia nokware no: <char style="ior"><ref loc="3JN 1:9-10">9-10</ref></char></para>
  <para style="io1">4. Kamfo a wɔkamfo nokware somfo: <char style="ior"><ref loc="3JN 1:11-12">11-12</ref></char></para>
  <para style="io1">5. Nsɛm a etwa to: <char style="ior"><ref loc="3JN 1:13-15">13-15</ref></char></para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Me, Ɔpanyin, mekyerɛw kɔma me dɔfo pa Gaio.</para>
  <para style="p">
    <verse number="2" style="v"/>Mʼadamfo pa, mebɔ mpae sɛ biribiara nkɔ so yiye mma wo, na nya ahoɔden sɛnea minim sɛ honhom fa mu no, wowɔ ahoɔden no. <verse number="3" style="v"/>Anuanom bi baa ha bɛka kyerɛɛ me se, woanya nokware no mu gyidi no, na woda so kita nokware no mu no, ɛyɛɛ me anigye yiye. <verse number="4" style="v"/>Biribiara nyɛ me anigye nkyɛn sɛ metee sɛ me mma no te nokware mu.</para>
  <para style="p">
    <verse number="5" style="v"/>Mʼadamfo pa, wudi nokware yiye wɔ adwuma a woyɛ ma anuanom no a ɛmfa ho sɛ wɔyɛ ahɔho mpo. <verse number="6" style="v"/>Wɔaka ɔdɔ a wodɔ asafo a ɛwɔ ha no ho asɛm. Mesrɛ wo, boa wɔn wɔn akwantu no mu ma ɛnsɔ Onyankopɔn ani. <verse number="7" style="v"/>Efisɛ, wɔn kwan a wɔretu no, wɔretu wɔ Kristo din mu a wɔmpɛ mmoa biara mfi wɔn a wɔnyɛ gyidifo no nkyɛn.</para>
  <para style="p">
    <verse number="8" style="v"/>Yɛn Kristofo na ɛsɛ sɛ yɛboa saa nnipa no sɛnea yɛne wɔn bɛyɛ nokware no ho adwuma.</para>
  <para style="s1">Diotrefe</para>
  <para style="p">
    <verse number="9" style="v"/>Mekyerɛw krataa tiaa bi kɔmaa asafo no, nanso Diotrefe a nʼani gye sɛ ɔyɛ wɔn panyin no rentie nea meka no. <verse number="10" style="v"/>Sɛ meba a, biribiara a wayɛ no, mede ho asɛm bɛto mo anim. Nsɛm a ɛyɛ hu a ɔka fa yɛn ho ne atoro a otwa nyinaa, mɛka ho asɛm. Nanso ɛno nko ara nye mma no. Sɛ anuanom no ba a, ɔrennye wɔn, na obiara a ɔpɛ sɛ ogye wɔn no nso, ɔbɛma no agyae na wabɔ mmɔden apam wɔn afi asafo no mu.</para>
  <para style="p">
    <verse number="11" style="v"/>Mʼadamfo pa, munnsua ade bɔne, na mmom munsua ade pa. Obiara a ɔyɛ papa no yɛ Onyankopɔn de. Na obiara a ɔyɛ bɔne no nhuu Onyankopɔn.</para>
  <para style="p">
    <verse number="12" style="v"/>Obiara ka Demetrio ho asɛm pa, na mpo nokware no ankasa ka ne ho asɛm pa. Na yɛn nso yedi ne ho adanse pa na munim sɛ nea yɛka no yɛ nokware.</para>
  <para style="s1">Nkyia a etwa to</para>
  <para style="p">
    <verse number="13" style="v"/>Mewɔ nsɛm bebree ka kyerɛ mo nanso meremfa krataa ne kyerɛwdua so nka. <verse number="14" style="v"/>Ɛrenkyɛ biara mehu mo na me ne mo akasa.</para>
  <para style="p">
    <verse number="15" style="v"/>Asomdwoe nka mo. Mo nnamfonom nyinaa kyiakyia mo. Kyiakyia yɛn nnamfonom nyinaa.</para>
</usx>
