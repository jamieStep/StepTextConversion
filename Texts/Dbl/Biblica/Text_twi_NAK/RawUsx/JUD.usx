<?xml version="1.0" encoding="UTF-8"?>
<usx version="2.6">
  <book code="JUD" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">YUDA</para>
  <para style="toc1">Yuda</para>
  <para style="toc2">Yuda</para>
  <para style="toc3">Yuda</para>
  <para style="mt1">YUDA</para>
  <para style="imt">Nnianiam</para>
  <para style="ip">Yakobo ne nua Yuda na ɔkyerɛw saa krataa yi. Saa bere no, nnipa pii sakra bɛyɛɛ Kristofo a wɔhwete kɔɔ mmaa nyinaa. Nanso wɔn mu bi dan akyerɛkyerɛfo bɔne a wɔnam wɔn nkyerɛkyerɛ bɔne so twee nnipa pii fii nokware no ho, nam so maa basabasa baa asafo no mu. Eyi nti Yuda kyerɛw kɔhyɛɛ Kristofo no sɛ, wontintim na wonso gyidi pa no mu dennen.</para>
  <para style="iot">Emu nsɛm</para>
  <para style="io1">1. Nnianim: <char style="ior"><ref loc="JUD 1:1-4">1-4</ref></char></para>
  <para style="io1">2. Atoro akyerɛkyerɛfo ho kɔkɔbɔ: <char style="ior"><ref loc="JUD 1:5-16">5-16</ref></char></para>
  <para style="io1">3. Nkuran a wɔhyɛ sɛnea wobeso gyidi no mu dennen: <char style="ior"><ref loc="JUD 1:17-23">17-23</ref></char></para>
  <para style="io1">4. Nhyira nsɛm: <char style="ior"><ref loc="JUD 1:24-25">24-25</ref></char></para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Yesu Kristo somfo Yuda a ɔyɛ Yakobo ne nua na ɔkyerɛw krataa yi. De kɔmaa wɔn a Onyankopɔn afrɛ wɔn na wɔte Agya Onyankopɔn dɔ ne Yesu Kristo banbɔ mu.</para>
  <para style="p">
    <verse number="2" style="v"/>Mmɔborɔhunu ne ɔdɔ a ɛdɔɔso nka mo.</para>
  <para style="s1">Atoro adiyifo</para>
  <para style="p">
    <verse number="3" style="v"/>Me nnamfonom, na merebɔ mmɔden akyerɛw mo afa nkwagye a yɛn nyinaa te mu no ho. Nanso ɛsɛ sɛ mekyerɛw mo wɔ asɛm foforo ho na moyere mo ho gyina nokware a Onyankopɔn de ama ne nkurɔfo afebɔɔ a ɛnsɛ sɛ wɔsesa mu nna nyinaa no akyi pintinn. <verse number="4" style="v"/>Nnipa bi awiawia wɔn ho abɛfra yɛn mu, a wɔkyea asɛm a ɛfa yɛn Nyankopɔn adom no ho, yi wɔn ho ano wɔ wɔn bɔne ho, nam so po Yesu Kristo a ɔno nko ara na ɔyɛ Wura ne yɛn Awurade no. Kyerɛwsɛm no aka wɔn afobu a aba wɔn so no ho asɛm dedaw.</para>
  <para style="p">
    <verse number="5" style="v"/>Ɛwom sɛ munim eyinom dedaw, nanso mepɛ sɛ mekae mo adwene wɔ ogye a Awurade gyee Israelfo fii Misraim asase so na akyiri yi, ɔsɛee wɔn a na wonnye asɛm no nni no ho. <verse number="6" style="v"/>Monkae abɔfo a na wɔtra wɔn tumi na wogyaw wɔn atenae no. Woguu wɔn nkɔnsɔnkɔnsɔn wɔ sum kabii mu a Onyankopɔn de wɔn asie retwɛn da kɛse no na wabu wɔn atɛn. <verse number="7" style="v"/>Monkae Sodom ne Gomora ne nkurow a na atwa wɔn ho ahyia no sɛ, na emu nnipa no yɛ aguamanfo, na wɔde wɔn agu ogya a ennum da no mu, de retwe wɔn aso de abɔ obiara kɔkɔ.</para>
  <para style="p">
    <verse number="8" style="v"/>Saa nnipa no nam saa kwan koro no ara so soso dae ma wɔyɛ bɔne tia wɔn nipadua. Wɔtew Onyankopɔn tumi atua, na wɔayaw anuonyamfo a wɔwɔ soro no. <verse number="9" style="v"/>Ɔbɔfo panyin Mikael mpo nyɛɛ saa da. Bere a Mikael ne ɔbonsam repere Mose amu so a akasakasa sii wɔn ntam no mpo, wantew ɔbonsam atua, na mmom asɛm a ɔkae ara ne sɛ, “Awurade nka wʼanim.” <verse number="10" style="v"/>Nanso saa nnipa yi tew nneɛma a wɔnte ase ho atua. Na nneɛma a wonim kwa sɛ nkekaboa no, saa nneɛma koro no ara na ɛsɛe wɔn.</para>
  <para style="p">
    <verse number="11" style="v"/>Wonnue! Ɔkwan a Kain faa so no ara so na wɔnam. Sikanibere nti, wɔde wɔn ho ahyɛ mfomso a Bileam yɛe no bi ase. Wɔayɛ dɔm sɛnea Kora yɛɛ dɔm no nam so ma wɔasɛe wɔn sɛ ɔno.</para>
  <para style="p">
    <verse number="12" style="v"/>Wɔte sɛ nkekae fi a ɛwɔ wo nua aduan a ɔne wo di mu a wɔmfɛre ho. Wɔn ani ku wɔn ara wɔn ho. Na wɔte sɛ omununkum a esi na mframa bɔ no nanso osu ntɔ. Wɔte sɛ nnua a ɛnsow aba asusow mu. Wɔte sɛ nnua a wɔatutu ne ntini ama awu koraa.</para>
  <para style="p">
    <verse number="13" style="v"/>Wɔte sɛ ɛpo asorɔkye a ano yɛ den a, wɔn aniwude a wɔyɛ no huru sɛ ahuru. Wɔte sɛ okyin nsoromma, a Onyankopɔn de wɔn asie esum kabii mu afebɔɔ.</para>
  <para style="p">
    <verse number="14" style="v"/>Henok, Adam aseni a ɔto no so asia na ɔhyɛɛ saa nnipa yi ho nkɔm teteete se, “Hwɛ, Awurade ne nʼabɔfo Kronkron mpempem bɛba, <verse number="15" style="v"/>na wɔabebu mo nyinaa atɛn na wɔabu nnebɔneyɛfo nyinaa atɛn wɔ wɔn bɔne a wɔayɛ ne nsɛm a wɔaka atia Onyankopɔn no ho.” <verse number="16" style="v"/>Bere biara, saa nnipa yi nwiinwii na wɔde so nso to afoforo so. Wodi wɔn akɔnnɔ akyi. Wɔhoahoa wɔn ho na wotu afoforo aso sɛnea ɛbɛyɛ a wɔbɛba abedi wɔn akyi.</para>
  <para style="s1">Kɔkɔbɔ</para>
  <para style="p">
    <verse number="17" style="v"/>Me nnamfonom, monkae. Monkae nsɛm a tete no asomafo no ka faa Awurade Yesu Krsito ho. <verse number="18" style="v"/>Wɔkae se, “Sɛ awiei no du a, nnipa a wodi mo ho fɛw bɛba, wɔn a wodi wɔn akɔnnɔ akyi.” <verse number="19" style="v"/>Eyinom ne nnipa a wɔnam wɔn akɔnnɔ so de mpaepaemu ba no. Na wonni Honhom no wɔ wɔn mu.</para>
  <para style="p">
    <verse number="20" style="v"/>Enti mo a moyɛ me nnamfonom, mitu mo fo sɛ, monkɔ so mmia mo gyidi mu. Mommɔ mpae wɔ Honhom Kronkron no tumi mu, <verse number="21" style="v"/>na montena Onyankopɔn dɔ mu bere a moretwɛn yɛn Awurade Yesu Krsito wɔ nʼahummɔbɔ mu ama wama mo nkwa a enni awiei no.</para>
  <para style="p">
    <verse number="22" style="v"/>Munhu akyinnyegyefo mmɔbɔ. <verse number="23" style="v"/>Montwe wɔn mfi ogya mu nnye wɔn nkwa. Momfa suro nhu ebinom mmɔbɔ, na munkyi atade a bɔne nkekae akeka mu.</para>
  <para style="p">
    <verse number="24" style="v"/>Na nea obetumi aso mo mu na moanhintiw, na ɔde mo asi nʼanuonyam anim sɛ nnipa a wonni dɛm wɔ ahosan mu no, <verse number="25" style="v"/>Onyankopɔn koro a ɔnam yɛn Awurade Yesu Kristo so yɛ yɛn Agyenkwa no, ɔno na anuonyam ne kɛseyɛ ne ahoɔden ne tumi nka no mmere a atwam ne nnɛ ne daa nyinaa. Amen.</para>
</usx>
