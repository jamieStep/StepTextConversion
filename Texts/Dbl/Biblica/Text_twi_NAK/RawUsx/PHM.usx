<?xml version="1.0" encoding="UTF-8"?>
<usx version="2.6">
  <book code="PHM" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">FILEMON</para>
  <para style="toc1">Filemon</para>
  <para style="toc2">Filemon</para>
  <para style="toc3">Filemon</para>
  <para style="mt1">FILEMON</para>
  <para style="imt">Nnianim</para>
  <para style="ip">Filemon yɛ obi a na ɔyɛ ɔdefo kɛse a wagye din a ɛnam Paulo so nti, ɔbɛyɛɛ okristoni. Na Filemon wɔ somfo bi a wɔfrɛ no Onesimo a waguan afi ne nkyɛn kɔ Roma. Bere a Onesimo wɔ Roma no, ohyiaa Paulo wɔ afiase na ɔbɛyɛɛ okristoni. Paulo kyerɛw saa krataa yi de maa Onesimo sɛ ɔmfa nkɔma Filemon na onnye no nto mu bio sɛ ne somfo ne ne nua wɔ Kristo mu.</para>
  <para style="iot">Emu nsɛm</para>
  <para style="io1">1. Nkyia ne aseda: <char style="ior"><ref loc="PHM 1:1-7">1-7</ref></char></para>
  <para style="io1">2. Paulo srɛ ma Onesimo: <char style="ior"><ref loc="PHM 1:8-20">8-20</ref></char></para>
  <para style="io1">3. Nkyia a etwa to ne nhyira: <char style="ior"><ref loc="PHM 1:21-25">21-25</ref></char></para>
  <para style="ie"/>
  <chapter number="1" style="c"/>
  <para style="s1">Nkyia</para>
  <para style="p">
    <verse number="1" style="v"/>Saa nhoma yi fi Paulo a esiane Kristo Yesu nti, ɔyɛ odeduani no ne yɛn nuabarima Timoteo nkyɛn. Yɛde kɔma yɛn adamfo ne yɛn yɔnko Filemon <verse number="2" style="v"/>ne asafo a wohyia wɔ wo fi no ne yɛn nuabea Apia ne yɛn yɔnko sraani Arkipo no.</para>
  <para style="p">
    <verse number="3" style="v"/>Adom ne asomdwoe a efi yɛn Agya Nyankopɔn ne Awurade Yesu Kristo nka mo.</para>
  <para style="p">
    <verse number="4" style="v"/>Onua Filemon, bere biara a mebɔ mpae no, mebɔ bi ma wo na meda me Nyankopɔn nso ase. <verse number="5" style="v"/>Mete dɔ a wodɔ Onyankopɔn nkurɔfo ne gyidi a wowɔ wɔ Awurade Yesu mu no. <verse number="6" style="v"/>Me mpaebɔ ne sɛ, baako a yɛne wo ayɛ sɛ gyidifo no bɛma yɛn ntease a emu dɔ wɔ nhyira biara a yenya fi Kristo mu no mu. <verse number="7" style="v"/>Onua pa, wo dɔ no ama me anigye na ahyɛ me nkuran nso. Woakanyan Onyankopɔn nkurɔfo.</para>
  <para style="p">
    <verse number="8" style="v"/>Eyi nti, mitumi de akokoduru kasa kyerɛ wo sɛ wo nua wɔ Kristo mu, hyɛ wo ma woyɛ nea ɛsɛ sɛ woyɛ. <verse number="9" style="v"/>Ɔdɔ so na menam de saa asɛm yi to wʼanim. Ɛwom sɛ me Paulo a meyɛ Kristo Yesu nanmusini na mprempren, ne nti meyɛ odeduani no, na meyɛ nea mereyɛ yi. <verse number="10" style="v"/>Enti migyina Onesimo a ɔyɛ me ba wɔ Kristo mu ananmu bisa, efisɛ, bere a meda afiase no, na ɔyɛ me ba honhom mu. <verse number="11" style="v"/>Bere bi a atwam no na ne ho nni mfaso ma wo nanso mprempren de, ne ho wɔ mfaso ma me ne wo. <verse number="12" style="v"/>Merema no asan nʼakyi aba wo nkyɛn mprempren ara. Me koma ka ba a ɔreba no ho.</para>
  <para style="p">
    <verse number="13" style="v"/>Esiane Asɛmpa no nti, mepɛ sɛ ɔtena me nkyɛn bere a meda afiase yi sɛnea ɛbɛyɛ a obesi wʼananmu aboa me. <verse number="14" style="v"/>Nanso mempɛ sɛ mehyɛ wo sɛ boa me. Mmom, mepɛ sɛ wo ara wufi wo pɛ mu boa me. Ɛno nti, merenyɛ biribiara gye sɛ wopene so.</para>
  <para style="p">
    <verse number="15" style="v"/>Ebia na Onesimo twee ne ho kakra na akyiri yi wabedi nna wo nkyɛn. <verse number="16" style="v"/>Mprempren ɔnyɛ ɔsomfo kɛkɛ efisɛ, ɔkyɛn ɔsomfo. Ɔyɛ onua pa wɔ Kristo mu. Ɔsom bo ma me. Saa ara nso na ɔbɛsom bo ama wo sɛ ɔsomfo ne onua wɔ Awurade mu.</para>
  <para style="p">
    <verse number="17" style="v"/>Enti sɛ wudwen me ho sɛ wo fafafo a, saa ara nso na gye no awaawaatuu sɛnea wubegye me no ara. <verse number="18" style="v"/>Sɛ wayɛ wo biribi anaasɛ ɔde wo ka bi a, dan ma me. <verse number="19" style="v"/>Ɛha de, me ara mede me nsa bɛhyɛ ase sɛ: Me Paulo, metua wo ka. Ɛnsɛ sɛ mekae wo sɛ wo nkwa gyina me so. <verse number="20" style="v"/>Enti, me nua, mesrɛ wo sɛ, Awurade nti, yɛ me saa adɔe yi; ka me koma hyew sɛ wo nua wɔ Kristo mu.</para>
  <para style="p">
    <verse number="21" style="v"/>Mewɔ anidaso sɛ, nea merekyerɛw wo yi, wobɛyɛ ama aboro nea merebisa wo yi so.</para>
  <para style="p">
    <verse number="22" style="v"/>Afei pɛ ɔdan ma me efisɛ, minim sɛ Onyankopɔn betie mo mpaebɔ ama mabɛka mo ho bio.</para>
  <para style="p">
    <verse number="23" style="v"/>Epafra a Kristo Yesu nti ɔne me da afiase no kyia wo.</para>
  <para style="p">
    <verse number="24" style="v"/>Saa ara nso na Marko, Aristako, Dema ne Luka nso kyia wo.</para>
  <para style="p">
    <verse number="25" style="v"/>Awurade Kristo adom nka mo nyinaa.</para>
</usx>
