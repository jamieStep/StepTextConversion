<?xml version="1.0" encoding="UTF-8"?>
<usx version="2.6">
  <book code="1TI" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">TIMOTEO I</para>
  <para style="toc1">Timoteo I</para>
  <para style="toc2">Timoteo I</para>
  <para style="toc3">Timoteo I</para>
  <para style="mt1">TIMOTEO I</para>
  <para style="imt">Nnianim</para>
  <para style="ip">Na Timoteo yɛ aberantewaa a Paulo sakraa no baa Kristosom mu na akyiri yi, ɔbɛyɛɛ Paulo yɔnko a ɔbɛn no pɛɛ wɔ asɛnkadwuma no mu. Paulo pɛɛ nʼasɛm te sɛ ne yafumma. Paulo maa Timoteo hwɛɛ asafo a ɛwɔ Efeso no so. Saa krataa yi yɛ Paulo nkuranhyɛsɛm ne nkyerɛkyerɛ a ɛsɛ sɛ Timoteo fa so de di asafo no anim.</para>
  <para style="iot">Emu nsɛm</para>
  <para style="io1">1. Nkyia: <char style="ior"><ref loc="1TI 1:1-2">1:1-2</ref></char></para>
  <para style="io1">2. Asafo mu mmara ne asafo mu mpanyimfo: <char style="ior"><ref loc="1TI 1:3-3:16">1:3–3:16</ref></char></para>
  <para style="io1">3. Afotu ne nkuranhyɛ a ɔhyɛɛ Timoteo: <char style="ior"><ref loc="1TI 4:1-6:19">4:1–6:19</ref></char></para>
  <para style="io1">4. Nkyia ne krataa no awiei: <char style="ior"><ref loc="1TI 6:20-21">6:20-21</ref></char></para>
  <para style="ie"/>
  <chapter number="1" style="c"/>
  <para style="s1">Nkyia</para>
  <para style="p">
    <verse number="1" style="v"/>Saa nhoma yi fi Yesu Kristo somafo Paulo a ɔnam Onyankopɔn a ɔyɛ yɛn anidaso no hyɛ so nkyɛn, <verse number="2" style="v"/>kɔma Timoteo a ɔyɛ me ba kann wɔ gyidi no mu nkyɛn. Agya Onyankopɔn ne Kristo Yesu a ɔyɛ yɛn Awurade no adom, mmɔborɔhunu ne asomdwoe nka mo.</para>
  <para style="s1">Mompo atoro akyerɛkyerɛfo</para>
  <para style="p">
    <verse number="3" style="v"/>Mepɛ sɛ motena Efeso sɛnea merekɔ Makedonia no meka kyerɛɛ mo no. Nnipa bi wɔ hɔ a wɔrekyerɛkyerɛ nkyerɛkyerɛ bɔne a ɛsɛ sɛ mohyɛ wɔn na wogyae. <verse number="4" style="v"/>Monka nkyerɛ wɔn na wonnyae atorosɛm ne wɔn nenanom din bebrebe a wɔbobɔ no, efisɛ, saa nneyɛe no de akyinnye ba. Ɛmmoa Onyankopɔn nhyehyɛe a wɔnam gyidi nko so na wohu no. <verse number="5" style="v"/>Saa ɔhyɛ yi botae ara ne sɛ, ɛbɛkanyan ɔdɔ a efi koma pa, adwenem fann ne gyidi pa mu.</para>
  <para style="p">
    <verse number="6" style="v"/>Nnipa bi atwe wɔn ho afi ɔkwan pa no so de wɔn ho ama akyinnye hunu. <verse number="7" style="v"/>Wɔpɛ sɛ wɔyɛ Onyankopɔn mmara no akyerɛkyerɛfo nanso wɔn ara wɔn nsɛm a wɔka no wɔnte ase. Saa ara nso na wonni gyidi wɔ nsɛm a wɔka no mu.</para>
  <para style="p">
    <verse number="8" style="v"/>Yenim sɛ, sɛ wɔnam mmara kwan so de Mmara no di dwuma a eye. <verse number="9" style="v"/>Ɛsɛ sɛ yɛkae hu sɛ, wɔnyɛ mmara mma atreneefo na mmom wɔyɛ ma mmaratofo, nnebɔneyɛfo, wɔn a wonsuro Nyame ne abɔnefo, wɔn a wɔnyɛ kronkron anaa wɔn ho ntew, wɔn a wokum wɔn agyanom ne wɔn nanom, awudifo, <verse number="10" style="v"/>afideyɛfo, aguamammɔfo, nnipawiafo, atorofo a wɔka nkontomposɛm anaa wɔyɛ biribi a ɛne nokware nkyerɛkyerɛ no bɔ abira no. <verse number="11" style="v"/>Saa nkyerɛkyerɛ no wɔ Asɛmpa a wɔde ama me sɛ menka ho asɛm nkyerɛ no mu. Ɛyɛ Asɛmpa a efi Onyankopɔn a ɔyɛ onuonyamfo na wɔahyira no no nkyɛn.</para>
  <para style="p">
    <verse number="12" style="v"/>Meda yɛn Awurade Yesu Kristo a wama me ahoɔden ma midi me dwuma no ase. Meda no ase sɛ wadwen me ho sɛ mefata na wayi me sɛ mensom no. <verse number="13" style="v"/>Nanso mmere bi a atwam no, na mekasa tia no, taa no, kaa nsɛm a ɛmfata faa ne ho. Onyankopɔn ahu me mmɔbɔ na esiane sɛ na minnye nni nti, na minnim nea mereyɛ. <verse number="14" style="v"/>Yɛn Awurade hwiee nʼadom a ɛdɔɔso no guu me so maa me gyidi ne ɔdɔ a esiane sɛ yɛne Kristo Yesu aka abom no nti, abɛyɛ yɛn dea no.</para>
  <para style="p">
    <verse number="15" style="v"/>Eyi yɛ nokwasɛm a ɛsɛ sɛ yegye tom na yegye di koraa sɛ: Kristo Yesu baa wiase begyee nnebɔneyɛfo nkwa. Meyɛ ɔdebɔneyɛfo a odi kan koraa. <verse number="16" style="v"/>Nanso esiane saa nti, wahu me mmɔbɔ sɛnea ɛbɛyɛ a me a meyɛ ɔdebɔneyɛfo a odi kan no, Kristo Yesu nam me so bɛda ne boasetɔ a enni awiei no adi akyerɛ wɔn a wobegye no adi no na wɔanya nkwa a enni awiei. <verse number="17" style="v"/>Anuonyam ne nnidi nka Onyankopɔn daadaa. Ɔno ne mmeresantenhene. Ɔno na wonhu no na onwu da nso. Ɔno nkutoo ne Onyankopɔn a nimdeɛ ahyɛ no ma. Amen.</para>
  <para style="p">
    <verse number="18" style="v"/>Afei, me ba Timoteo, mede saa dwumadi a wɔhyɛɛ ho nkɔm fi tete no hyɛ wo nsa. Wugu so reko ɔko pa no no, ma saa nsɛm no nyɛ wʼakode, <verse number="19" style="v"/>na so wo gyidi mu dennen na ma wʼadwene mu nyɛ fann. Nnipa bi ntie wɔn atiboa nam saayɛ so asɛe wɔn gyidi. <verse number="20" style="v"/>Saa nnipa no bi ne Himeneo ne Aleksandro a mayi wɔn ama Satan na wakyerɛ wɔn sɛnea wɔnnka abususɛm nntia Onyankopɔn.</para>
  <chapter number="2" style="c"/>
  <para style="s1">Mpaebɔ ho akwankyerɛ</para>
  <para style="p">
    <verse number="1" style="v"/>Mʼafotu ne sɛ, nea edi kan no, mehyɛ mo sɛ monsrɛ, mommɔ mpae, mommisa na monna Onyankopɔn ase mma nnipa nyinaa; <verse number="2" style="v"/>monyɛ saa ara mma ahemfo ne wɔn a tumi hyɛ wɔn nsa nyinaa na yɛatumi atena ase asomdwoe mu wɔ onyamesom ne suban pa mu. <verse number="3" style="v"/>Eyi ye na ɛsɔ Onyankopɔn a ɔyɛ Agyenkwa a, <verse number="4" style="v"/>ɔpɛ sɛ wogye nnipa nyinaa nkwa na wohu nokware no ani. <verse number="5" style="v"/>Efisɛ, Onyankopɔn baako ne ntamgyinafo baako a ɔka Onyankopɔn ne nnipa bom no, ɔwɔ hɔ na ɔno ne Kristo Yesu no. <verse number="6" style="v"/>Ɔno na ɔde ne ho bɔɔ afɔre de gyee nnipa nyinaa nkwa no. Eyi yɛ adansedi a ɛbae bere a ɛsɛ mu sɛ Onyankopɔn pɛ sɛ wogye nnipa nyinaa nkwa. <verse number="7" style="v"/>Ɛno nti na wɔsomaa me sɛ ɔsomafo ne Amanamanmufo kyerɛkyerɛfo sɛ minni gyidi ne nokware no ho adanse. Merenni atoro; mereka nokware! <verse number="8" style="v"/>Mehwehwɛ sɛ nnipa a wɔwɔ mmaa nyinaa a wɔde wɔn ho ama Onyankopɔn a wotumi ma wɔn nsa so a abufuw ne akyinnye nni mu bɔ mpae. <verse number="9" style="v"/>Afei mehwehwɛ sɛ mmea brɛ wɔn ho ase na wɔfa kwan pa so hyehyɛ wɔn ho. Ɛnsɛ sɛ wɔbɔ wɔn ti de sika anaa adwinne a ne bo yɛ den siesie wɔn ho na wɔhyɛ ntade a ne bo yɛ den. <verse number="10" style="v"/>Na mmom ɛsɛ sɛ wɔda adwuma pa a ɛfata mmea adi sɛ mmea a wɔyɛ nyamesomfo. <verse number="11" style="v"/>Ɛsɛ sɛ mmea de kommyɛ ne ahobrɛase sua ade.</para>
  <para style="p">
    <verse number="12" style="v"/>Memma mmea ho kwan sɛ wɔnkyerɛkyerɛ anaasɛ wonnya mmarima so tumi. Ɛsɛ sɛ wɔyɛ komm. <verse number="13" style="v"/>Efisɛ, wɔbɔɔ Adam ansa na wɔrebɔ Hawa. <verse number="14" style="v"/>Na ɛnyɛ Adam na wɔdaadaa no. Ɔbea no na wɔdaadaa no ma ɛnam so ma obuu Onyankopɔn mmara so. <verse number="15" style="v"/>Na sɛ ɔbea tena ase gyidi, ɔdɔ, kronnyɛ ne ahobrɛase mu a ɔbɛwo asomdwoe mu.</para>
  <chapter number="3" style="c"/>
  <para style="s1">Asafo mpanyimfo</para>
  <para style="p">
    <verse number="1" style="v"/>Ɛyɛ sɛnnahɔ sɛ, sɛ obi pɛ sɛ ɔyɛ asafopanyin a, na wafa adwuma pa. <verse number="2" style="v"/>Asafopanyin yɛ obi a mfomso nni ne ho. Ɛsɛ sɛ ne yere yɛ baako. Ɛsɛ sɛ ɔbrɛ ne ho ase na ɔhyɛ ne ho so yɛ ne biribiara pɛpɛɛpɛ. Ɛsɛ sɛ ogye ahɔho wɔ ne fi na ɔkyerɛkyerɛ nso. <verse number="3" style="v"/>Ɛnsɛ sɛ ɔyɛ ɔsadweam anaa basabasa na mmom ɛsɛ sɛ ɔbrɛ ne ho ase na ɔpɛ asomdwoe. Ɛnsɛ sɛ ɔyɛ sikaniberefo. <verse number="4" style="v"/>Ɛsɛ sɛ otumi hwɛ ne fifo so yiye na otumi ma ne mma yɛ osetie de obu ne nidi ma no. <verse number="5" style="v"/>Na sɛ obi nnim sɛnea ɔhwɛ ne fi so yiye a, ɛbɛyɛ dɛn na obetumi ahwɛ Onyankopɔn asafo so?</para>
  <para style="p">
    <verse number="6" style="v"/>Ɛnsɛ sɛ ɔyɛ obi a afei na wahu Awurade; sɛ ɛba saa a, ne tirim bɛyɛ no dɛ ma wɔabu no atɛn sɛnea wobuu ɔbonsam atɛn no. <verse number="7" style="v"/>Ɛsɛ sɛ ɔyɛ obi a asafo mma no akyi no, wobu no sɛnea ɛbɛyɛ a wɔrengu nʼanim ase na ɔbonsam afiri renyi no.</para>
  <para style="s1">Asafo mu aboafo</para>
  <para style="p">
    <verse number="8" style="v"/>Ɛsɛ sɛ asafo mu aboafo nso yɛ nnipa a wɔwɔ suban pa na wodi nokware. Ɛnsɛ sɛ wɔnom nsa pii anaasɛ wɔyɛ aniberefo. <verse number="9" style="v"/>Ɛsɛ sɛ wɔde adwenem fann gyina pintinn ma nokware no ne gyidi no. <verse number="10" style="v"/>Ɛsɛ sɛ wɔsɔ wɔn hwɛ ansa, na sɛ wodi sɔhwɛ no so nkonim a, wɔasom.</para>
  <para style="p">
    <verse number="11" style="v"/>Ɛsɛ sɛ wɔn yerenom nso wɔ suban pa a wonni nseku. Biribiara mu, ɛsɛ sɛ wɔbrɛ wɔn ho ase di nokware. <verse number="12" style="v"/>Ɛsɛ sɛ asafo no mu boafo no wɔ yere baako na afei otumi hwɛ ne mma ne ne fifo yiye. <verse number="13" style="v"/>Wɔn a wɔyɛ adwuma pa no nya din pa na wɔde nnam ka gyidi a wɔwɔ wɔ Kristo Yesu mu no ho asɛm.</para>
  <para style="p">
    <verse number="14" style="v"/>Saa nhoma a mede rebrɛ wo yi akyi, mewɔ anidaso sɛ ɛrenkyɛ biara mɛba wo nkyɛn. <verse number="15" style="v"/>Na sɛ mannu wo nkyɛn ntɛm a, saa nhoma yi bɛma woahu sɛnea yɛbɔ yɛn bra wɔ Onyankopɔn fi a ɛyɛ Onyankopɔn a ɔte ase no asafo a ɛyɛ nokware nnyinaso no mu.</para>
  <para style="p">
    <verse number="16" style="v"/>Ɛyɛ nokware pefee sɛ ɔkwan a wɔfa so tena ase kronn no nyɛ mmerɛw. “Ɔbae sɛ onipa tebea, Honhon no kyerɛɛ no kwan pa maa abɔfo huu no. Ɔkaa Asɛmpa no amanaman so, maa wiase gyee no dii na wɔfaa no kɔɔ soro.”</para>
  <chapter number="4" style="c"/>
  <para style="s1">Atoro akyerɛkyerɛfo</para>
  <para style="p">
    <verse number="1" style="v"/>Honhom no si no pi sɛ, akyiri yi, nnipa bi begyaa gyidi no mu so. Wobedi atoro ahonhom akyi na wɔadi ahohommɔne nkyerɛkyerɛ akyi. <verse number="2" style="v"/>Saa nkyerɛkyerɛ yi fi atorofo nnaadaa a wɔyɛ adwenewuifo sɛ dade a wɔato wɔ ogya mu no. <verse number="3" style="v"/>Saa nnipa no kyerɛkyerɛ sɛ enye sɛ obi ware na nnuan bi nso wɔ hɔ a, enye sɛ onipa di. Nanso Onyankopɔn bɔɔ saa nnuan no sɛ, sɛ gyidifo a wɔahu nokware no nsa ka na wɔbɔ so mpae a, wotumi di.</para>
  <para style="p">
    <verse number="4" style="v"/>Biribiara a Onyankopɔn abɔ no ye. Ɛnsɛ sɛ wɔpo biribiara na mmom ɛsɛ sɛ wɔbɔ mpae gu ne nyinaa so. <verse number="5" style="v"/>Efisɛ, Onyankopɔn asɛm no ne mpaebɔ tew ho.</para>
  <para style="p">
    <verse number="6" style="v"/>Sɛ wokyerɛkyerɛ anuanom no saa nkyerɛkyerɛ yi a, na ɛkyerɛ sɛ woyɛ Kristo somfo pa a wɔnam nokware ne gyidi ne nkyerɛkyerɛ pa so atetew wo.</para>
  <para style="p">
    <verse number="7" style="v"/>Nsɛe wo bere wɔ atorosɛm ho. Mmom hyɛ wo ho, na yɛ kronn. <verse number="8" style="v"/>Ɛwom sɛ honam mu mmɔdenbɔ ho hia de, nanso honhom mu mmɔdenbɔ ho hia akwan nyinaa mu, efisɛ, ɛhyɛ yɛn nnɛ asetena ne daakye asetena ho bɔ. <verse number="9" style="v"/>Eyi yɛ nokwasɛm a ɛsɛ sɛ wogye tom na wogye di. <verse number="10" style="v"/>Ɛno nti na ɛsɛ sɛ yɛpere na yɛyɛ adwuma dennen, efisɛ, yɛde yɛn anidaso ahyɛ Onyankopɔn teasefo a ɔyɛ nnipa nyinaa, ne titiriw no, gyidifo Agyenkwa no mu.</para>
  <para style="p">
    <verse number="11" style="v"/>Eyinom na ɛsɛ sɛ moka ho asɛm wɔ mo nkyerɛkyerɛ no mu. <verse number="12" style="v"/>Mma obiara ho kwan mma ɔmmfa wo sɛ wunnyinii enti obebu wo abomfiaa. Wo kasa mu, wo suban mu, wo dɔ mu, wo gyidi mu ne wo kronnyɛ mu no, ɛsɛ sɛ woyɛ nhwɛso pa. <verse number="13" style="v"/>Nya adagyew kenkan Kyerɛwsɛm no na ka Asɛmpa no na kyerɛkyerɛ ansa na maba.</para>
  <para style="s1">Fa wo dom akyɛde som</para>
  <para style="p">
    <verse number="14" style="v"/>Honhom mu akyɛde a mpanyimfo nam nkɔmhyɛ so de wɔn nsa guu so a wonnyaee no, nnyaa mu. <verse number="15" style="v"/>So saa nneɛma no mu yiye. Fa wo ho nyinaa ma wɔn sɛnea ɛbɛma obiara ahu wo nkɔso. <verse number="16" style="v"/>Hwɛ wo ho so yiye na hwɛ wo nkyerɛkyerɛ nso so. Kɔ so yɛ saa nneɛma yi nyinaa, efisɛ, sɛ woyɛ saa a wubegye wo ho ne wɔn a wotie wo no nkwa.</para>
  <chapter number="5" style="c"/>
  <para style="p">
    <verse number="1" style="v"/>Nkasa ntia akwakoraa na mmom kɔka wʼahiasɛm kyerɛ no sɛ wʼagya. Fa kronnyɛ ne mmabun ntena sɛ wo nnuammarima nkummaa, <verse number="2" style="v"/>na fa mmea mpanyimfo sɛ ɛnanom na mmabaa nso, fa wɔn sɛ wo nnuammea wɔ kronnyɛ mu.</para>
  <para style="p">
    <verse number="3" style="v"/>Di mmea akunafo a wɔyɛ akunafo ampa ara no ni. <verse number="4" style="v"/>Sɛ okunafo bi wɔ mma anaa mmanana a, nea edi kan no, ɛsɛ sɛ wɔfa nyamesom pa so de som wɔn abusua de tua wɔn awofo ne nananom ka efisɛ, sɛ wɔyɛ saa a na ɛsɔ Onyankopɔn ani.</para>
  <para style="p">
    <verse number="5" style="v"/>Ɔbea a ɔyɛ okunafo ampa ara no a onni obi a ɔhwɛ no no de nʼanidaso nyinaa ahyɛ Onyankopɔn mu enti anadwo ne awia, ɔkɔ so bɔ mpae srɛ ne mmoa. <verse number="6" style="v"/>Nanso sɛ okunafo bi de ne ho ma wiase a, na ɔyɛ teaseawu. <verse number="7" style="v"/>Ka saa mmara yi kyerɛ wɔn na obi annya wo ho mfomso.</para>
  <para style="p">
    <verse number="8" style="v"/>Na sɛ obi nhwɛ ne fifo ne titiriw no, ɔno ara nʼabusuafo a, na wabu ne gyidi so. Sɛ ɛba saa a, ɔyɛ onipa bɔne sen nea onnye nni no.</para>
  <para style="p">
    <verse number="9" style="v"/>Mfa okunafo biara a onni mmoroo mfe aduosia din nka akunafo din ho. Asɛm a ɛka ho ne sɛ, ɛsɛ sɛ waware prɛko pɛ, <verse number="10" style="v"/>na afei wagye din wɔ nneyɛe pa ho. Ɛsɛ sɛ ɔyɛ ɔbea a watetew ne mma yiye na ogyee ahɔho wɔ ne fi na ɔhohoroo Onyankopɔn nan ase na ɔboaa ahokyerefo na ɔde ne ho maa nnwuma pa ahorow nyinaa yɛ.</para>
  <para style="p">
    <verse number="11" style="v"/>Mfa akunafo nkumaa no din nka wɔn ho. Efisɛ, sɛ ɛba sɛ wɔpɛ sɛ wɔsan ware a, wɔtew wɔn ho fi Kristo ho <verse number="12" style="v"/>na ɛma wodi fɔ sɛ wɔabu wɔn bɔhyɛ a edi kan so. <verse number="13" style="v"/>Ɛno akyi, wɔsɛe wɔn bere kɔ afi afi mu na nea enye koraa ne sɛ, wodi nseku yɛ pɛrepɛre ka nsɛm a anka ɛnsɛ sɛ wɔka. <verse number="14" style="v"/>Enti me pɛ ne sɛ, akunafo nkumaa no bɛware, awo mma na wɔahwɛ wɔn afi sɛnea ɛbɛyɛ a atamfo nnya wɔn ho kwan nka nsɛm ntia wɔn. <verse number="15" style="v"/>Akunafo bi de wɔn ho ama ɔbonsam dedaw.</para>
  <para style="p">
    <verse number="16" style="v"/>Sɛ ɔbea gyidifo bi wɔ akunafo wɔ nʼabusua mu a, ɛsɛ sɛ ɔhwɛ wɔn yiye na wɔamfa adesoa bi ammɛto asafo no so na asafo no atumi ahwɛ akunafo a aka wɔn nko no.</para>
  <para style="s1">Hwɛ a wɔhwɛ asɛmpakafo yiye</para>
  <para style="p">
    <verse number="17" style="v"/>Mpanyimfo a wɔyɛ nnwuma pa sɛ akannifo no, ɛsɛ sɛ wodwen wɔn ho ma wɔn akatua abien; ne titiriw no wɔn a wɔka asɛm no na wɔsan kyerɛkyerɛ nso. <verse number="18" style="v"/>Efisɛ, Kyerɛwsɛm no ka se, “Nkyekyere nantwi a osiw aburow no ano!” Bio, “Odwumayɛfo akatua fata no!”</para>
  <para style="p">
    <verse number="19" style="v"/>Ntie asɛmmɔne a obi ka to ɔpanyin bi so no gye sɛ adansefo baanu anaa baasa de saa asɛm no bɛto wʼanim. <verse number="20" style="v"/>Wɔn a wɔyɛ bɔne nyinaa no, ka wɔn anim baguam na abɔ afoforo hu.</para>
  <para style="p">
    <verse number="21" style="v"/>Migyina Onyankopɔn ne Kristo Yesu ne abɔfo kronkron anim ka se di saa mmara a mahyɛ wo yi nyinaa so a nhwɛanim biara nni mu. <verse number="22" style="v"/>Sɛ ehia sɛ wode wo nsa gu obi so wɔ Awurade dwumadi no mu a, mpepere ho. Twe wo ho fi bɔne a afoforo yɛ ho na ma wo ho ntew.</para>
  <para style="p">
    <verse number="23" style="v"/>Nnom nsu nko ara na mmom ɛyɛ wo yafunu ne wo yare a wotaa yare nti, ɛyɛ a nom nsa kakra.</para>
  <para style="p">
    <verse number="24" style="v"/>Nnipa bi bɔne a wɔyɛ no da adi pefee na saa bɔne no di wɔn anim de wɔn kɔ atemmu mu; nanso afoforo bi wɔ hɔ a wɔn bɔne da adi akyiri yi. <verse number="25" style="v"/>Saa ara nso na nneyɛe pa yɛ no da adi pefee. Na nea ɛnna adi pefee no mpo ntumi nhintaw.</para>
  <chapter number="6" style="c"/>
  <para style="s1">Adwuma ne sika</para>
  <para style="p">
    <verse number="1" style="v"/>Ɛsɛ sɛ wɔn a wɔyɛ asomfo no nyinaa de nidi ma wɔn wuranom sɛnea ɛbɛyɛ a wɔn mu bi nkasa ntia Onyankopɔn ne yɛn nkyerɛyerɛ no. <verse number="2" style="v"/>Ɛnsɛ sɛ asomfo a wɔn wuranom yɛ gyidifo bu wɔn abomfiaa efisɛ, wɔn nyinaa yɛ anuanom. Mmom, ɛsɛ sɛ wɔsom wɔn som pa efisɛ, wɔn a wobenya wɔn som no ho mfaso no ne gyidifo a wɔdɔ wɔn no. <verse number="3" style="v"/>Ɛsɛ sɛ mokyerɛkyerɛ na moka eyinom nyinaa. Obiara a ɔbɛkyerɛkyerɛ nkyerɛkyerɛ foforo na ɔrenka nokware a ɛfa yɛn Awurade Yesu Kristo ne yɛn nyamesom ho no, <verse number="4" style="v"/>yɛ ɔhantani a onnim hwee. Ɔyɛ obi a ofi adwene bɔne mu gye akyinnye na ɔko nsɛm so a, ɛnam so de anibere, akasakasa, ayeyawayeyaw, nnipa ho adwemmɔne <verse number="5" style="v"/>ne mansotwe a efi adwene a emu nnɔ mu na nokware nni mu ba mu. Wodwen sɛ nyamesom yɛ ɔkwan bi a wɔnam so pɛ sika.</para>
  <para style="p">
    <verse number="6" style="v"/>Ɛyɛ nokware sɛ, sɛ obi ani sɔ nea ɔwɔ a, nyamesom ma saa onipa no yɛ ɔdefo. <verse number="7" style="v"/>Yɛamfa hwee amma wiase. Saa ara nso na yɛremfa hwee nkɔ. <verse number="8" style="v"/>Ɛno nti, sɛ yɛwɔ aduan ne ntama a, ɛno nko dɔɔso ma yɛn. <verse number="9" style="v"/>Wɔn a wɔpɛ sɛ wonya wɔn ho no kɔtɔ sɔhwɛ mu na ɛdan ɔhaw ma wɔn ma ɛtwe wɔn kɔ ɔsɛe mu. <verse number="10" style="v"/>Na sikanibere yɛ bɔne nyinaa ntini. Nnipa bi de sikanibere asi wɔn ani so denneenen nam so ama wɔapa wɔn gyidi ama awerɛhow ahyɛ wɔn koma ma.</para>
  <para style="p">
    <verse number="11" style="v"/>Enti, wo a woyɛ Onyankopɔn nipa, twe wo ho fi eyinom nyinaa ho. Di trenee, onyamesom pa, gyidi, ɔdɔ, boasetɔ ne odwo akyi. <verse number="12" style="v"/>Bɔ gyidi mu mmirikatu no ho mmɔden na pere nya nkwa a enni awiei no ma wo ho, efisɛ, saa abrabɔ yi nti na bere a wodaa wo gyidi adi wɔ adansefo bebree anim no, Onyankopɔn frɛɛ wo.</para>
  <para style="p">
    <verse number="13" style="v"/>Meka no Onyankopɔn a ɔma nneɛma nyinaa nkwa no ne Kristo Yesu a ɔkaa nokware wɔ Pontio Pilato anim, hyɛ wo sɛ, <verse number="14" style="v"/>tie mmara a mahyɛ ama wo no na di so pɛpɛɛpɛ kosi da a Yesu Kristo bɛba. <verse number="15" style="v"/>Onyankopɔn a wɔahyira no na ɔno yɛ Hene, Ahene mu Hene ne Awurade mu Awurade no bɛma no aba bere a ɛsɛ mu. <verse number="16" style="v"/>Ɔno nko na ɔwɔ hɔ daa. Ɔte hann a obi ntumi mmɛn ho mu. Obiara nhuu no da na obiara nso rentumi nhu no da. Ɔno na nidi ne tumi a enni awiei wɔ no. Amen.</para>
  <para style="p">
    <verse number="17" style="v"/>Bɔ wiase yi mu ahonyafo kɔkɔ se, wɔmmfa wɔn ahonya nnhoahoa wɔn ho, na wɔmmfa wɔn anidaso nso nnhyɛ adehunu te sɛ ahonya mu, na mmom wɔmfa wɔn ho nto Onyankopɔn a ɛnam nʼadɔe so, ɔmaa yɛn asetena mu nneɛma pa nyinaa no so. <verse number="18" style="v"/>Hyɛ wɔn se, wɔnyɛ papa na wɔnyɛ adefo wɔ nnwuma pa yɛ mu. Wɔnyɛ ayamye na wɔne afoforo nkyɛ. <verse number="19" style="v"/>Sɛ wɔyɛ saa a, wɔbɛto fapem pa ama wɔn daakye. Na wɔnam so anya asetena a ɛyɛ asetena pa.</para>
  <para style="p">
    <verse number="20" style="v"/>Timoteo, hwɛ nea wɔde ahyɛ wo nsa no so yiye. Twe wo ho fi ahuhusɛm ne akyinnyehunu a nnipa bi frɛ no “Nimdeɛ” no ho. <verse number="21" style="v"/>Nnipa bi gye tom sɛ wɔwɔ saa nimdeɛ no nam so ahwere gyidi kwan no.</para>
  <para style="p">Onyankopɔn adom nka mo.</para>
</usx>
