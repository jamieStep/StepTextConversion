<?xml version="1.0" encoding="UTF-8"?>
<usx version="2.6">
  <book code="COL" style="id">- Nkwa Asɛm (Life Giving Words) Akuapem Twi NT and Psalms #7001</book>
  <para style="rem">© 2000 Biblica, Inc.</para>
  <para style="h">KOLOSEFO</para>
  <para style="toc1">Kolosefo</para>
  <para style="toc2">Kolosefo</para>
  <para style="toc3">Kolosefo</para>
  <para style="mt1">KOLOSEFO</para>
  <para style="imt">Nnianim</para>
  <para style="ip">Na akyinnyegye ne akasakasa wɔ Kristofo a wɔwɔ Kolose no ntam. Na ebinom bisa se Kristo yɛ Onyankopɔn anaasɛ nso ɛnte saa. Nea ɛka ho nso ne sɛ, na atoro akyerɛkyerɛfo rekyerɛ nkyerɛkyerɛ bɔne; ɛno nti, Kristofo a wɔwɔ Kolose no somaa Epafrodito ma ɔkɔsraa Paulo wɔ afiase hɔ kobisaa nʼadwene wɔ saa nkyerɛkyerɛ bɔne ne nea ɛfa Kristo nyameyɛ no ho. Ɛno nti, Paulo kyerɛw krataa yi de kɔmaa Kolosefo no kyerɛɛ nʼadwene a ɔwɔ wɔ saa akyerɛkyerɛfo bɔne yi ne wɔn nkyerɛkyerɛ yi ho na ɔtoaa so se ɔkwan biara so, Kristo yɛ Onyankopɔn. Ɔkyerɛɛ ɔkwan a ɛsɛ sɛ wɔfa so ma twaka da okunu ne ɔyere ne awofo ne mma ntam.</para>
  <para style="iot">Emu nsɛm</para>
  <para style="io1">1. Nnianim: <char style="ior"><ref loc="COL 1:1-14">1:1-14</ref></char></para>
  <para style="io1">2. Nkyerɛkyerɛ sononko: <char style="ior"><ref loc="COL 1:15-2:23">1:15–2:23</ref></char></para>
  <para style="io1">3. Abrabɔ dedaw ne foforo mfatoho: <char style="ior"><ref loc="COL 3:1-4:6">3:1–4:6</ref></char></para>
  <para style="io1">4. Asɛm a etwa to: <char style="ior"><ref loc="COL 4:7-18">4:7-18</ref></char></para>
  <para style="ie"/>
  <chapter number="1" style="c"/>
  <para style="s1">Nkyia</para>
  <para style="p">
    <verse number="1" style="v"/>Saa krataa yi fi Paulo a ɛnam Onyankopɔn pɛ so nti, ɔyɛ Kristo somafo no ne yɛn nua Timoteo nkyɛn.</para>
  <para style="p">
    <verse number="2" style="v"/>De kɔma ahotefo a wɔwɔ Kolose a wɔyɛ Kristo mu gyidifo no: Adom ne asomdwoe a efi yɛn Agya Onyankopɔn nka mo.</para>
  <para style="s1">Aseda ne mpaebɔ</para>
  <para style="p">
    <verse number="3" style="v"/>Bere biara a yɛbɔ mpae ma mo no, yɛda Onyankopɔn a ɔyɛ Awurade Yesu Kristo Agya no ase. <verse number="4" style="v"/>Efisɛ, yɛate mo gyidi a mowɔ wɔ Kristo Yesu mu ne dɔ a modɔ ahotefo no. <verse number="5" style="v"/>Da a edi kan a motee Asɛmpa no, munyaa mu anidaso a ɛwɔ hɔ ma mo. Enti mo gyidi ne mo dɔ a mowɔ no gyina mo anidaso a mowɔ a wɔakora no wɔ ɔsoro ama mo no so. <verse number="6" style="v"/>Efi da a edi kan a motee Onyankopɔn adom na muhuu sɛnea ɛte no, Asɛmpa no de nhyira abrɛ wiase mmaa nyinaa, na trɛw ara na ɛretrɛw sɛnea muhu no wɔ mo mu no.</para>
  <para style="p">
    <verse number="7" style="v"/>Ɛnam Epafra a ɔyɛ yɛn nua somfo a ɔde gyidi yɛ Kristo adwuma ma yɛn no so na muhuu eyi. <verse number="8" style="v"/>Ɔkaa ɔdɔ a Honhom no de ama mo no kyerɛɛ yɛn.</para>
  <para style="p">
    <verse number="9" style="v"/>Esiane saa nti, efi bere a yɛtee mo nka no, yɛbɔ mpae ma mo daa. Yebisa Onyankopɔn sɛ omfi ne pɛ mu mma mo nyansa ne ntease a ne Honhom de ma no. <verse number="10" style="v"/>Ɛba saa a na mubetumi atena ase sɛnea Awurade hwehwɛ na bere biara nso, mobɛyɛ nea ɛsɔ nʼani. Dwuma biara a mubedi no, ɛbɛsow aba pa na mubenyin wɔ Onyankopɔn ho nimdeɛ mu.</para>
  <para style="p">
    <verse number="11" style="v"/>Yɛrebɔ mpae nso sɛ ne tumi ne nʼahoɔden bɛhyɛ mo ma sɛnea ɛbɛyɛ a ɔkwan biara so, mode Awurade mu ahosɛpɛw ne boasetɔ begyina biribiara ano. <verse number="12" style="v"/>Momfa ahosɛpɛw nna Agya no a ɛnam ne so nti, moanya nea Onyankopɔn akora so ama nʼahotefo a wɔwɔ ne hann no mu no bi no ase. <verse number="13" style="v"/>Ogyee yɛn fii sum tumi ase de yɛn baa ne dɔ Ba no ahenni mu dwoodwoo, <verse number="14" style="v"/>na ne nti na wɔama yɛade yɛn ho na wɔde yɛn bɔne akyɛ yɛn.</para>
  <para style="p">
    <verse number="15" style="v"/>Kristo yɛ Onyankopɔn a wonhu no no sɛso. Ɔno ne Abakan a odi abɔde nyinaa so. <verse number="16" style="v"/>Efisɛ, ɛnam ne so na Onyankopɔn bɔɔ biribiara a ɛwɔ soro ne asase so, nea wohu ne nea wonhu, honhom mu atumfo, awuranom ne ahemfo. Onyankopɔn nam ne so na ɔbɔɔ wiase nyinaa na ɔbɔ maa no nso. <verse number="17" style="v"/>Na ɔwɔ hɔ ansa na wɔrebɔ biribiara na ne mu na biribiara nya nʼafa pɛpɛɛpɛ. <verse number="18" style="v"/>Asafo no yɛ ne nipadua; na ɔno na ɔyɛ asafo no ti. Ɔno na nipadua no nkwa fi no. Ɔno ne Abakan a wonyanee no fii awufo mu sɛnea ɛbɛyɛ a ɔno nko ara bedi ade nyinaa mu kan. <verse number="19" style="v"/>Efi Onyankopɔn no ankasa pɛ mu na Ɔba no anya Onyankopɔn su nyinaa wɔ ne mu. <verse number="20" style="v"/>Ɛnam ne Ba no so na Onyankopɔn fi ne pɛ mu de wiase nyinaa san bɛhyɛɛ ɔno ankasa ase. Onyankopɔn nam ne Ba no wu a owui asɛnnua so no de asomdwoe bae, enti ɔde nneɛma a ɛwɔ asase so ne ɔsoro nyinaa ahyɛ nʼase.</para>
  <para style="p">
    <verse number="21" style="v"/>Bere bi a atwam no, esiane sɛ na moyɛ bɔne na modwene bɔne ho nti, na mo ne Onyankopɔn ntam kwan ware a na moyɛ nʼatamfo nso. <verse number="22" style="v"/>Nanso ɛnam ne Ba no wu so nti, Onyankopɔn afa mo nnamfo sɛnea ɛbɛyɛ a mobɛyɛ kronn a bɔne biara nni mo ho wɔ nʼanim. <verse number="23" style="v"/>Ɛsɛ sɛ mokɔ so ma mo gyidi mu yɛ den a momma ho kwan mma mo anidaso a munyaa no da a edi kan a motee Asɛmpa no nhinhim. Saa Asɛmpa a wɔka kyerɛ nnipa nyinaa yi nti, na me, Paulo, mebɛyɛɛ ɔsomfo no.</para>
  <para style="s1">Paulo brɛ asafo no ho</para>
  <para style="p">
    <verse number="24" style="v"/>Ɛyɛ me anigye sɛ merebrɛ mo ho. Menam me honam mu amane a merehu so boa nea aka wɔ Kristo amanehunu a ohui wɔ ne honam mu a egyina hɔ ma asafo no no.</para>
  <para style="p">
    <verse number="25" style="v"/>Onyankopɔn a mo yiye di nti, ɔde saa dwuma yi hyɛɛ me nsa no ayɛ me asafo no somfo. Dwumadi no yɛ nʼasɛm no ka, <verse number="26" style="v"/>a ɛyɛ ahintasɛm a mfe bebree a atwam no, ɔde hintaw adasamma nanso afei de, wada no adi akyerɛ nʼahotefo. <verse number="27" style="v"/>Onyankopɔn nhyehyɛe ne sɛ, ɔbɛda nʼahintasɛm a anuonyam wɔ mu no adi akyerɛ nʼahotefo. Ahintasɛm no ne sɛ: Kristo te mo mu; nʼasekyerɛ ne sɛ Onyankopɔn anuonyam no ka mo.</para>
  <para style="p">
    <verse number="28" style="v"/>Ɛno nti, yɛka Kristo ho asɛm kyerɛ nnipa nyinaa. Yɛnam adwene pa so bɔ obiara kɔkɔ kyerɛkyerɛ no sɛnea ɛbɛyɛ a obiara a yɛde no bɛhyɛ Onyankopɔn nsa no, na ɔyɛ onipa a nʼadwene mu abue na ɔne Kristo nso ayɛ baako. <verse number="29" style="v"/>Ansa na metumi adi saa dwuma no, na efi tumi a Kristo nam nʼahoɔden so de ama me no.</para>
  <chapter number="2" style="c"/>
  <para style="p">
    <verse number="1" style="v"/>Mepɛ sɛ mema mo ne nnipa a wɔwɔ Laodikea no ne wɔn a wonhuu me da no hu adwuma dennen a mereyɛ ma wɔn. <verse number="2" style="v"/>Me botae ne sɛ, wobenya nkuranhyɛ wɔ wɔn koma mu na wɔatena ase ɔdɔ mu sɛnea ɛbɛyɛ a mubenya gyidi a ntease de ba no. Na wobehu Onyankopɔn a ɔyɛ Kristo ankasa no. <verse number="3" style="v"/>Ɔno so na wɔnam hu Onyankopɔn nyansa ne nʼadwene.</para>
  <para style="p">
    <verse number="4" style="v"/>Meka kyerɛ mo se, mommma obiara mmfa akyinnye hunu nnaadaa mo a ɛmfa ho sɛ woye anaa wonye. <verse number="5" style="v"/>Ɛwom sɛ minni mo nkyɛn wɔ ɔhonam fam de, nanso mewɔ mo nkyɛn wɔ honhom fam. Ɛyɛ me anigye nso sɛ monam Kristo mu gyidi so aka mo ho abom gyina hɔ pintinn.</para>
  <para style="s1">Kristo mu asetena</para>
  <para style="p">
    <verse number="6" style="v"/>Esiane sɛ moagye Kristo sɛ mo wura nti, mo ne no mmom ntena. <verse number="7" style="v"/>Munnye ntini wɔ ne mu; momfa mo nkwa nto ne so na mo gyidi mu nyɛ den daa sɛnea wɔkyerɛɛ mo no na monna so ase.</para>
  <para style="p">
    <verse number="8" style="v"/>Monhwɛ yiye na obi amfa ne nnaadaa a efi nnipa nkyerɛkyerɛ ne wiase ahonhom mu a emfi Kristo no amfa mo dommum. <verse number="9" style="v"/>Efisɛ, Kristo mu na Onyankopɔn te <verse number="10" style="v"/>na wama mo ho kwan sɛ mo ne no nyɛ baako. Ɔkorɔn sen honhom ne tumi biara.</para>
  <para style="p">
    <verse number="11" style="v"/>Mo ne no ka boom no, wotwaa mo twetia a ɛnyɛ nnipa na wotwaa mo na mmom, ɛyɛ Kristo no ankasa na otwaa mo de tew mo fii nipadua a ɛho ntew no tumi ase. <verse number="12" style="v"/>Wɔbɔɔ mo asu no nso, wosiee mo ne Kristo. Na asubɔ no ara mu wɔnam mo gyidi a efi Onyankopɔn tumi a ɛyɛ den so nti onyanee Kristo fii awufo mu no so, nyanee mo ne Kristo.</para>
  <para style="p">
    <verse number="13" style="v"/>Esiane mo bɔne nti, bere bi a atwam no, na moyɛ honhom mu awufo na afei ɛma moyɛɛ Amanamanmufo a munni Mmara. Nanso afei Onyankopɔn agye mo nkwa de mo abata Kristo ho. Onyankopɔn de yɛn nyinaa bɔne akyɛ yɛn. <verse number="14" style="v"/>Ɔnam ne mmara so atwa yɛn bɔne mu afi ne nhoma mu abɔ yɛn bɔne no asɛnnua mu. <verse number="15" style="v"/>Saa asɛnnua no so na Kristo gyee ne ho fii honhom mu atumfo nsam. Bere a Onyankopɔn maa Kristo dii nkonim wɔ asɛnnua a ɛpataa yɛn bɔne no so no, ɔmaa wiasefo nyinaa hui.</para>
  <para style="p">
    <verse number="16" style="v"/>Enti mommma obiara nnhyehyɛ mmara a ɛfa nea mudi anaa monom, nea ɛfa nna kronkron anaa nea ɛfa asram foforo afahyɛ anaa nea ɛfa Homeda ho mmma mo. <verse number="17" style="v"/>Saa nneɛma no nyinaa yɛ daakye mu nsɛm sunsum. Kristo ne ɔpapa no. <verse number="18" style="v"/>Mommma obiara a esiane sɛ ɔfa no sɛ wanya anisoadehu nti ɔka ahobrɛase a enni mu ne abɔfosom ho asɛm no mmu mo atɛn. Saa ahantanfo yi, ɛwom sɛ wɔfa wɔn ho sɛ ahobrɛasefo, wɔ anifere su. <verse number="19" style="v"/>Saa nnipa no ne Kristo no a ɔyɛ Ti na yɛn nyinaa yɛ nipadua a wɔaka abom no nni ayɔnkofa. Kristo tumi nti, nipadua no nyinaa nya nʼapɛde, na apɔw so ne ntini akɛse suso mu ma ɛbɔ mu baako na enyin sɛnea Onyankopɔn pɛ sɛ enyin no.</para>
  <para style="p">
    <verse number="20" style="v"/>Mo ne Kristo awu nti moatew mo ho afi ahonhom a wodi wiase so no ho. Adɛn nti na mobɔ mo bra sɛ nnipa a wɔhyɛ saa wiase no ase? Adɛn nti na mudi saa mmara no so se, <verse number="21" style="v"/>“Munnso eyi mu,” “Munnni eyi,” “Mommfa mo nsa nka afoforo?” <verse number="22" style="v"/>Nso sɛ wɔde eyinom nyinaa di dwuma a, ne nyinaa sɛe. Ɛyɛ onipa mmara ne ne nkyerɛkyerɛ. <verse number="23" style="v"/>Mmara a ɛte saa a wɔhyɛ wɔ ɔsom mu, boa pa kyerɛ ahobrɛase su, hyɛ nnipa ketee no ho nni mfaso biara ma nipadua no.</para>
  <chapter number="3" style="c"/>
  <para style="s1">Ma ɔsoro nyɛ wo dadwen</para>
  <para style="p">
    <verse number="1" style="v"/>Wɔanyan mo ne Kristo aba nkwa mu. Ne saa nti, nneɛma a ɛwɔ soro a ɛno nti Kristo te nʼahengua so wɔ Onyankopɔn nifa so no na monhwehwɛ. <verse number="2" style="v"/>Saa nneɛma no na momma mo adwene nkɔ so na ɛnyɛ fam nneɛma. <verse number="3" style="v"/>Efisɛ, moawu na wɔde mo nkwa asie mo ne Kristo wɔ Onyankopɔn mu. <verse number="4" style="v"/>Na sɛ Kristo a ɔyɛ mo nkwa no ba a, mo ne no na ɛbɛba wɔ nʼanuonyam mu.</para>
  <para style="s1">Nkwa dedaw ne nkwa foforo</para>
  <para style="p">
    <verse number="5" style="v"/>Wiase akɔnnɔde te sɛ aguamammɔ, afideyɛ, bɔne ne anibere a ɛyɛ abosonsomsɛm no nyinaa, munyi mfi mo abrabɔ mu. <verse number="6" style="v"/>Wɔn a wɔbɛyɛ asoɔden wɔ saa nneɛma no ho no, Onyankopɔn abufuw bɛba wɔn so. <verse number="7" style="v"/>Bere bi a atwam no, esiane sɛ na akɔnnɔsɛm di mo abrabɔ so nti, na mo ankasa mudi mo akɔnnɔ akyi. <verse number="8" style="v"/>Afei munnyae saa nneɛma yi nyinaa: abufuw, bɔnepɛ, ne ɔtan. Monnyeyaw obi anaa mommma kasa a ɛho ntew mmfi mo anom.</para>
  <para style="p">
    <verse number="9" style="v"/>Munnnidi atoro nkyerɛ mo ho, efisɛ, moatow nipadua dedaw ne ne su no akyene <verse number="10" style="v"/>de nipadua foforo asi ananmu. Oyi ne onipa foforo a daa Onyankopɔn a ɔbɔɔ no no sesa no wɔ ne suban so nam so ma muhu nsɛm a ɛfa ne ho nyinaa. <verse number="11" style="v"/>Esiane saa nti, Amanamanmufo ne Yudafo, twetiatwafo ne momonotoyɛ, awudifo, nkoa ne wɔn a wɔde wɔn ho nni hɔ bio. Kristo ne ne nyinaa. Kristo wɔ biribiara mu.</para>
  <para style="p">
    <verse number="12" style="v"/>Moyɛ Onyankopɔn nkurɔfo. Ɔpɛ mo asɛm nti na oyii mo sɛ ne de. Enti monyɛ timmɔbɔ, ayamye, mommrɛ mo ho ase, munnwo na monyɛ abodwokyɛre. <verse number="13" style="v"/>Mommoaboa mo ho mo ho na obi fom ne yɔnko a, momfa nkyekyɛ mo ho. Sɛnea Awurade de akyɛ mo no, saa ara na mo nso momfa nkyekyɛ mo ho mo ho.</para>
  <para style="p">
    <verse number="14" style="v"/>Eyi nyinaa akyi no, momfa ɔdɔ a ɛde biakoyɛ ba no nka mo abrabɔ ho. <verse number="15" style="v"/>Momma Kristo asomdwoe no ntena mo koma mu. Saa asomdwoe yi ho na wɔafrɛ mo nyinaa sɛ nnipa koro no. Momma mo ani nsɔ.</para>
  <para style="p">
    <verse number="16" style="v"/>Kristo asɛm no ne mu nnepa nyinaa ntena mo koma mu. Momfa nyansa nkyerɛkyerɛ. Monto asanku so nnwom ne ayeyi nnwom ne honhom mu nnwom. Mumfi mo koma mu nto aseda nnwom mma Onyankopɔn. <verse number="17" style="v"/>Biribiara a moyɛ anaa moka no, monyɛ wɔ Awurade Yesu din mu na momfa ne so nna Agya Onyankopɔn ase.</para>
  <para style="s1">Ayɔnkofa pa</para>
  <para style="p">
    <verse number="18" style="v"/>Ɔyerenom, mommrɛ mo ho ase mma mo kununom sɛnea ɛsɛ Awurade mu.</para>
  <para style="p">
    <verse number="19" style="v"/>Okununom, monnɔ mo yerenom na monnhyɛ wɔn ahometew.</para>
  <para style="p">
    <verse number="20" style="v"/>Mma, ade nyinaa mu, muntie mo awofo asɛm na eyi na ɛsɔ Onyankopɔn ani.</para>
  <para style="p">
    <verse number="21" style="v"/>Awofo, munnyi mo mma abufuw na ammu wɔn aba mu.</para>
  <para style="p">
    <verse number="22" style="v"/>Asomfo, ade nyinaa mu, muntie mo wuranom asɛm. Ɛnyɛ sɛ wɔn ani tua mo nti na ɛsɛ sɛ moyɛ na wɔpene mo na mmom, esiane sɛ mudi Awurade ni no nti, momfa koma pa nyɛ. <verse number="23" style="v"/>Biribiara a moyɛ no, momfa mo koma nyinaa nyɛ na momfa no sɛ moreyɛ ama Awurade na monyɛ mma nnipa. <verse number="24" style="v"/>Monkae sɛ Awurade bɛkyɛ mo so ade. Mo nsa bɛka ade a ɔde asie ama ne nkurɔfo no bi. Kristo ne Owura a mosom no. <verse number="25" style="v"/>Ɔdebɔneyɛfo te dɛn ara a, bɔne a ɔyɛ no so akatua na obenya a animhwɛ biara nni mu.</para>
  <chapter number="4" style="c"/>
  <para style="p">
    <verse number="1" style="v"/>Awuranom, momma mo asomfo nea eye na ɛteɛ. Monkae sɛ mo nso mowɔ Owura wɔ soro.</para>
  <para style="p">
    <verse number="2" style="v"/>Mommɔ mpae daa. Mo mpaebɔ mu, monyɛ nnam na monna Onyankopɔn ase. <verse number="3" style="v"/>Bere koro no ara mu, mommɔ mpae mma yɛn nso na Onyankopɔn ama yɛn mu kwan ama yɛatumi aka Asɛmpa no ne Kristo ho ahintasɛm. Efisɛ, ɛno nti na meda afiase no. <verse number="4" style="v"/>Mommɔ mpae na matumi akasa ama ntease aba mu sɛnea ɛsɛ sɛ mekasa.</para>
  <para style="p">
    <verse number="5" style="v"/>Bere biara a mubenya kwan ne wɔn a wɔnyɛ gyidifo no ahyia no, mo ne wɔn nkasa nyansa mu. <verse number="6" style="v"/>Daa monka kasa pa a ɛyɛ anigye nkyerɛ wɔn na momma wɔn mu biara mmuae pa.</para>
  <para style="s1">Nkyia</para>
  <para style="p">
    <verse number="7" style="v"/>Yɛn nuabarima pa Tihiko a ɔyɛ odwumayɛfo pa na ɔsan yɛ Awurade adwumayɛ mu somfo no bɛka me ho asɛm akyerɛ mo. <verse number="8" style="v"/>Ɛno nti na meresoma no wɔ mo nkyɛn sɛ ɔmmɛka sɛnea yɛrekɔ so fa mfa nhyɛ mo den no. <verse number="9" style="v"/>Onua Onesimo a ɔyɛ nokwafo ɔdɔfo na ɔsan fra mo kuw mu no ne no na ɛreba. Wɔbɛka biribiara a ɛrekɔ so wɔ ha akyerɛ mo.</para>
  <para style="p">
    <verse number="10" style="v"/>Me yɔnko Aristarko a ɔne me da afiase no kyia mo. Saa ara na Barnaba ne nua Marko nso kyia mo. Wɔaka akyerɛ mo se sɛ ɔba mo nkyɛn a, munnye no fɛw so. <verse number="11" style="v"/>Yosua a wɔfrɛ no Yusto no nso kyia mo. Saa nnipa baasa yi nko ara ne Yudafo a wɔasakra wɔn adwene a me ne wɔn reyɛ Onyankopɔn ahenni no ho adwuma a wɔaboa me yiye.</para>
  <para style="p">
    <verse number="12" style="v"/>Kristo Yesu somfo a wɔfrɛ no Epafra a ɔfra mo kuw mu no nso kyia mo. Daa ɔbɔ mpae dennen srɛ Onyankopɔn sɛ ɔnhyɛ mo den na ɔmma mo nyansa na mommrɛ mo ho ase mma nʼapɛde. <verse number="13" style="v"/>Metumi adi ne nsiyɛ ho adanse akyerɛ mo ne nnipa a wɔwɔ Laodikea ne Hierapoli no.</para>
  <para style="p">
    <verse number="14" style="v"/>Luka a ɔyɛ yɛn yaresafo pa no ne Dema kyia mo.</para>
  <para style="p">
    <verse number="15" style="v"/>Yekyia anuanom a wɔwɔ Laodikea ne Nimfa ne asafo a wohyia wɔ ne fi no. <verse number="16" style="v"/>Sɛ mokan saa nhoma yi wie a, monhwɛ sɛ mobɛkan akyerɛ asafo a wɔwɔ Laodikea no saa ara nso na monkan nhoma a efi Laodikea no. <verse number="17" style="v"/>Monka nkyerɛ Arkipo se, “Bɔ mmɔden sɛ wubewie ɔsom a wɔde ahyɛ wo nsa wɔ Awurade din mu no.”</para>
  <para style="p">
    <verse number="18" style="v"/>Me, Paulo, me nsa ano nkyerɛw a mede kyia mo ni: Monkae me mpokyerɛ no. Onyankopɔn adom nka mo.</para>
</usx>
