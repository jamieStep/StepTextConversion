<?xml version="1.0" encoding="UTF-8"?>
<usx version="2.6">
  <book code="PHP" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">FILIPPERBREVET</para>
  <para style="toc1">Paulus’ Brev til Filipperne</para>
  <para style="toc2">Filipperbrevet</para>
  <para style="toc3">Fil.</para>
  <para style="mt1">Paulus’ Brev til Filipperne</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet er skrevet af apostlen Paulus, mens han var i husarrest i Rom (se <char style="xt"><ref loc="ACT 28:16">ApG. 28,16ff</ref></char>), sandsynligvis i år 61 e.Kr. Med sit brev ønsker Paulus blandt andet at takke sine venner i menigheden i Filippi for en pengegave, de har sendt ham.</para>
  <para style="ip">
    <char style="bd">Indhold:</char> Paulus begynder brevet med at udtrykke sin tillid til menigheden og beretter derefter om sine problemer i Rom. Han benytter lejligheden til at opmuntre filipperne til at stå fast i troen trods forfølgelser og andre vanskelige omstændigheder. Han opfordrer dem også til at glemme personlige ambitioner og stræbe efter at leve i ydmyghed og enhed. Endelig minder han dem om, at de er frelst ved tro på Kristus og ikke ved at overholde de jødiske love.</para>
  <para style="ip">
    <char style="bd">Budskab:</char> I dette meget personlige brev udtrykker Paulus sin glæde over at være kristen, selvom han sidder fængslet og ikke ved, hvad fremtiden bringer. Får han lov til at leve, vil han glæde sig over Guds kærlighed—og skal han dø, vil han glæde sig over at skulle være sammen med Jesus i Himlen. Som kristne har vi vores hjemsted i Himlen (<char style="xt">kap. <ref loc="PHP 3:20">3,20</ref></char>) og kan derfor med glæde og fortrøstning bære vores lidelser her på jorden.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Kære ledere og medhjælpere i menigheden og alle i Filippi, som hører Jesus Kristus til. Dette brev er fra Paulus og Timoteus, Jesu Kristi tjenere. <verse number="2" style="v"/>Nåde være med jer og fred fra Gud, vores Far, og Herren Jesus Kristus.</para>
  <para style="s1">Taksigelse og bøn for filipperne</para>
  <para style="p">
    <verse number="3-4" style="v"/>Hver gang jeg tænker på jer, fyldes mit hjerte med glæde, og når jeg beder for jer, gør jeg det med tak til Gud. <verse number="5" style="v"/>I har jo været med til at sprede det glædelige budskab om Kristus lige fra det øjeblik, I tog imod det, og I gør det stadig. <verse number="6" style="v"/>Det var Gud, som begyndte sit gode værk i jer, og jeg er overbevist om, at han også vil fuldføre det. Han vil fortsat arbejde med jer indtil den dag, hvor Jesus Kristus kommer igen.</para>
  <para style="p">
    <verse number="7" style="v"/>Det er kun naturligt, at jeg tænker sådan om jer, for I har vist stor hengivenhed over for mig.<note caller="+" style="f"><char style="fr" closed="false">1,7 </char><char style="ft" closed="false">Teksten kan enten forstås som: „jeg er hengiven over for jer” eller „I er hengivne over for mig”.</char></note> Og I har stået sammen med mig, både når jeg har været i fængsel, og når jeg har forsvaret og begrundet det glædelige budskab om nåden. <verse number="8" style="v"/>Gud ved, hvor meget jeg længes efter jer alle, og hvor højt jeg elsker jer med Jesu Kristi kærlighed.</para>
  <para style="p">
    <verse number="9" style="v"/>Jeg beder om, at jeres kærlighed må blive ved med at vokse, og at I må få stadig større åndelig forståelse og dømmekraft, <verse number="10" style="v"/>så I kan skønne, hvad der er det væsentlige og træffe de rigtige valg. Jeg beder om, at I på dommens dag må kunne stå med en ren og uplettet samvittighed <verse number="11" style="v"/>og med rige resultater af de gode gerninger, som Kristus har udført gennem jer til ære og pris for Gud.</para>
  <para style="s1">Paulus’ fangenskab standser ikke forkyndelsen af Kristus</para>
  <para style="p">
    <verse number="12" style="v"/>Jeg er glad for at kunne fortælle jer, kære venner, at det, der er sket med mig, faktisk har bevirket, at budskabet om Kristus er nået endnu længere ud. <verse number="13" style="v"/>Alle her omkring—og det gælder også soldaterne i garnisonen—er klar over, at jeg sidder i fængsel, fordi jeg tjener Kristus. <verse number="14" style="v"/>Desuden har mit fangenskab givet mange af de kristne her større tillid til Gud, så de nu frimodigt forkynder Guds ord uden frygt.</para>
  <para style="p">
    <verse number="15" style="v"/>Selvom der er nogle, der taler om Kristus, fordi de er misundelige på mig og gerne vil skabe vanskeligheder for mig, er der andre, der har gode motiver. <verse number="16" style="v"/>De sidstnævnte forkynder Ordet af kærlighed, og de ved, at jeg er her, fordi Herren har givet mig den opgave at forsvare budskabet om Jesus. <verse number="17" style="v"/>De første derimod har ikke rene motiver, men taler om Kristus med baggrund i rivalisering og ønsker dermed at give mig endnu flere problemer her i fængslet. <verse number="18-19" style="v"/>Men hvilket motiv de end har, så bliver det gode budskab om Kristus altså fortalt—og det vil jeg glæde mig over.</para>
  <para style="p">Jeg glæder mig også over, at I beder for mig, for jeg er sikker på, at ved jeres bøn og ved den hjælp, Jesu Kristi Ånd giver mig, vil jeg komme sejrrig igennem denne prøvelse. <verse number="20" style="v"/>Det er mit håb og min faste overbevisning, at jeg ikke på nogen måde skal komme til at svigte Kristus, men at han nu som altid må blive æret ved, at jeg frimodigt forkynder det budskab, han har givet mig. Hvad enten jeg skal dø i tjenesten for ham, eller jeg får lov at leve, vil jeg altid ære ham. <verse number="21" style="v"/>Så længe jeg lever, lever jeg for Kristus. Og når jeg dør, bliver det endnu bedre. <verse number="22" style="v"/>Men siden der er gode resultater af mit arbejde her på jorden, ved jeg snart ikke, hvad jeg helst vil. <verse number="23" style="v"/>På en måde foretrækker jeg at dø og derefter være sammen med Kristus, for det ville være herligt. <verse number="24" style="v"/>Men så længe der endnu er brug for mig på jorden, er jeg parat til at blive. <verse number="25" style="v"/>Derfor tror jeg også, at jeg skal blive her endnu en tid til glæde for jer og for at hjælpe jer til at vokse i troen. <verse number="26" style="v"/>Når jeg så besøger jer en gang til, får I endnu mere grund til at lovprise Jesus Kristus for, hvad han udretter gennem min tjeneste.</para>
  <para style="s1">Kæmp for troens sag</para>
  <para style="p">
    <verse number="27" style="v"/>Men hvad der end sker, så skal I leve på en sådan måde, at I ærer Kristus ved det. Hvad enten jeg kommer og besøger jer, eller jeg må nøjes med at høre om jer, forventer jeg, at I står side om side i samme ånd og kæmper for troens sag. <verse number="28" style="v"/>I skal ikke være bange for, hvad jeres modstandere kan finde på at gøre. For dem er jeres tro jo et klart fingerpeg om, at de går fortabt, men at I vil få det evige liv. Det er alt sammen med i Guds plan. <verse number="29" style="v"/>Af Guds nåde har I ikke alene fået lov at tro på Kristus, men I har også fået lov at lide for ham, <verse number="30" style="v"/>mens I fortsat kæmper den samme kamp, som I engang så mig stå i, og som I nu hører, at jeg stadig står i.</para>
  <chapter number="2" style="c"/>
  <para style="s1">Kristi tjenersind—jeres forbillede</para>
  <para style="p">
    <verse number="1" style="v"/>Betyder det noget for jer at blive mindet om, hvad Kristus har gjort for os, at blive trøstet og opmuntret, at opleve Åndens fællesskab og at mærke den indbyrdes kærlighed og omsorg? <verse number="2" style="v"/>Hvis de ting betyder noget for jer, så gør min glæde fuldkommen ved at praktisere dem. Stå sammen i kærlighed og vær ét i sjæl og sind. <verse number="3" style="v"/>Gør intet ud fra selviske motiver eller personlige ambitioner. Vær ydmyge og se op til hinanden, så I giver andre mere ære end jer selv. <verse number="4" style="v"/>Sørg ikke bare for jeres egne behov, men tænk også på de andres. <verse number="5" style="v"/>Lad Jesus Kristus være jeres forbillede og efterlign hans indstilling:</para>
  <para style="q1">
    <verse number="6" style="v"/>Han var lig med Gud,</para>
  <para style="q2">og havde ret til at fastholde den lighed.</para>
  <para style="q1">
    <verse number="7-8" style="v"/>Dog gjorde han ikke krav på sin ret,</para>
  <para style="q2">men gav afkald på sin guddomsmagt,</para>
  <para style="q3">tog tjenerskikkelse på og blev menneske.</para>
  <para style="q1">Som menneske ydmygede han sig</para>
  <para style="q2">og accepterede den værste død—</para>
  <para style="q3">døden på et kors.</para>
  <para style="q1">
    <verse number="9" style="v"/>Derfor har Gud ophøjet ham</para>
  <para style="q2">og givet ham et navn og en position</para>
  <para style="q3">højt over alle andre.</para>
  <para style="q1">
    <verse number="10" style="v"/>Alle kommer til at bøje knæ for ham</para>
  <para style="q2">i himlen og på jorden og under jorden.</para>
  <para style="q1">
    <verse number="11" style="v"/>Og alle skal erklære</para>
  <para style="q2">til Gud Faders ære:</para>
  <para style="q3">
    <char style="em">Jesus Kristus er Herre!</char></para>
  <para style="s1">Vær forbilleder i at gøre Guds vilje med glæde</para>
  <para style="p">
    <verse number="12" style="v"/>Kære venner! Da jeg var hos jer, adlød I altid omhyggeligt mine anvisninger. Nu, hvor jeg er langt borte, skal I i endnu højere grad lade Gud få lov at fortsætte sit frelsesværk i jeres liv, idet I adlyder ham med dyb ærefrygt. <verse number="13" style="v"/>Det er jo Gud selv, som giver jer lyst og styrke til at adlyde ham og gøre hans vilje. <verse number="14" style="v"/>Gør det alt sammen uden beklagelser eller indvendinger, <verse number="15" style="v"/>så I kan stå som uangribelige forbilleder, Guds uskyldsrene børn. Midt i den fordærvede og forvildede verden skal I være som strålende lys, der skinner for dem, der lever i mørket. <verse number="16" style="v"/>Når I således lever i overensstemmelse med livets ord, kan jeg på dommens dag glæde mig over, at det ikke var forgæves, jeg kom til jer og arbejdede så hårdt for jeres skyld. <verse number="17" style="v"/>Og skulle mit arbejde for at bringe jer til troen resultere i, at jeg må lide døden, så vil jeg alligevel glæde mig over det og glæde mig sammen med jer. <verse number="18" style="v"/>På samme måde bør I også være glade—og glæde jer sammen med mig.</para>
  <para style="s1">Paulus sender Epafroditus af sted med brevet og lover at sende Timoteus senere</para>
  <para style="p">
    <verse number="19" style="v"/>Jeg håber, at Herren Jesus vil gøre det muligt for mig snart at sende Timoteus til jer, så jeg kan blive opmuntret ved at høre, hvordan I har det. <verse number="20" style="v"/>Ingen af mine andre medarbejdere har en så oprigtig omsorg for jer som Timoteus. <verse number="21" style="v"/>De fleste mennesker synes, det er vigtigere at sørge for deres egne behov end at tjene Jesus Kristus. <verse number="22" style="v"/>I ved, at Timoteus er som en søn for mig, og at han har stået sin prøve ved at arbejde sammen med mig, når jeg har forkyndt om Jesus. <verse number="23" style="v"/>Jeg regner med at sende ham til jer, så snart jeg er klar over, hvad der skal ske med mig her, <verse number="24" style="v"/>og jeg har den tillid til Herren, at jeg også selv snart kan få mulighed for at besøge jer.</para>
  <para style="p">
    <verse number="25" style="v"/>Jeg har valgt at sende Epafroditus tilbage til jer med dette brev. I sendte ham jo til mig, for at han skulle hjælpe mig med mine behov, og han har været en kær medarbejder og kampfælle for mig. <verse number="26" style="v"/>Men han længes meget efter jer, og han er urolig, fordi I hørte, at han var syg. <verse number="27" style="v"/>Og syg det var han, ja døden nær, men Gud forbarmede sig over ham, og dermed også over mig, så jeg ikke skulle opleve den ene sorg efter den anden. <verse number="28" style="v"/>Derfor er jeg ekstra opsat på at sende ham af sted nu med brevet, for jeg ved, at I vil blive meget glade for at se ham. Og jeg vil have den bekymring mindre. <verse number="29" style="v"/>Tag med glæde imod ham som en Herrens tjener. Mennesker som ham skal I vise stor respekt, <verse number="30" style="v"/>for han satte livet på spil og var døden nær i tjenesten for Kristus. Det, som I ikke kunne gøre for mig, fordi I var langt borte, det gjorde han.</para>
  <chapter number="3" style="c"/>
  <para style="s1">Advarsel mod jødisk religiøsitet</para>
  <para style="p">
    <verse number="1" style="v"/>Venner, glæd jer over at tilhøre Herren! Jeg gentager gerne mig selv for at slå det helt fast for jer.</para>
  <para style="p">
    <verse number="2" style="v"/>Vogt jer for de ondskabsfulde mennesker blandt jøderne, der siger, at I skal omskæres for at høre med til Guds folk. <verse number="3" style="v"/>Det er jo os, der er Guds folk, os, der tjener Gud i Åndens kraft og sætter al vores lid til, hvad Jesus Kristus har gjort for os og ikke til en religiøs baggrund og tradition.</para>
  <para style="p">
    <verse number="4" style="v"/>Skal vi endelig tale om religiøs baggrund, så er der næppe nogen, der har en bedre baggrund end mig. <verse number="5-6" style="v"/>Jeg er født israelit og hører til Benjamins stamme. Alle mine forfædre er jøder, og jeg blev omskåret på ugedagen for min fødsel. Som farisæer var jeg fanatisk med hensyn til at overholde den jødiske lov, hvilket resulterede i, at jeg forfulgte de kristne. Jeg opfyldte alle reglerne til punkt og prikke.</para>
  <para style="p">
    <verse number="7" style="v"/>Men alt det, som jeg dengang mente, var så vældig værdifuldt, har jeg lært at regne for værdiløst på grund af Kristus. <verse number="8" style="v"/>Ja, faktisk regner jeg alt det gamle for at være uden værdi, fordi jeg nu har noget langt bedre. Jeg har nemlig lært Jesus Kristus at kende som min Herre. Derfor har jeg taget afstand fra min tidligere religiøsitet og kasseret den som affald. <verse number="9" style="v"/>Nu ønsker jeg kun at blive ét med Kristus. Jeg forsøger ikke længere at opnå Guds accept ved at prøve at overholde den jødiske lov, men sætter min lid til, hvad Kristus har gjort for mig. <verse number="10" style="v"/>Derved kan jeg også blive ét med ham i hans lidelser og død og få del i den kraft, der oprejste ham fra de døde. <verse number="11" style="v"/>Jeg ser jo frem til at genopstå fra de døde, ligesom han gjorde.</para>
  <para style="s1">Hold målet for øje</para>
  <para style="p">
    <verse number="12" style="v"/>Jeg mener ikke, at jeg allerede har forstået det hele eller er blevet fuldkommen. Men jeg bliver ved med at arbejde hen mod det mål, som Kristus gav mig, da han i sin tid greb ind i mit liv. <verse number="13" style="v"/>Kære venner, jeg mener som sagt ikke, at jeg har nået målet endnu, men jeg bestræber mig på ikke at se tilbage på det, der ligger bag mig, og kæmper i stedet frem mod det, der ligger foran. <verse number="14" style="v"/>Jeg løber frem mod målet for at kunne modtage den himmelske sejrskrans, som Gud har kaldet os til gennem Jesus Kristus. <verse number="15" style="v"/>Lad nu alle os, som er nået til åndelig modenhed, have samme indstilling. Og skulle der være et og andet, I ser anderledes på, så vil Gud åbenbare det for jer. <verse number="16" style="v"/>Men lad os i alle tilfælde stå sammen og være enige, så langt som vi nu er nået i vores fælles forståelse.</para>
  <para style="p">
    <verse number="17" style="v"/>Følg mit eksempel, kære venner, og læg mærke til dem, der lever med os som forbillede. <verse number="18" style="v"/>Mange gange har jeg sagt det, og jeg siger det igen med tårer i øjnene: Der er mange, som har taget afstand fra budskabet om Kristi forsoningsdød på korset. <verse number="19" style="v"/>De går deres undergang i møde. De lever for at tilfredsstille deres lyster, sætter en ære i det, de burde skamme sig over, og er kun optaget af jordiske ting. <verse number="20" style="v"/>Men vores fokus og hjemsted er i Himlen, hvorfra vi med længsel venter på, at vores Frelser, Jesus Kristus, skal vende tilbage. <verse number="21" style="v"/>Han vil forvandle vores ufuldkomne, jordiske legemer og gøre dem lig sit eget fuldkomne, himmelske legeme ved den kraft, som gør ham til Herre over alle ting.</para>
  <chapter number="4" style="c"/>
  <para style="p">
    <verse number="1" style="v"/>Kære venner, jeg elsker jer og længes efter jer, I som er min glæde og sejrskrans. Hold fast ved Herren, sådan som jeg har undervist jer om.</para>
  <para style="s1">En specifik formaning til enighed</para>
  <para style="p">
    <verse number="2" style="v"/>Jeg opfordrer alvorligt Euodia og Syntyke til med Herrens hjælp at nå til enighed! <verse number="3" style="v"/>Og jeg beder dig, min trofaste kollega,<note caller="+" style="f"><char style="fr" closed="false">4,3 </char><char style="ft" closed="false">Eller: „trofaste Syzygos”. Ordet betyder en, som trækker i samme åg, og kan muligvis være navnet på en ellers ukendt person. Paulus refererer sandsynligvis til lederen af menigheden i Filippi.</char></note> om at hjælpe disse to kvinder, der så tappert har stridt sammen med mig i forkyndelsen af det gode budskab sammen med Clemens og de øvrige medarbejdere, hvis navne er indskrevet i livets bog.</para>
  <para style="s1">Forskellige formaninger</para>
  <para style="p">
    <verse number="4" style="v"/>Vær altid glade i jeres tro på Herren! Jeg siger igen: Vær glade! <verse number="5" style="v"/>Lad alle mærke, at I har et venligt sind. Herren er nær.<note caller="+" style="f"><char style="fr" closed="false">4,5 </char><char style="ft" closed="false">Udtrykket „Herren er nær” kan enten forstås som „Herren er nær hos jer” åndeligt set, eller at Herren snart kommer igen, som der står i Jakob 5,8.</char></note> <verse number="6" style="v"/>Vær ikke bekymrede for noget, men sig altid Gud tak og læg jeres ønsker frem for ham i bøn. <verse number="7" style="v"/>Så vil I opleve, at Guds fred, som overgår al menneskelig forstand, vil beskytte jeres tanker og hjerter og bevare jeres tillid til Jesus Kristus.</para>
  <para style="p">
    <verse number="8" style="v"/>Desuden opfordrer jeg jer, kære venner, til at fokusere jeres tanker på det, der er sandt og ædelt, ret og rent, det, man værdsætter og taler godt om, ja alt, hvad der udmærker sig og er værd at rose. <verse number="9" style="v"/>Lev efter det forbillede, I har i mig, og den undervisning, I har modtaget fra mig. Så vil fredens Gud være med jer.</para>
  <para style="s1">Paulus takker for den gave, Epafroditus kom med</para>
  <para style="p">
    <verse number="10" style="v"/>Jeg priser Herren og er inderlig taknemmelig for, at jeres omsorg for mig er blomstret op igen, og for den gave, I har sendt mig. Jeg ved godt, at I hele tiden har ønsket at hjælpe mig, men at I ikke havde mulighed for det. <verse number="11" style="v"/>Det er ikke, fordi jeg led nogen nød, for jeg har lært at være tilfreds med det, jeg har. <verse number="12" style="v"/>Jeg ved, hvad det vil sige at klare mig med lidt, såvel som hvordan det er at have overflod. Jeg har lært hemmeligheden ved at være tilfreds i enhver situation, hvad enten jeg kan spise mig mæt eller må sulte, hvad enten jeg har overflod eller lider mangel. <verse number="13" style="v"/>Alt dette kan jeg klare ved den styrke, Kristus giver mig. <verse number="14" style="v"/>Men det var smukt af jer at hjælpe mig i min vanskelige situation.</para>
  <para style="p">
    <verse number="15" style="v"/>I ved, at dengang jeg kom til jer med budskabet om Kristus og så siden rejste videre og forlod Makedonien, var I, kære filippere, den eneste menighed, der støttede mig økonomisk. <verse number="16" style="v"/>Selv da jeg var i Thessaloniki, sendte I mig ikke mindre end to gange, hvad jeg havde brug for. <verse number="17" style="v"/>For mig er det ikke selve gaven, der er det vigtigste, men den stadigt voksende belønning, I kan se frem til at få engang.</para>
  <para style="p">
    <verse number="18" style="v"/>Jeg takker for den rundhåndede gave, Epafroditus kom med fra jer, og nu har jeg rigeligt. Det var som en offergave fra jer med en liflig duft, som Gud har glædet sig over. <verse number="19" style="v"/>Og min Gud vil af sin herlige rigdom gennem Jesus Kristus give jer alt, hvad I har brug for. <verse number="20" style="v"/>Lovet være Gud, vores Far, i al evighed! Amen.</para>
  <para style="s1">Afsluttende hilsener</para>
  <para style="p">
    <verse number="21" style="v"/>Hils alle, som tilhører Jesus Kristus. Lederne her sender jer også deres hilsener. <verse number="22" style="v"/>Jeg skal også hilse fra alle de andre kristne her, og især fra dem, der er i kejserens tjeneste. <verse number="23" style="v"/>Herren Jesu Kristi nåde være med jeres ånd.</para>
</usx>
