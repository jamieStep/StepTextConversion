<?xml version="1.0" encoding="UTF-8"?>
<usx version="2.6">
  <book code="1JN" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">JOHANNES’ FØRSTE BREV</para>
  <para style="toc1">Johannes’ Første brev</para>
  <para style="toc2">1. Johannes’ Brev</para>
  <para style="toc3">1.Joh.</para>
  <para style="mt1">Johannes’ Første brev</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Apostlen Johannes var fætter til Jesus, idet hans mor, Salome, og Jesu mor, Maria, var søstre (jf. <char style="xt"><ref loc="MAT 27:56">Matt. 27,56</ref>;</char> <char style="xt"><ref loc="MRK 16:1">Mark. 16,1</ref>;</char> <char style="xt"><ref loc="JHN 19:25">Joh. 19,25</ref></char>). Sammen med Peter og sin bror Jakob hørte han til inderkredsen af Jesu disciple. Foruden Johannesbrevene skrev han Johannesevangeliet og Johannes’ Åbenbaring. Selvom brevene ikke nævner, hvem de er skrevet af, er der så mange sproglige ligheder mellem dem og Johannesevangeliet, at der ikke hersker megen tvivl om, at de har samme forfatter. Desuden bevidner de tidlige kirkefædre, at brevene er skrevet af apostlen Johannes. De tre breve blev skrevet omtrent samtidigt hen mod slutningen af apostlens liv, mellem år 85 og 95 e.Kr. Johannes skrev sandsynligvis både evangeliet og brevene i Efesos i det nuværende Tyrkiet, hvor han tilbragte sine sidste år som en højt agtet, ældre kirkeleder.</para>
  <para style="ip">
    <char style="bd">Indhold og budskab:</char> Johannes ønsker med dette meget personlige brev at opmuntre sine læsere til at have et nært forhold til Gud og til hinanden. Han advarer dem desuden imod visse vranglærere, der benægtede, at Jesus, Guds Søn, blev født som et menneske og døde som et menneske. Nogle mennesker hævdede nemlig, at Messias (Kristus) kun <char style="em">syntes</char> at være et menneske uden at være det, og at han forlod sin menneskelige krop, før denne krop blev dræbt på korset. Det ser også ud, som om Johannes advarer imod visse vranglærere, der sagde, at det kristne liv drejede sig om at nå til „fuldkommenhed” gennem åndelig kundskab, og derfor betød det ikke så meget, hvad man gjorde med sin krop. For nogle af disse vranglærere var der ingen modsætning mellem en umoralsk levevis og en kristen livsstil. Johannes klargør, at en sådan „kundskab”, der fører til umoralitet, i virkeligheden er en stor løgn. Den sande kundskab kommer fra Helligånden gennem et helligt liv. Han fastslår, at Jesus, Guds evige Søn, var et virkeligt menneske, og han understreger betydningen af kærlighed, tilgivelse, fællesskab, sejr over synd, frelsesvished, hellighed og evigt liv.</para>
  <chapter number="1" style="c"/>
  <para style="s1">Budskabet om Kristus er en øjenvidneberetning</para>
  <para style="p">
    <verse number="1-3" style="v"/>Vi fortæller jer om det Livets Ord, som var til fra begyndelsen hos Faderen. Han blev sendt her til jorden, for at vi kunne se ham og gennem ham få del i det evige liv. Vi så ham med vores egne øjne, og vi rørte ved ham med vores egne hænder. Han bragte budskabet om evigt liv til os mennesker, og vi har selv lyttet til det. Vi fortæller jer om det, vi selv har set og hørt, for at I må opleve det samme fællesskab, som vi oplever, nemlig fællesskabet med Faderen og med hans Søn, Jesus Kristus. <verse number="4" style="v"/>Vi skriver det her til jer, for at jeres<note caller="+" style="f"><char style="fr" closed="false">1,4 </char><char style="ft" closed="false">De to ældste og knap så pålidelige håndskrifter har ordet „vores” i stedet for ordet „jeres”. De to ord blev tit forvekslet, fordi de blev udtalt ens eller næsten ens. Nogle håndskrifter har også: „<char style="em">Vi</char> skriver det her” i stedet for det, som flertallet har, og som sandsynligvis er korrekt, nemlig: „Vi skriver det her til jer”.</char></note> hjerter må blive fyldt med glæde.</para>
  <para style="s1">Lev i lyset</para>
  <para style="p">
    <verse number="5" style="v"/>Det budskab, som Jesus kom med, og som vi giver videre til jer, er, at Gud er lys. Der findes slet intet mørke i ham. <verse number="6" style="v"/>Hvis vi siger, at vi har fællesskab med ham, men samtidig lever i åndeligt mørke, så lyver vi og følger ikke sandheden. <verse number="7" style="v"/>Men hvis vi lever i Guds lys, ligesom Jesus altid levede i lyset, så har vi fællesskab med hinanden, og Jesu Kristi, Guds Søns, blod renser os fra al synd.</para>
  <para style="p">
    <verse number="8" style="v"/>Hvis vi siger, at vi aldrig forsynder os, bedrager vi os selv og nægter at se sandheden i øjnene. <verse number="9" style="v"/>Men hvis vi bekender vores synder, kan vi være sikre på, at han, som er trofast og uden synd, vil tilgive os og fjerne vores skyld. <verse number="10" style="v"/>At påstå, at vi aldrig har begået en synd, er det samme som at kalde Gud for en løgner, og det viser, at vi endnu ikke har taget hans ord til os.</para>
  <chapter number="2" style="c"/>
  <para style="p">
    <verse number="1" style="v"/>Mine kære børn, jeg skriver det her for at hjælpe jer til ikke at synde. Men hvis I synder, så har vi en, der går i forbøn for os hos Faderen, nemlig Jesus Kristus, som selv er syndfri. <verse number="2" style="v"/>Han har allerede ved at ofre sit liv skaffet os tilgivelse for alle vores synder, ja, ikke kun for vores, men for alle menneskers synder.</para>
  <para style="s1">Lev i lydighed mod Jesu befalinger</para>
  <para style="p">
    <verse number="3" style="v"/>Det er ved at gøre, hvad Jesus påbyder os, at vi kan blive klar over, om vi virkelig tilhører ham. <verse number="4" style="v"/>Hvis vi siger, at vi kender Jesus, men ikke adlyder ham, så lyver vi. Det har intet med sand kundskab at gøre. <verse number="5" style="v"/>Men adlyder vi ham, har Gud nået sit mål med at vise os sin kærlighed. Lever vi på den måde, så ved vi, at vi tilhører ham. <verse number="6" style="v"/>Hvis vi siger, at vi tilhører Jesus, må vi også leve, ligesom han gjorde.</para>
  <para style="s1">Adlyd kærlighedsbudet</para>
  <para style="p">
    <verse number="7" style="v"/>Elskede venner, det er ikke et nyt bud, jeg skriver til jer om. Nej, budet om at vise kærlighed har I altid kendt. Det er et gammelt bud, som I har hørt før. <verse number="8" style="v"/>Alligevel er der noget nyt ved det. Det nye er, at Jesus med sit liv viste, hvad budet betyder, og det må vi<note caller="+" style="f"><char style="fr" closed="false">2,8 </char><char style="ft" closed="false">Nogle håndskrifter har en læsemåde, som svarer til „I” i stedet for „vi”.</char></note> også gøre, for det sande lys er brudt frem, og derfor må mørket vige. <verse number="9" style="v"/>Hvis nogen siger, at de lever i Guds lys, men samtidig hader en anden kristen, så lever de stadig i mørket. <verse number="10" style="v"/>De, der elsker andre kristne, lever i lyset, og intet får dem til at snuble. <verse number="11" style="v"/>Men, de der hader andre kristne, lever i åndeligt mørke. De famler rundt i mørke, for de er åndeligt blinde.</para>
  <para style="s1">Elsk ikke denne verden</para>
  <para style="p">
    <verse number="12" style="v"/>Jeg skriver til jer børn, hvis synder er tilgivet ved Jesu død.</para>
  <para style="p">
    <verse number="13" style="v"/>Jeg skriver til jer fædre, som kender ham, der er forud for alt andet.</para>
  <para style="p">Jeg skriver til jer unge, som har sejret over den Onde.</para>
  <para style="p">
    <verse number="14" style="v"/>Jeg henvender mig til jer børn, fordi I har lært Faderen at kende.</para>
  <para style="p">Jeg henvender mig til jer fædre, fordi I kender ham, der er forud for alt andet.</para>
  <para style="p">Jeg henvender mig til jer unge, fordi I er stærke og holder fast ved Guds ord og derved sejrer over den Onde.</para>
  <para style="p">
    <verse number="15" style="v"/>Elsk ikke denne verden eller det, der findes i verden. Hvis du elsker verden, kan du ikke samtidig elske Gud.<note caller="+" style="f"><char style="fr" closed="false">2,15 </char><char style="ft" closed="false">Nogle håndskrifter siger: „Faderen”.</char></note> <verse number="16" style="v"/>Alt, hvad der hører denne verden til: fysisk begær, misundelse og pral med materiel rigdom, er ikke fra Faderen, men fra verden. <verse number="17" style="v"/>Denne verden og alt, hvad den tilbyder, er på vej mod sin undergang. Men de, der gør Guds vilje, vil leve til evig tid.</para>
  <para style="s1">Hold fast ved sandheden</para>
  <para style="p">
    <verse number="18" style="v"/>Mine kære børn! Vi lever i de sidste tider. I har hørt, at Antikrist engang vil fremstå som en fuldstændig modsætning til Kristus. Men allerede nu har Kristus mange modstandere, mange antikrister. Det viser blot, at vi lever i de sidste tider. <verse number="19" style="v"/>Disse modstandere er kommet fra vores egne rækker, men de har aldrig virkelig været en del af os. Havde de været det, ville de være blevet hos os. Da de forlod os, blev det klart for alle, at de aldrig havde været ét med os.</para>
  <para style="p">
    <verse number="20" style="v"/>Det er anderledes med jer. I har modtaget Helligånden, så I kender det hele.<note caller="+" style="f"><char style="fr" closed="false">2,20 </char><char style="ft" closed="false">Nogle håndskrifter siger: „I har alle kendskab”, underforstået „til sandheden”.</char></note> <verse number="21" style="v"/>Jeg har derfor ikke skrevet til jer, som om I ikke kendte Sandheden. Tværtimod! I er jo kommet til erkendelse af Sandheden, og I ved, at ingen løgn stammer fra Sandheden.</para>
  <para style="p">
    <verse number="22" style="v"/>De, der siger, at Jesus ikke er Kristus, den lovede Messias, er løgnere og antikrister, som gør oprør mod Faderen og Sønnen. <verse number="23" style="v"/>De, der tager afstand fra Sønnen, tager også afstand fra Faderen. Men de, der vedkender sig Sønnen, vedkender sig også Faderen.</para>
  <para style="p">
    <verse number="24" style="v"/>Hold derfor fast ved det, I har hørt fra begyndelsen, for så vil I også holde fast ved Sønnen og ved Faderen. <verse number="25" style="v"/>Og husk, at han har lovet os det evige liv.</para>
  <para style="p">
    <verse number="26" style="v"/>Jeg har skrevet det her til jer, fordi der er nogle, der prøver at føre jer på vildspor. <verse number="27" style="v"/>Men I har fået Helligånden, og han er altid hos jer, så I egentlig ikke har brug for, at andre skal undervise jer. Det er Helligånden, der hjælper jer til en sand forståelse af alle ting, for han lyver aldrig. Han har også lært jer betydningen af at holde fast ved Kristus.</para>
  <para style="p">
    <verse number="28" style="v"/>Altså, mine kære børn, vi skal holde fast ved Kristus, så vi kan være frimodige og ikke behøver at skamme os, når han kommer igen. <verse number="29" style="v"/>Da I ved, at <char style="em">han</char> gør Guds vilje, så ved I også, at alle, der gør Guds vilje, tilhører ham.</para>
  <chapter number="3" style="c"/>
  <para style="s1">Guds børn lever ikke i synd</para>
  <para style="p">
    <verse number="1" style="v"/>Tænk, hvor højt Gud Fader elsker os! Vi må kaldes hans børn, og det <char style="em">er</char> vi! De, der tilhører denne verden, forstår os ikke, fordi de ikke forstår, hvem Jesus<note caller="+" style="f"><char style="fr" closed="false">3,1 </char><char style="ft" closed="false">Eller: „hvem Gud er.” Ordret: „hvem han er.”</char></note> er. <verse number="2" style="v"/>Elskede venner, vi er Guds børn allerede her og nu, og vi kan ikke forestille os, hvor herligt det vil blive i fremtiden engang. Vi ved dog så meget, at når Jesus kommer igen, skal vi blive ligesom ham, for til den tid får vi ham at se, som han er i al sin herlighed. <verse number="3" style="v"/>Enhver, der lever i den forventning, må rense sig for at blive ligesom ham, der er renheden selv.</para>
  <para style="p">
    <verse number="4" style="v"/>Enhver, der lever i synd, lever i oprør mod Gud. Al synd er nemlig oprør mod Gud. <verse number="5" style="v"/>I ved, at Jesus blev født ind i denne verden for at tage vores synd på sig,<note caller="+" style="f"><char style="fr" closed="false">3,5 </char><char style="ft" closed="false">Jf. <char style="xt"><ref loc="JHN 1:29">Joh. 1,29</ref></char>.</char></note> men at han aldrig selv begik nogen synd. <verse number="6" style="v"/>Den, der holder fast ved ham,<note caller="+" style="f"><char style="fr" closed="false">3,6 </char><char style="ft" closed="false">Jf. <char style="xt"><ref loc="JHN 15:4-7">Joh. 15,4-7</ref></char>.</char></note> lever ikke i synd. Den, der lever i synd, har ikke virkelig mødt ham og har ikke virkelig forstået, hvem han er.</para>
  <para style="p">
    <verse number="7" style="v"/>Lad ingen føre jer på vildspor, kære børn! De, der følger Guds vilje, ligesom Jesus gjorde, er dem, der hører ham til. <verse number="8" style="v"/>De, der lever i synd, følger Djævelens vilje, for Djævelen har levet i oprør mod Gud fra begyndelsen af. Husk, at Guds Søn kom til jorden for at gøre ende på Djævelens gerninger. <verse number="9" style="v"/>De, der er født af Gud, lever ikke i synd, for de har noget af Guds natur i sig. De kan ikke få sig selv til at synde, for de er født af Gud. <verse number="10" style="v"/>Men de, der ikke lever efter Guds vilje og ikke elsker andre kristne, er ikke født af Gud. På den måde kan man skelne mellem, hvem der er Guds børn, og hvem der er Djævelens børn.</para>
  <para style="s1">Vis jeres kærlighed i handling, som Jesus gjorde</para>
  <para style="p">
    <verse number="11" style="v"/>Det er altså ikke et budskab, som er nyt for jer, for I har altid vidst, at: <char style="em">Vi skal elske hinanden</char>. <verse number="12" style="v"/>Lad os ikke være som Kain, der fulgte den Ondes vilje og myrdede sin bror. Hvorfor gjorde han det? Han hadede ham, fordi hans egne handlinger var onde, men Abels var gode. <verse number="13" style="v"/>Derfor skal I ikke undre jer over, at verden hader jer.</para>
  <para style="p">
    <verse number="14" style="v"/>
    <char style="em">Vi</char> ved, at vi, som elsker andre kristne, <char style="em">er</char> gået over fra døden til livet. Men et menneske, der ikke viser kærlighed, befinder sig i dødens mørke. <verse number="15" style="v"/>Hvis I, som tilhører samme åndelige familie, hader hinanden, er I jo ikke bedre end mordere, og I ved, at mordere ikke har del i det evige liv. <verse number="16" style="v"/>Vi har lært, hvad kærlighed virkelig er, ved at se Jesus ofre sit liv for os. Derfor bør vi også være parate til at ofre livet for vores medkristne.</para>
  <para style="p">
    <verse number="17" style="v"/>Hvis en kristen, der har rigeligt med penge, ser en anden kristen lide nød, men nægter at hjælpe, hvordan kan Guds kærlighed så være i sådan en person? <verse number="18" style="v"/>Mine kære børn, lad os ikke nøjes med at <char style="em">sige</char>, at vi elsker hinanden, lad os vise det i praksis. <verse number="19" style="v"/>Derved kan vi vide, at vi hører Sandheden til, og så kan vi stå foran Gud med god samvittighed. <verse number="20" style="v"/>Selvom vores hjerte måske vil fordømme os, så ved vi, at Gud er større end vores hjerte, og at han kender det hele.</para>
  <para style="p">
    <verse number="21" style="v"/>Elskede venner, hvis vores hjerte ikke fordømmer os, kan vi være frimodige over for Gud <verse number="22" style="v"/>og tro på, at vi får det, vi beder om, fordi vi følger hans befalinger og gør det, der glæder ham. <verse number="23" style="v"/>Hans befaling er, at vi skal tro på hans Søn, Jesus Kristus, og at vi skal elske hinanden. <verse number="24" style="v"/>De, der følger hans befalinger, holder sig nær til ham, og han holder sig nær til dem. Hvordan kan vi vide, at Gud er os nær? Det kan vi gennem den Ånd, han har givet os.</para>
  <chapter number="4" style="c"/>
  <para style="s1">At skelne mellem sandhed og vildfarelser</para>
  <para style="p">
    <verse number="1" style="v"/>Elskede venner, I skal ikke tro på alt, hvad I hører. Vurder det for at se, om det er inspireret af Gud. For der er mange falske profeter, som rejser rundt i verden med deres forførende budskaber. <verse number="2" style="v"/>Vi kan bedømme, om de taler ud fra Guds Ånd på følgende måde: Hvis de forkynder, at Jesus er den ventede Messias, og at han er kommet herned på jorden som et menneske af kød og blod, så er det et budskab, der kommer fra Gud. <verse number="3" style="v"/>Men hvis de forkynder noget andet om Jesus, er de ikke sendt af Gud. Så er de inspireret af den antikristelige ånd, den oprørsånd, som I har hørt skal komme, og som allerede er begyndt sit virke her på jorden.</para>
  <para style="p">
    <verse number="4" style="v"/>Men I, kære børn, I tilhører Gud. I har vundet sejr over dem, for den Ånd, som bor i jer, er stærkere end den ånd, som styrer verden. <verse number="5" style="v"/>De falske profeter taler ud fra menneskelig tankegang, fordi de tilhører denne verden, og derfor lytter verden til dem. <verse number="6" style="v"/>Vi er derimod Guds børn. De, der kender Gud, lytter til os, men de, der ikke tilhører Gud, lytter ikke til os. Det er på den baggrund, at vi kan skelne mellem Guds Ånd, som taler sandt, og den ånd, som fører folk på vildspor.</para>
  <para style="s1">Gud er indbegrebet af sand kærlighed</para>
  <para style="p">
    <verse number="7" style="v"/>Elskede venner, lad os elske hinanden, for den sande kærlighed kommer fra Gud. De, der viser deres kærlighed i handling, er født af Gud og kender Gud. <verse number="8" style="v"/>Men de, der ikke har kærlighed, kender ikke Gud, for Gud er kærlighed. <verse number="9" style="v"/>Gud viste sin utrolige kærlighed over for os ved at sende sin eneste Søn til verden, for at vi gennem ham skulle få evigt liv. <verse number="10" style="v"/>Den sande kærlighed blev altså demonstreret ved, at Gud elskede os nok til at sende sin Søn som soning for vores synder, ikke ved, at <char style="em">vi</char> elskede Gud.</para>
  <para style="p">
    <verse number="11" style="v"/>Elskede venner, når Gud har elsket os med en så overvældende kærlighed, bør vi så ikke også elske hinanden? <verse number="12" style="v"/>Ingen har nogen sinde set Gud direkte, men hvis vi elsker hinanden, så er Gud os nær, og hans kærlighed kommer til udtryk gennem os.</para>
  <para style="p">
    <verse number="13" style="v"/>Det er ud fra den Ånd, han har givet os, at vi kan vide, at vi hører ham til, og at han bor i os. <verse number="14" style="v"/>Jeg kan personligt bevidne, at Gud Fader sendte sin Søn til jorden som verdens Frelser, for jeg har selv været sammen med Jesus. <verse number="15" style="v"/>De, der vedkender sig troen på, at Jesus er Guds Søn, vil opleve, at Gud bliver hos dem, og de bliver hos Gud. <verse number="16" style="v"/>Og vi har oplevet og tror på den kærlighed, som Gud har vist imod os.</para>
  <para style="p">Gud er kærlighed, og de, der lever i kærlighed, lever med Gud, og Gud lever i dem. <verse number="17" style="v"/>Hvis vi, mens vi lever i denne verden, elsker på samme måde, som han gjorde, så har han nået sit mål med os, hvad kærlighed angår, og vi kan være frimodige på dommens dag.</para>
  <para style="p">
    <verse number="18" style="v"/>Guds kærlighed giver ikke plads til frygt. Tværtimod, Guds fuldkomne kærlighed jager frygten på flugt. Frygt har nemlig med straf at gøre, og de, der lever i frygt, har ikke fuldt ud forstået Guds kærlighed. <verse number="19" style="v"/><char style="em">Vi</char> elsker, fordi <char style="em">han</char> elskede os først. <verse number="20" style="v"/>Hvis nogen siger, at de elsker Gud, samtidig med at de hader andre kristne, lyver de. Hvis du ikke kan elske en anden kristen, som du har set i levende live, hvordan kan du så elske Gud, som du aldrig har set? <verse number="21" style="v"/>Gud har befalet os, at vi, der elsker ham, også skal elske hinanden.</para>
  <chapter number="5" style="c"/>
  <para style="s1">Troens sejr over verden</para>
  <para style="p">
    <verse number="1" style="v"/>Alle, som tror, at Jesus er den lovede Messias, er Guds børn. Hvis vi elsker ham, som vi er børn af, må vi også elske de andre børn, han har. <verse number="2" style="v"/>Vi ved, at vi elsker Guds børn, hvis vi elsker Gud og adlyder hans befalinger. <verse number="3" style="v"/>Vi viser vores kærlighed til Gud ved at adlyde hans befalinger, og det er ikke nogen tung byrde. <verse number="4" style="v"/>For alt, hvad der er født af Gud, sejrer over verden. Det er altså gennem vores tro, at verden bliver besejret.</para>
  <para style="s1">Evigt liv fås ved troen på Guds Søn, der kom til jorden i menneskeskikkelse</para>
  <para style="p">
    <verse number="5" style="v"/>Kun de, der tror, at Jesus er Guds Søn, kan sejre over verden. <verse number="6" style="v"/>Jesus Kristus kom gennem vand og blod.<note caller="+" style="f"><char style="fr" closed="false">5,6 </char><char style="ft" closed="false">Betydningen af udtrykket „komme gennem vand” er omstridt. Der er bred enighed om, at „komme gennem blod” henviser til Jesu død. Det eneste andet sted, hvor „vand” er brugt i en lignende symbolik, er <char style="xt"><ref loc="JHN 3:5">Joh. 3,5</ref></char>, hvor sammenhængen også peger hen på den fysiske fødsel, hvor barnet før fødslen er omgivet af vand. Oversættelsen her bygger på formodningen om, at der henvises til fostervandet og den fysiske fødsel.</char></note> Ikke alene måtte han fødes som et menneske gennem vandet, men han måtte også dø som et menneske, så hans blod blev udgydt. Helligånden bekræftede det også med sit vidnesbyrd, og Ånden taler jo altid sandt. <verse number="7" style="v"/>Der er altså tre, der vidner om, at Guds Søn blev menneske: <verse number="8" style="v"/>Helligånden, vandet og blodet. De tre afgiver det samme vidnesbyrd. <verse number="9" style="v"/>Tager vi imod menneskers vidnesbyrd, bør vi i langt højere grad tage imod Guds eget vidnesbyrd. Og dette er altså det vidnesbyrd, Gud selv har givet om sin Søn. <verse number="10" style="v"/>De, der er kommet til tro på Guds Søn, ved i deres hjerte, at det er sandt. Men de, der ikke tror på, at Jesus er Guds Søn, mener åbenbart, at Gud lyver. De tror jo ikke på det vidnesbyrd, Gud har aflagt om sin egen Søn.</para>
  <para style="p">
    <verse number="11" style="v"/>Gud har også sagt, at han giver os evigt liv, og at vi får det gennem hans Søn. <verse number="12" style="v"/>De, der har Sønnen, har livet, men de, der ikke har Sønnen, har heller ikke livet. <verse number="13" style="v"/>Jeg har skrevet det her til jer, som tror på Guds Søn, for at I skal vide, at I har evigt liv.</para>
  <para style="s1">Om at bede efter Guds vilje</para>
  <para style="p">
    <verse number="14" style="v"/>Vi har den tillid til ham, at han svarer os, når vi beder, lige meget hvad det drejer sig om, så længe det er i overensstemmelse med hans vilje. <verse number="15" style="v"/>Hvis vi altså ved, at han svarer os, hvad vi end beder om, så ved vi også, at vi får,<note caller="+" style="f"><char style="fr" closed="false">5,15 </char><char style="ft" closed="false">Eller: „har fået”. Ordret står der: „vi har, hvad vi bad om”.</char></note> hvad vi har bedt om.</para>
  <para style="s1">Om synd og oprør, liv og død</para>
  <para style="p">
    <verse number="16" style="v"/>Hvis I ser en kristen begå en synd, som ikke fører til døden, så skal I bede til Gud for ham, og Gud vil give ham livet, hvis han da ikke er en af dem, der synder med døden til følge. Der er en synd, som fører til død, og det er ikke angående den, I skal bede. <verse number="17" style="v"/>Enhver oprørsk handling er synd, men ikke alle former for synd ender med død.</para>
  <para style="s1">Afsluttende resume</para>
  <para style="p">
    <verse number="18" style="v"/>Vi ved, at de, som er Guds børn, ikke lever i synd, men Guds Søn<note caller="+" style="f"><char style="fr" closed="false">5,18 </char><char style="ft" closed="false">Mere ordret: „den, som blev født af Gud”, men det refererer til Guds Søn.</char></note> beskytter dem, så den Onde ikke kan gøre dem noget.</para>
  <para style="p">
    <verse number="19" style="v"/>Vi ved, at <char style="em">vi</char> tilhører Gud, men hele verden er i den Ondes magt.</para>
  <para style="p">
    <verse number="20" style="v"/>Vi ved, at Guds Søn <char style="em">er</char> kommet og har givet os indsigt, så vi kan lære den sande Gud at kende. Ja, vi tilhører Sandheden, Jesus Kristus, Guds Søn. Han er den sande Gud, og hos ham er det evige liv.</para>
  <para style="p">
    <verse number="21" style="v"/>Mine kære børn, vær på vagt over for alle former for afgudsdyrkelse.</para>
</usx>
