<?xml version="1.0" encoding="UTF-8"?>
<usx version="2.6">
  <book code="EPH" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">EFESERBREVET</para>
  <para style="toc1">Paulus’ Brev til Efeserne</para>
  <para style="toc2">Efeserbrevet</para>
  <para style="toc3">Ef.</para>
  <para style="mt1">Paulus’ Brev til Efeserne</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet er skrevet af apostlen Paulus, mens han var i husarrest i Rom, sandsynligvis ca. år 60 e.Kr. Under sin tredje missionsrejse havde han gjort et længere ophold i Efesos, hvor det var lykkedes ham at oprette en livskraftig menighed. Kort efter blev der oprettet satellitmenigheder i de omkringliggende byer. Efesos var på det tidspunkt hovedstad i Provinsen Asien, det nuværende Lilleasien, og et vigtigt handelscentrum. Efeserbrevet er sandsynligvis tænkt som en rundskrivelse til alle Lilleasiens menigheder. Ved modtagelsen ville brevet blive læst op.</para>
  <para style="ip">
    <char style="bd">Indhold og budskab:</char> Til forskel fra de fleste andre af Paulus’ breve er Efeserbrevet ikke et opgør med falsk lære og problemer i menigheden. Det blev skrevet, fordi Paulus ønskede at udvide sine tilhøreres åndelige horisont, så de bedre kunne forstå deres rolle i Guds evige frelsesplan. Brevet giver således et frelseshistorisk overblik, lige fra Guds tanker, før verden blev skabt, til hans frelsesværk på Golgata og helt frem til verdens ende, hvor al ondskab skal ophøre. Paulus minder sine tilhørere om, at vi står midt i kampen mellem det onde og det gode—kampen mellem Satan og Gud (<char style="xt">kap. <ref loc="EPH 6:12">6,12</ref></char>). Som lemmer på Kristi legeme er vi på forhånd lovet sejr i den kosmiske kamp.</para>
  <para style="ip">Menighedens forhold til sin Herre beskrives i forskellige billeder—f.eks. som forholdet mellem ægtefæller, som et legeme, hvor Kristus er hovedet, og som en bygning, hvor Kristus er hjørnestenen. Brevet slutter med en opfordring til i alle forhold at leve et værdigt kristenliv.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Kære trofaste medkristne i Efesos.<note caller="+" style="f"><char style="fr" closed="false">1,1 </char><char style="ft" closed="false">Ordene „i Efesos” mangler i nogle håndskrifter, hvilket underbygger teorien om, at brevet måske var lige så meget rettet til de øvrige menigheder i Lilleasien som til menigheden i Efesos.</char></note> Dette brev er fra Paulus, der ved Guds vilje er blevet apostel i tjenesten for Jesus Kristus. <verse number="2" style="v"/>Nåde være med jer og fred fra Gud Fader og fra Herren Jesus Kristus.</para>
  <para style="s1">Lovprisning af Guds store frelsesplan</para>
  <para style="p">
    <verse number="3" style="v"/>Vi takker og priser Gud, som er Far til vores Herre, Jesus Kristus. Han har jo gennem Kristus velsignet os med alle Himlens åndelige velsignelser.</para>
  <para style="p">
    <verse number="4-5" style="v"/>Allerede i tidernes morgen besluttede Gud på grund af sin kærlighed og efter sin egen fuldkomne plan, at han gennem Jesus Kristus ville gøre os til sine børn. Endnu før han grundlagde universet, udvalgte han os til at få lov at stå som rensede og skyldfri foran ham i kraft af, hvad Kristus ville gøre for os. <verse number="6" style="v"/>Og nu priser vi Gud for den fantastiske nåde, han viste imod os ved at ofre sin elskede Søn, <verse number="7" style="v"/>for da Kristus døde i vores sted, blev vi løskøbt og alle vores synder tilgivet. Så storslået er Guds nåde. <verse number="8" style="v"/>Den udøste han over os i rigt mål tillige med al mulig visdom og indsigt. <verse number="9-10" style="v"/>Han besluttede af egen fri vilje at gøre os bekendt med det mysterium, som hans frelsesplan hidtil har været. Når tiden er inde, vil han fuldføre sin plan ved at lægge alle ting i himlen og på jorden ind under Kristi herredømme. <verse number="11" style="v"/>Gud gennemfører alt, hvad han har sat sig for, og han har for længst bestemt, at vi gennem Kristus skulle blive hans ejendomsfolk. <verse number="12" style="v"/>Vi jøder har i lang tid set frem til, at Messias skulle komme en dag, og nu kan vi fryde os over hans herlige frelsesplan. <verse number="13" style="v"/>Men også I ikke-jøder har hørt sandhedens ord, budskabet om frelse. I er kommet til tro på Kristus og er blevet beseglet med Helligånden, som han lovede at sende. <verse number="14" style="v"/>Helligånden giver os en forsmag på alt det, vi vil få i eje, når vi som Guds ejendomsfolk opnår den endelige befrielse. Lad os lovprise den herlige Gud, vi har.</para>
  <para style="s1">Kristus—den øverste autoritet, som fuldender alt</para>
  <para style="p">
    <verse number="15" style="v"/>Da jeg har hørt om jeres tro på Herren Jesus<note caller="+" style="f"><char style="fr" closed="false">1,15 </char><char style="ft" closed="false">Eller: „jeres trofasthed som kristne”. Tro og trofasthed er det samme ord på græsk.</char></note> og jeres kærlighed til alle dem, der tror på ham, <verse number="16" style="v"/>kan jeg ikke lade være med igen og igen at takke Gud for jer i mine bønner. <verse number="17" style="v"/>Og jeg beder om, at vores Herres, Jesu Kristi, Gud, vores vidunderlige Far, vil give jer åndelig visdom og åbenbaring, så I fuldt ud kan forstå alt, hvad I har fået adgang til gennem Kristus. <verse number="18" style="v"/>Jeg beder om, at det må blive klart for jer, hvor stor en forventning vi lever i, hvor stor en herlighed der venter os, som hører ham til, <verse number="19-20" style="v"/>og hvor umådelig stor den kraft er, som står til rådighed for os, der tror på ham. Det er den samme mægtige kraft, som Gud brugte til at oprejse Kristus fra de døde, hvorefter han gav ham pladsen ved sin højre hånd i den himmelske verden. <verse number="21" style="v"/>Kristus er nu Herre over alle myndigheder, autoriteter, magter og herskere, ja over enhver autoritet i denne verden såvel som i den kommende. <verse number="22" style="v"/>Gud har lagt alle ting under hans herredømme og på alle områder gjort ham til leder<note caller="+" style="f"><char style="fr" closed="false">1,22 </char><char style="ft" closed="false">Ordret: „og givet ham som hoved over alle ting til menigheden”. Jf. <char style="xt"><ref loc="PSA 8:7">Sl. 8,7</ref></char>.</char></note> for menigheden, <verse number="23" style="v"/>der udgør hans legeme. Han, som fører alt til fuldendelse på alle områder, når sin egen fuldendelse gennem enheden med sin menighed.</para>
  <chapter number="2" style="c"/>
  <para style="s1">Fra død til liv</para>
  <para style="p">
    <verse number="1" style="v"/>Engang var I åndeligt set døde på grund af jeres synd og oprør mod Gud. <verse number="2" style="v"/>I fulgte strømmen og lod jer lede af tidsånden. I fulgte herskeren over de onde åndsmagter, den ånd, som stadig styrer dem, der lever i oprør mod Gud. <verse number="3" style="v"/>Sådan har vi været alle sammen. Vores livsstil afspejlede de lidenskaber, der beherskede os, og vi gjorde alt, hvad vores lyster og tanker lokkede os til. Af natur var vi som alle andre under Guds vrede og dom.</para>
  <para style="p">
    <verse number="4-5" style="v"/>Men Gud er fuld af barmhjertighed. I sin store kærlighed gav han os, som var åndeligt døde midt i vores synder, et helt nyt liv sammen med Kristus—men husk, at det kun er ved hans nåde, I fik del i det evige liv! <verse number="6" style="v"/>Ikke alene har vi fået et nyt liv gennem Kristus, men vi har fået plads ved siden af ham i den himmelske verden. <verse number="7" style="v"/>Hvad Kristus har gjort for os, vil for altid være en demonstration af Guds fantastiske nåde og godhed. <verse number="8" style="v"/>Ved Guds nåde er I frelst i kraft af jeres tro på Kristus. Det er ikke jeres egen fortjeneste, men en gave fra Gud. <verse number="9" style="v"/>Det er ikke en belønning for gode gerninger, og derfor er der heller ingen, der har noget at prale af. <verse number="10" style="v"/>Gud har gjort os til det, vi er. Vi er nye skabninger i Jesus Kristus, så vi kan gøre de gode gerninger, som Gud i forvejen har lagt til rette for os.</para>
  <para style="s1">Jøder og ikke-jøder føjes sammen til en ny bolig for Gud</para>
  <para style="p">
    <verse number="11" style="v"/>I ved, at jøderne altid har betragtet sig selv som Guds særlige folk, og I andre blev ikke regnet for noget, fordi I ikke har det ydre tegn, som omskærelsen er, og derfor ikke hørte med til Guds folk. <verse number="12" style="v"/>I levede engang uden kendskab til den Messias, som skulle komme, og havde ikke adgang til de fordele, jøderne havde som Guds folk. I stod som fremmede over for de løfter, Gud havde givet i sine pagter. I levede uden håb og havde ingen Gud, I kunne vende jer til for at få hjælp. <verse number="13" style="v"/>Men nu er det anderledes. Nu tilhører I Jesus, som er Messias. I, som engang var langt borte fra Gud, er nu kommet tæt på ham, for Messias døde jo også for jeres skyld.</para>
  <para style="p">
    <verse number="14" style="v"/>Det er ham, der har skabt fred mellem os. Ved sin lidelse og død gjorde han de to parter til ét og nedbrød den mur af fjendskab, der tidligere adskilte os. <verse number="15" style="v"/>Han afskaffede den jødiske lov med dens bud og forskrifter for at kunne gøre de to parter til ét og skabe en helt ny menneskehed, der ved tro på ham har fundet fred. <verse number="16" style="v"/>Hans mål var at forsone begge parter med Gud gennem sin død på korset, fjerne det gamle fjendskab mellem os og gøre os til ét. <verse number="17" style="v"/>Han kom med budskabet om fred både til os jøder, der kendte Gud i forvejen, og til jer, som var langt borte fra Gud. <verse number="18" style="v"/>I kraft af at høre Kristus til har begge parter nu adgang til Faderen gennem én og samme Helligånd. <verse number="19" style="v"/>Altså er I ikke længere fremmede og udenforstående, men hører med til Guds nye folk.</para>
  <para style="p">
    <verse number="20" style="v"/>Guds menighed er ligesom en bygning, der bliver opført på et solidt fundament, som lægges af apostlene og profeterne med Jesus Kristus som den altafgørende hjørnesten. <verse number="21" style="v"/>I kraft af at Jesus er menighedens Herre, sammenføjes de forskellige dele af bygningen og opbygges til et helligt Guds tempel. <verse number="22" style="v"/>Og i kraft af ham er I også blevet en del af den bygning, der er en ny, åndelig bolig for Gud.</para>
  <chapter number="3" style="c"/>
  <para style="s1">Paulus’ særlige opgave er at forkynde budskabet for ikke-jøder</para>
  <para style="p">
    <verse number="1" style="v"/>Jeg, Paulus, sidder nu i fængsel, fordi jeg tjener Jesus Kristus og har forkyndt budskabet om ham for jer og andre ikke-jøder. <verse number="2" style="v"/>Som I ved, har Gud i sin nåde givet mig den opgave at bringe budskabet om ham til de ikke-jødiske folkeslag. <verse number="3" style="v"/>Jeg har allerede kort omtalt den frelsesplan, som hidtil har været et mysterium for jøderne, men som Gud har åbenbaret for mig. <verse number="4" style="v"/>Når I læser det, jeg her skriver, kan I forstå, at Gud har givet mig indsigt i sin plan angående Messias. <verse number="5" style="v"/>Han indviede ikke de tidligere generationer i denne plan, men nu har han gennem Helligånden åbenbaret den for sine hellige apostle og profeter. <verse number="6" style="v"/>Planen går ud på, at også de, som ikke er jøder, nu ved tro på Kristus kan få del i Guds løfter. De bliver en del af Kristi legeme og får deres andel i alt det, Gud har lovet at give sine børn.</para>
  <para style="p">
    <verse number="7" style="v"/>Gud greb ind i mit liv med sin vældige kraft, og i sin nåde gav han mig det privilegium at tjene ham ved at forkynde det glædelige budskab om Jesus. <verse number="8" style="v"/>Tænk engang! Jeg, som er den ringeste af alle Guds børn, har fået lov til at fortælle alle folkeslagene om de ufattelige, åndelige rigdomme, de har adgang til gennem Kristus. <verse number="9" style="v"/>Gud, som er alle tings skaber, har haft sin frelsesplan klar fra tidernes morgen, men først nu er den blevet åbenbaret, og det blev min opgave at klargøre denne plan for alle<note caller="+" style="f"><char style="fr" closed="false">3,9 </char><char style="ft" closed="false">Nogle håndskrifter mangler ordet „alle”.</char></note> mennesker. <verse number="10" style="v"/>Gennem effektueringen af den plan er menigheden i stand til at demonstrere de mange facetter af Guds fantastiske visdom over for de himmelske magter og autoriteter. <verse number="11" style="v"/>Hele denne evige plan har sit centrum i Jesus Kristus, vores Herre, og det er ham, der førte planen ud i livet. <verse number="12" style="v"/>Alle vi, som tror på ham, kan nu frimodigt og tillidsfuldt komme frem for Gud. <verse number="13" style="v"/>Derfor skal I ikke tabe modet over det, jeg må lide for jeres skyld. I skal hellere føle jer beæret over, at jeg er villig til at lide for at bringe jer ikke-jøder det glædelige budskab.</para>
  <para style="s1">Paulus beder for menigheden</para>
  <para style="p">
    <verse number="14" style="v"/>Når jeg tænker på storheden og visdommen i Guds frelsesplan, må jeg bøje mine knæ for Faderen i taknemmelighed og lovprisning. <verse number="15" style="v"/>Han er et forbillede for ethvert faderforhold i Himlen og på jorden. <verse number="16" style="v"/>Jeg beder om, at Gud ved sin Helligånd og i kraft af sin mægtige herlighed vil give jer stor indre styrke, <verse number="17" style="v"/>og om, at jeres tro på Kristus må være af en sådan art, at han kan have fast bopæl i jeres hjerter. Jeg beder også om, at I må blive fast forankret i hans kærlighed, <verse number="18" style="v"/>så I sammen med alle de andre kristne kan forstå, hvor bred og lang og høj og dyb den er.</para>
  <para style="p">
    <verse number="19" style="v"/>Jeg beder om, at I virkelig må kunne tage imod Kristi kærlighed, der overgår menneskelig fatteevne, så I fuldt ud kan opleve alt det, Gud har til jer.</para>
  <para style="s1">Afsluttende lovprisning</para>
  <para style="p">
    <verse number="20-21" style="v"/>Gud virker gennem os med sin kraft og kan gøre meget mere, end vi beder om eller forstår. Lad os som hans menighed til enhver tid, både nu og i al evighed, give ham ære for, hvad han har gjort muligt gennem Jesus, som er Messias. Amen.</para>
  <chapter number="4" style="c"/>
  <para style="s1">Paulus opfordrer til enhed gennem ydmyghed og kærlighed</para>
  <para style="p">
    <verse number="1" style="v"/>Jeg, som nu sidder fængslet her, fordi jeg tjener Herren, bønfalder jer om at leve det kald værdigt, som I har modtaget. <verse number="2" style="v"/>Vær ydmyge og imødekommende. Vær tålmodige og bær over med hinanden i kærlighed. <verse number="3" style="v"/>Gør alt for at fastholde den enhed, som Helligånden skaber, og den fred, som binder os sammen. <verse number="4" style="v"/>Vi er jo dele af det samme legeme og har fået den samme Ånd, ligesom vi har den samme stærke forventning om en herlig fremtid. <verse number="5" style="v"/>Der er kun én Herre, én tro, én dåb <verse number="6" style="v"/>og én Gud, som er Far for os alle. Han står over os alle, virker gennem os alle og bor i os alle.</para>
  <para style="s1">Kristi gaver til menighedens vækst og udvikling</para>
  <para style="p">
    <verse number="7" style="v"/>Kristus har delt ud af sine åndelige gaver til os, og vi har hver især fået nåde til at tjene ham i overensstemmelse med hans plan. <verse number="8" style="v"/>Det hedder jo: „Han steg op til det høje, frigav fanger og gav menneskene gaver.”<note caller="+" style="f"><char style="fr" closed="false">4,8 </char><char style="ft" closed="false">Fra <char style="xt">Sl. 68,19a</char>, muligvis i Paulus’ egen oversættelse. Teksten er uklar.</char></note> <verse number="9" style="v"/>Når der står, at han steg op, må det betyde, at han først var steget ned til jordens nederste regioner.<note caller="+" style="f"><char style="fr" closed="false">4,9 </char><char style="ft" closed="false">Betydningen er omstridt, men der tænkes nok på dødsriget, jf. <char style="xt"><ref loc="PSA 63:10">Sl. 63,10</ref> og <ref loc="1PE 3:19">1.Pet. 3,19</ref></char>.</char></note> <verse number="10" style="v"/>Og han, som steg ned, er den samme som steg op, højt over himmelrummet, for at bringe alt til fuldendelse.</para>
  <para style="p">
    <verse number="11" style="v"/>Kristus gav os apostle, profeter, evangelister, hyrder og lærere. <verse number="12" style="v"/>Deres opgave er at træne de kristne til at udføre hver deres tjeneste, så Kristi legeme kan styrkes og udvikles, <verse number="13" style="v"/>indtil vi alle når frem til enhed i troen på og forståelsen af Guds Søn, til en sådan grad af åndelig modenhed, at vi fuldt ud kan repræsentere Kristus.</para>
  <para style="p">
    <verse number="14" style="v"/>Målet er, at vi ikke længere skal være ustabile som en båd, der kastes hid og did af vinden, eller være som godtroende børn. Lad os ikke blive vildledt af menneskers snedige påhit og falske lærdomme. <verse number="15" style="v"/>Nej, i trofasthed overfor sandheden og i kærlighed til hinanden skal vi vokse op til at ligne Kristus på enhver måde. Det er jo ham, der er hovedet for legemet, <verse number="16" style="v"/>og under hans ledelse sammenføjes det og vokser i kærlighed, idet hver enkelt del udfører sin specielle opgave og derved hjælper til at knytte det hele sammen til en enhed.</para>
  <para style="s1">Lev det nye liv</para>
  <para style="p">
    <verse number="17" style="v"/>På Herrens vegne siger jeg: I må ikke længere leve som de gudløse, der ikke har noget mål i livet. <verse number="18" style="v"/>På grund af deres formørkede tankegang, deres uvidenhed om Gud og deres afvisende holdning er de fremmedgjorte over for det liv, Gud gerne vil give dem. <verse number="19" style="v"/>De er uden forståelse for Guds vilje, og i deres egoisme har de kastet sig ud i en umoralsk livsstil.</para>
  <para style="p">
    <verse number="20" style="v"/>Sådan må I ikke leve. I er blevet undervist om Kristus, <verse number="21-22" style="v"/>og I har lært, at sandheden findes hos Jesus. Derfor skal I aflægge den gamle livsstil, som I havde før i tiden, da I blev bedraget af jeres begær og var på vej mod fortabelsen. <verse number="23" style="v"/>I stedet skal I fornyes i tanker og sind. <verse number="24" style="v"/>I skal iklæde jer det nye liv, som Gud har givet jer, så I kan ligne ham og leve med en ren samvittighed i lydighed mod sandheden.</para>
  <para style="p">
    <verse number="25" style="v"/>Læg al løgn til side og tal sandhed til hinanden.<note caller="+" style="f"><char style="fr" closed="false">4,25 </char><char style="ft" closed="false"><char style="xt"><ref loc="ZEC 8:16">Zak. 8,16</ref></char>.</char></note> Vi er jo lemmer på det samme legeme. <verse number="26" style="v"/>Bliver I oprørte over noget, da synd ikke.<note caller="+" style="f"><char style="fr" closed="false">4,26 </char><char style="ft" closed="false"><char style="xt">Sl. 4,5a</char>.</char></note> Lad ikke solen gå ned over jeres vrede, <verse number="27" style="v"/>og lad ikke Djævelen få fodfæste i jeres liv. <verse number="28" style="v"/>De, som plejer at stjæle, skal holde op med det og i stedet bruge hænderne til noget godt, så de har noget at give af til dem, der har brug for hjælp. <verse number="29" style="v"/>Undgå sårende ord. Sig hellere noget, som kan styrke og opmuntre. Lad jeres ord være til velsignelse for dem, I taler til. <verse number="30" style="v"/>Gør ikke Helligånden bedrøvet. Gud har jo beseglet jer med sin Ånd og dermed bekræftet, at I hører ham til og vil få del i den endelige befrielse.</para>
  <para style="p">
    <verse number="31" style="v"/>Afhold jer fra enhver form for bitterhed, hidsighed, vredesudbrud, skænderier og hånlige ord, ja alt, hvad der er ondt. <verse number="32" style="v"/>Vær venlige og barmhjertige over for hinanden. Tilgiv hinanden, ligesom Gud tilgav jer på grund af det, Kristus har gjort.</para>
  <chapter number="5" style="c"/>
  <para style="s1">Det kristne liv er et liv i kærlighed og sandhed i lydighed mod Guds vilje</para>
  <para style="p">
    <verse number="1" style="v"/>Da I nu er Guds elskede børn, så lad ham være jeres forbillede i alle ting. <verse number="2" style="v"/>Elsk hinanden, ligesom Kristus elskede os. Han gav jo afkald på sit liv for vores skyld og bragte sig selv som et lifligt duftende offer til Gud.</para>
  <para style="p">
    <verse number="3" style="v"/>Seksuel synd, umoralske handlinger eller griskhed må ikke forekomme hos jer, for det hører ikke hjemme blandt Guds folk. <verse number="4" style="v"/>Uanstændig snak, tåbeligheder og ondskabsfuld ironi passer sig heller ikke for kristne. Brug i stedet munden til at takke Gud. <verse number="5" style="v"/>I kan være sikre på én ting: Folk, der lever i seksuel synd eller anden umoral eller griske personer vil ikke få del i Kristi og Guds rige. Griskhed er nemlig en form for afgudsdyrkelse. <verse number="6" style="v"/>Lad jer ikke bedrage med tomme løfter om, at der ikke sker noget ved det, for Guds dom vil ramme dem, der lever i oprør mod ham og gør sådanne ting. <verse number="7" style="v"/>Derfor må I ikke gøre fælles sag med den slags mennesker.</para>
  <para style="p">
    <verse number="8" style="v"/>Før i tiden spredte I mørke omkring jer, men nu spreder I lyset fra Herren. I skal leve som lysets børn, <verse number="9" style="v"/>for Guds lys giver sig udslag i godhed, retfærdighed og sandhed. <verse number="10" style="v"/>I skal gøre det, der glæder Herren. <verse number="11" style="v"/>Hold jer fra lyssky foretagender, som intet godt fører med sig. Afslør dem hellere. <verse number="12" style="v"/>Man vil jo skamme sig over bare at nævne, hvad visse folk laver i det skjulte. <verse number="13" style="v"/>Men når alle disse ting kommer frem i lyset, afsløres deres sande natur, <verse number="14" style="v"/>for det er lyset, der gør, at man kan se tingene, som de i virkeligheden er. Derfor siger vi: „Vågn op, du, som går rundt i søvne! Rejs dig op fra de åndeligt døde, så vil Kristus blive dit lys.”<note caller="+" style="f"><char style="fr" closed="false">5,14 </char><char style="ft" closed="false">Sandsynligvis et citat fra en kristen sang.</char></note></para>
  <para style="p">
    <verse number="15" style="v"/>Derfor må I nøje overveje, hvad det er, I gør. Opfør jer ikke som de uvise, men lev klogt og besindigt. <verse number="16" style="v"/>Udnyt enhver chance for at gøre det gode, for I lever i en ond verden. <verse number="17" style="v"/>Vær derfor ikke tankeløse, men prøv at forstå, hvad der til enhver tid er Herrens vilje. <verse number="18" style="v"/>Drik jer ikke fulde, for det får jer bare til at skeje ud. Nej, lad jer fylde med Helligåndens kraft, <verse number="19" style="v"/>så I opmuntrer hinanden med lovsange, salmer og åndelige sange. Lovsyng Herren i jeres hjerter, <verse number="20" style="v"/>og sig altid tak til Gud, Faderen, for alt, hvad I har fået gennem vores Herre, Jesus Kristus.</para>
  <para style="s1">Forholdet mellem mand og kone</para>
  <para style="r">
    <ref loc="COL 3:18-19">Kol. 3,18-19</ref></para>
  <para style="p">
    <verse number="21" style="v"/>I skal ære Kristus ved at underordne jer hinanden.</para>
  <para style="p">
    <verse number="22" style="v"/>En kvinde, der er gift, skal underordne sig sin mand, ligesom hun underordner sig Kristus som Herre. <verse number="23" style="v"/>En mand har nemlig ansvar for sin kone, ligesom Kristus har ansvar for menigheden.<note caller="+" style="f"><char style="fr" closed="false">5,23 </char><char style="ft" closed="false">Ordret: „Manden er kvindens hoved, ligesom Kristus er menighedens hoved.” Hovedet er et billede på den styrende del, den del, der har hovedansvaret. Jf. <char style="xt"><ref loc="1CO 11:3">1.Kor. 11,3ff</ref>;</char> <char style="xt"><ref loc="EPH 1:22">Ef. 1,22</ref></char> og 4,15</char></note> Menigheden er jo hans legeme, som han gav sit liv for at frelse. <verse number="24" style="v"/>Ligesom menigheden underordner sig Kristus, bør kvinderne underordne sig deres mænd i alle ting.</para>
  <para style="p">
    <verse number="25" style="v"/>Til manden siger jeg: Vis din kone den samme kærlighed, som Kristus viste menigheden. Han ofrede sit eget liv for menighedens skyld! <verse number="26-27" style="v"/>Ligesom en brud beredes til at møde sin brudgom ved at gennemgå et rensende bad, gøre sig smuk og indvi sig til at leve i troskab og renhed sammen med sin mand, sådan er menigheden blevet beredt til at blive Kristi brud. Han gav den et rensende bad ved Guds ord for at kunne føre den til sig selv som en skøn brud, der er parat til at leve i troskab og renhed sammen med ham.</para>
  <para style="p">
    <verse number="28" style="v"/>En mand bør have samme opofrende omsorg for sin kone, som han har for sig selv. For det en mand gør imod sin kone, gør han i virkeligheden imod sig selv. De er jo ét! <verse number="29-30" style="v"/>Ingen bekæmper vel sit eget legeme? Nej, vi passer godt på vores legeme. På samme måde passer Kristus godt på os, der er hans menighed og udgør hans legeme, <verse number="31" style="v"/>for som Skriften siger: „Derfor skal en mand forlade sin far og mor og knytte sig til sin kone, og de to skal blive ét.”<note caller="+" style="f"><char style="fr" closed="false">5,31 </char><char style="ft" closed="false"><char style="xt"><ref loc="GEN 2:24">1.Mos. 2,24</ref></char>.</char></note> <verse number="32" style="v"/>Der ligger en dybere mening skjult her. Det handler nemlig også om forholdet mellem Kristus og menigheden. <verse number="33" style="v"/>Det gælder altså for jer mænd, at hver eneste af jer skal have lige så meget omsorg for sin kone, som han har for sig selv, og konen skal have respekt for sin mand.</para>
  <chapter number="6" style="c"/>
  <para style="s1">Forholdet mellem børn og forældre</para>
  <para style="r">
    <ref loc="COL 3:20-22">Kol. 3,20-22</ref></para>
  <para style="p">
    <verse number="1" style="v"/>Til jer børn, som hører Herren til, siger jeg: Adlyd jeres forældre, for det er Guds vilje for jer. <verse number="2" style="v"/>Der står jo skrevet: „Du skal ære din far og din mor,” og det er det første af budene, som har et løfte tilknyttet, nemlig dette: <verse number="3" style="v"/>„…så du kan få et godt og langt liv på jorden.”<note caller="+" style="f"><char style="fr" closed="false">6,3 </char><char style="ft" closed="false">Eller „…i landet.” <char style="xt"><ref loc="EXO 20:12">2.Mos. 20,12</ref></char>, <char style="xt"><ref loc="DEU 5:16">5.Mos. 5,16</ref></char> fra LXX.</char></note></para>
  <para style="p">
    <verse number="4" style="v"/>Til jer forældre siger jeg: Vær ikke hårdhændede over for jeres børn, så de bliver oprørske, men vejled dem og advar dem, som Herren selv ville gøre det.</para>
  <para style="s1">Forholdet mellem slaver og herrer</para>
  <para style="r">
    <ref loc="COL 3:23-4:1">Kol. 3,23–4,1</ref></para>
  <para style="p">
    <verse number="5" style="v"/>Til jer, som er slaver, siger jeg: Adlyd jeres jordiske herrer. Vis samme respekt og hengivenhed over for dem som over for Kristus. <verse number="6" style="v"/>I skal ikke kun arbejde hårdt, når jeres herre holder øje med jer. Nej, I skal arbejde som Kristi tjenere, der af hele deres hjerte ønsker at gøre Guds vilje. <verse number="7" style="v"/>Udfør villigt jeres arbejde, som var det Herren selv og ikke mennesker, I arbejdede for. <verse number="8" style="v"/>Husk, at Herren vil lønne jer for godt udført arbejde, lige meget om I er slaver eller ej.</para>
  <para style="p">
    <verse number="9" style="v"/>Og I herrer skal tænke i de samme baner over for jeres slaver. Lad være med at underkue dem, for I ved, at I og jeres slaver har den samme Herre i Himlen, og han ser ikke på folks status i samfundet.</para>
  <para style="s1">Den kristnes kamp og udrustning</para>
  <para style="p">
    <verse number="10" style="v"/>Til sidst vil jeg minde jer om at hente styrke fra Herren og hans vældige kraft. <verse number="11" style="v"/>Ifør jer hele Guds rustning, så I kan forsvare jer mod Satans lumske angreb. <verse number="12" style="v"/>Den kamp, vi står i, er jo ikke mod mennesker, men imod åndelige magter, autoriteter og herskere i denne mørke verden, mod en hær af onde ånder i himmelrummet.</para>
  <para style="p">
    <verse number="13" style="v"/>Derfor skal I tage hele Guds udrustning på, så I kan forsvare jer imod den Ondes angreb og stå fast, indtil alle angrebene er overstået. <verse number="14" style="v"/>Spænd sandheden som bælte om livet. Tag ret levevis på som brynje <verse number="15" style="v"/>og budskabet om fred som støvler, så I kan stå fast.<note caller="+" style="f"><char style="fr" closed="false">6,15 </char><char style="ft" closed="false">Meningen er uklar. Kan måske også oversættes: „...og tag som støvler på fødderne villighed til at bringe fredens gode budskab.”</char></note> <verse number="16" style="v"/>Løft troens skjold, som I kan bruge til at stoppe Satans brændende pile. <verse number="17" style="v"/>Tag frelsens hjelm på og forsvar jer med Åndens sværd, som er Guds ord. <verse number="18" style="v"/>Vær altid i bøn til Gud under Åndens inspiration, hvad enten det er forbøn eller bøn om hjælp. Vær udholdende og årvågne, når I beder for alle dem, der hører Kristus til.</para>
  <para style="p">
    <verse number="19" style="v"/>Bed også for mig, at Gud må give mig de rette ord, så jeg med frimodighed kan kommunikere det budskab om Kristus, som Gud har åbenbaret for os, <verse number="20" style="v"/>og som er årsag til, at jeg sidder i fængsel. Bed om, at jeg må have frimodighed til at fortsætte med at tale om det, for jeg ved, at det er den opgave, Herren har sendt mig for at udføre.</para>
  <para style="s1">Afsluttende ord og velsignelse</para>
  <para style="p">
    <verse number="21" style="v"/>Dette brev bliver overbragt jer af Tykikos, som er en elsket medkristen og en trofast medarbejder i Herrens tjeneste. Han kan fortælle jer mere nyt herfra. <verse number="22" style="v"/>Jeg sender ham til jer, for at I kan høre, hvordan det går os, og for at han kan være til opmuntring for jer.</para>
  <para style="p">
    <verse number="23" style="v"/>Fred, kærlighed og tro fra Gud Fader og Herren Jesus Kristus være med jer, kære venner. <verse number="24" style="v"/>Guds nåde være over alle, som med en udødelig kærlighed elsker Jesus Kristus, vores Herre.</para>
</usx>
