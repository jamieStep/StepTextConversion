<?xml version="1.0" encoding="UTF-8"?>
<usx version="2.6">
  <book code="GAL" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">GALATERBREVET</para>
  <para style="toc1">Paulus’ Brev til Galaterne</para>
  <para style="toc2">Galaterbrevet</para>
  <para style="toc3">Gal.</para>
  <para style="mt1">Paulus’ Brev til Galaterne</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet er skrevet af apostlen Paulus, sandsynligvis i Antiokia ca. 49 e.Kr., umiddelbart efter det store apostelmøde i Jerusalem. Antiokia var hjemsted for den første græsktalende menighed med en del ikke-jøder som medlemmer.</para>
  <para style="ip">Paulus og Barnabas oprettede flere kristne menigheder under deres første missionsrejse i den romerske provins Galatien i Lilleasien (se <char style="xt"><ref loc="ACT 13:14-14:23">ApG. 13,14–14,23</ref></char>). Da de rejste videre, forsøgte tilrejsende jødekristne at overbevise deres ikke-jødiske trosfæller om nødvendigheden af at blive omskåret og overholde hele den jødiske lov, Toraen. Det gør Paulus skarpt op med i dette brev.</para>
  <para style="ip">Som baggrund for irettesættelsen af galaterne beretter Paulus om en episode i Antiokia, hvor han var nødt til at irettesætte både Peter og Barnabas, fordi de trak sig bort fra fællesskabet med de uomskårne, græsktalende kristne af hensyn til nogle jødekristne venner af Jakob, der var på besøg (<char style="xt">kap. <ref loc="GAL 2:11-19">2,11-19</ref></char>). Senere kom der nogle jødiske farisæere fra Jerusalem til Antiokia og forlangte, at de ikke-jødiske kristne skulle overholde de jødiske love og omskæres for at blive betragtet som en del af Guds folk (<char style="xt">kap. <ref loc="GAL 2:4">2,4</ref></char>). Kort efter rejste Paulus sammen med Barnabas og Titus til Jerusalem for at nå til enighed med ledelsen i modermenigheden. Dette berømte møde refererer Paulus til i 2,1-10, og det er omtalt i <char style="xt"><ref loc="ACT 15">ApG. 15</ref></char>.</para>
  <para style="ip">
    <char style="bd">Indhold og budskab:</char> De jødekristne lærere kom til galaterne med et andet budskab, end det Paulus og Barnabas havde givet dem. Derfor er det vigtigt for Paulus at forsvare sit kald som apostel, et kald, som han ikke fik fra mennesker, men fra Gud.</para>
  <para style="ip">Paulus imødegår i skarpe vendinger de jødekristnes falske lære. Frelsen bygger hverken på omskærelse eller forsøg på at overholde de jødiske love. Den bygger alene på troen på Jesus Kristus, som døde for os og derved satte os fri fra Guds vrede og straf. Paulus henviser også til Abraham, „troens far”, der levede over 400 år før de jødiske love blev givet til Moses. Siden Abraham blev accepteret af Gud på grundlag af sin tro, hvordan kan nogen så hævde, at det er nødvendigt at overholde de jødiske love for at blive accepteret af Gud? Samtidig fastslår Paulus, hvad et sundt kristenliv er: Det udspringer af troen på Jesus Kristus og leves ved lydighed over for Helligåndens vejledning.</para>
  <para style="ip">Brevet understreger den dybe sandhed, at vi bliver frelst alene af Guds nåde ved tro på Jesus. Al anden lære er falsk (<char style="xt">kap. <ref loc="GAL 1:7">1,7</ref></char>). Ved tro får vi fred med Gud (<char style="xt">kap. <ref loc="GAL 2:16">2,16</ref></char>) og bliver åndeligt set børn af Abraham (<char style="xt">kap. <ref loc="GAL 3:7">3,7</ref></char>), og dermed også Guds nye trosfolk, det „sande” eller „åndelige” Israel (<char style="xt">kap. <ref loc="GAL 6:16">6,16</ref></char>). Den frihed må de troende aldrig opgive (<char style="xt">kap. <ref loc="GAL 5:1">5,1</ref></char>). Men friheden må ikke misbruges til at gøre oprør mod Guds vilje. Vi skal leve under Guds Ånds ledelse (<char style="xt">kap. <ref loc="GAL 5:16">5,16</ref></char>), for kun da er det muligt at opfylde kærlighedsbudet og dermed også Toraens intentioner (<char style="xt">kap. <ref loc="GAL 5:14">5,14</ref></char>). I den nye nådespagt er grundloven Kristi Lov, også kaldet Kærlighedsloven (<char style="xt">kap. <ref loc="GAL 6:2">6,2</ref></char>).</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Dette brev er fra Paulus, der er kaldet til at tjene Jesus som apostel. Min kaldelse kommer ikke fra et menneske eller en gruppe mennesker. Den kommer fra Jesus Kristus selv og fra Gud, vores Far, som oprejste ham fra de døde. <verse number="2" style="v"/>Jeg og alle vennerne, som er sammen med mig her, sender mange hilsener til jer, som tilhører de kristne menigheder i provinsen Galatien. <verse number="3" style="v"/>Nåde være med jer og fred fra Gud, vores Far, og Herren Jesus Kristus.</para>
  <para style="p">
    <verse number="4" style="v"/>I ved, hvordan Jesus gav sit liv, for at vi kunne få tilgivelse for vores synder og blive sat fri fra de onde tanker og vaner, som hører denne verden til. Han gik i døden for os, fordi det var Guds vilje, han, som er vores Far. <verse number="5" style="v"/>Han skal have æren i al evighed. Amen.</para>
  <para style="s1">Galaterne er ved at svigte det sande budskab om Guds nåde</para>
  <para style="p">
    <verse number="6-7" style="v"/>Jeg er chokeret over, at I så hurtigt har vendt jer fra Gud, som kaldte jer til at leve i Kristi nåde. Vi bragte jer det glædelige budskab om Jesus, men I har nu taget imod et andet budskab, som bestemt ikke er glædeligt. Der er nogen, der skaber forvirring iblandt jer ved at fordreje glædesbudskabet fra Kristus. <verse number="8" style="v"/>Hvis nogen bringer jer et budskab, der går imod det, vi forkyndte for jer, bliver han ramt af Guds dom. Det gælder også, hvis vi selv eller en engel gør det. <verse number="9" style="v"/>Lad mig sige det en gang til, fordi det er så vigtigt: Guds dom vil ramme enhver, der kommer med et andet budskab end det, I allerede har taget imod!</para>
  <para style="s1">Paulus’ autoritet som apostel</para>
  <para style="p">
    <verse number="10" style="v"/>I kan godt se, at jeg ikke taler mennesker efter munden. Jeg ønsker kun at gøre Guds vilje og tjene ham. Hvis jeg bare sagde det, folk gerne vil høre, kunne jeg ikke tjene Kristus.</para>
  <para style="p">
    <verse number="11-12" style="v"/>Jeg understreger for jer, kære venner, at det budskab, jeg har forkyndt jer, ikke er noget, som mennesker har fundet på, eller noget, jeg har lært under mine studier. Det er Jesus Kristus selv, der har åbenbaret det for mig.</para>
  <para style="p">
    <verse number="13" style="v"/>I har hørt om, hvordan jeg engang levede som rettroende jøde. Jeg forfulgte de kristne af al magt og forsøgte at udrydde Guds menighed. <verse number="14" style="v"/>Jeg var helt opslugt af at studere og følge vores jødiske traditioner, og jeg var langt mere fanatisk i min religiøse overbevisning end mine jævnaldrende. <verse number="15-16" style="v"/>Men Gud besluttede at åbenbare sin Søn for mig, og da blev jeg klar over, at han, allerede før jeg blev født, havde udvalgt mig til at forkynde budskabet om Jesus for mennesker af alle folkeslag. Det gjorde han alene på grund af sin nåde og kærlighed. Da jeg fik den åbenbaring, spurgte jeg ikke straks mennesker til råds, <verse number="17" style="v"/>og jeg tog ikke til Jerusalem for at blive belært af dem, som allerede var apostle før mig. Nej, jeg begav mig straks ud i den arabiske ødemark og vendte senere tilbage til Damaskus.</para>
  <para style="p">
    <verse number="18" style="v"/>Først tre år efter, at Jesus havde vist sig for mig, tog jeg til Jerusalem for at lære apostlen Peter at kende, og jeg blev hos ham i to uger. <verse number="19" style="v"/>Jeg så ikke noget til de andre apostle, undtagen Jesu bror, Jakob. <verse number="20" style="v"/>Gud er mit vidne på, at det, jeg skriver her, er den absolutte sandhed. <verse number="21" style="v"/>Efter opholdet i Jerusalem tog jeg til Syrien og Kilikien. <verse number="22" style="v"/>De kristne menigheder i Judæa havde aldrig mødt mig personligt. <verse number="23" style="v"/>Men de havde gentagne gange hørt, at den mand, som før i tiden forfulgte dem, nu udbredte den selv samme tro, som han før prøvede at udrydde. <verse number="24" style="v"/>Og de takkede Gud for, hvad der var sket med mig.</para>
  <chapter number="2" style="c"/>
  <para style="s1">Paulus’ budskab blev accepteret af apostlene i Jerusalem</para>
  <para style="p">
    <verse number="1" style="v"/>14 år efter tog jeg igen til Jerusalem, denne gang sammen med Barnabas. Jeg tog også Titus med. <verse number="2" style="v"/>Gud havde gennem en åbenbaring vist mig, at jeg skulle tage derhen. Jeg mødtes så med lederne i menigheden i Jerusalem, som alle var jødekristne, og forelagde dem det budskab, som jeg forkynder for alle folkeslagene. Det gjorde jeg for at sikre mig, at mit arbejde ikke ville blive modarbejdet af de andre og derfor være forgæves. <verse number="3" style="v"/>Titus, som jeg havde med, var aldrig blevet omskåret, fordi han ikke er jøde. Men lederne i Jerusalem accepterede ham som en kristen uden at kræve, at han først skulle omskæres.</para>
  <para style="p">
    <verse number="4" style="v"/>Jeg tog til Jerusalem, fordi nogle jøder var kommet til Antiokia og havde påstået, at man ikke kunne være kristen uden at blive omskåret. De havde sneget sig ind i menigheden under påskud af at være kristne, men de var ude på at ødelægge den frihed, vi har i Jesus, vores Frelser, og gøre os alle til slaver af de jødiske love. <verse number="5" style="v"/>Men vi nægtede at bøje os for deres krav. At leve i Guds nåde er nemlig selve kernen i vores budskab.</para>
  <para style="p">
    <verse number="6" style="v"/>Under mødet i Jerusalem blev det klart, at lederne dér ikke havde noget at indvende imod det budskab, jeg forkynder. (At disse ledere var meget ansete, er uvæsentligt for mig, for Gud vurderer ikke mennesker efter, hvilken status de har.) <verse number="7" style="v"/>Tværtimod accepterede de fuldt ud, at Gud har givet mig den opgave at forkynde budskabet om Jesus for de andre folkeslag, mens Peter har fået til opgave at forkynde det for jøderne. <verse number="8" style="v"/>De accepterede, at ligesom Gud står bag Peters tjeneste som apostel for jøderne, på samme måde står han også bag min tjeneste som apostel for de andre folkeslag. <verse number="9" style="v"/>Da Jakob, Peter og Johannes, der regnes for de øverste ledere, hørte, hvordan Gud havde velsignet min tjeneste, gav de Barnabas og mig hånden på, at vi alle skulle stå sammen i tjenesten for Gud. De accepterede, at vi skulle koncentrere os om de øvrige folkeslag, mens de selv ville gå til jøderne. <verse number="10" style="v"/>Dog bad de os om at hjælpe de fattige kristne i Jerusalem, men det har jeg også altid været mere end villig til.</para>
  <para style="s1">Paulus har tidligere konfronteret Peter i Antiokia</para>
  <para style="p">
    <verse number="11" style="v"/>Engang, da Peter var på besøg i menigheden i Antiokia, var jeg nødt til at konfrontere og irettesætte ham, for han var helt forkert på den. <verse number="12" style="v"/>Da han først ankom, havde han intet imod at have spisefællesskab med de kristne, som ikke var jøder. Men da nogle af Jakobs jødiske bekendte fra Jerusalem kom, trak han sig tilbage fra fællesskabet med de ikke-jødiske kristne. Det gjorde han af frygt for dem, der mener, at man ikke kan være kristen uden også at være omskåret. <verse number="13" style="v"/>De øvrige jødekristne i Antiokia fulgte Peter i hans hykleri. Ja, selv Barnabas lod sig rive med ind i det.</para>
  <para style="p">
    <verse number="14" style="v"/>Da jeg så, hvordan de jødekristne ledere gik på kompromis med sandheden, irettesatte jeg Peter i alles påhør. Jeg sagde til ham:</para>
  <para style="p">„Selvom du er jøde, følger du jo ikke længere alle de jødiske skikke. Hvordan kan du så forlange, at de kristne, som ikke er jøder, skal antage jødiske skikke, før du kan acceptere dem?<note caller="+" style="f"><char style="fr" closed="false">2,14 </char><char style="ft" closed="false">Nogle fortolkere mener, at Paulus’ ord slutter her. Den græske tekst har ikke citationstegn, så det er et fortolkningsspørgsmål, hvor talen ophører.</char></note> <verse number="15" style="v"/>Vi, der er født som jøder, har i modsætning til dem, der ikke er jøder, et grundigt kendskab til de jødiske love. <verse number="16" style="v"/>Alligevel har vi indset, at mennesker ikke kan blive accepteret af Gud ved at overholde de jødiske love, men det bliver de ved at tro på, at Jesus er deres Frelser. Derfor har vi også sat vores lid til Jesus. Vi ved, at vi er blevet accepteret af Gud på grund af vores tro på Kristus og ikke ved at overholde de jødiske love. <verse number="17" style="v"/>Nogle jøder betragter os som store syndere, fordi vi har sat de jødiske love til side for i stedet at blive accepteret på grundlag af, hvad Kristus har gjort for os. Er det sandt, at vi er store syndere, fordi vi har sat vores lid til Kristus i stedet for lovgerninger? Absolut nej! <verse number="18" style="v"/>Det er kun, hvis jeg går tilbage og genopbygger det system af love, som jeg er blevet løst fra, at jeg virkelig er en synder.</para>
  <para style="p">
    <verse number="19" style="v"/>Også <char style="em">mit</char> liv var engang styret af de jødiske love. Men jeg blev løst fra dem for at kunne leve for Gud. <verse number="20" style="v"/>Mit gamle liv er korsfæstet med Kristus. Jeg lever ikke, som jeg gjorde før, men nu lever Kristus i mig. Alt, hvad jeg gør, det gør jeg i troen på Guds Søn, som elskede mig og gav sit liv for mig. <verse number="21" style="v"/>Jeg står fast på, at Gud accepterer os alene på grund af sin nåde. Hvis det var muligt at blive accepteret af Gud ved blot at overholde de jødiske love, så døde Kristus jo til ingen nytte!”</para>
  <chapter number="3" style="c"/>
  <para style="s1">Guds accept opnås ved tro, ikke ved at overholde de jødiske love</para>
  <para style="p">
    <verse number="1" style="v"/>I tåbelige galatere, hvordan kunne I komme sådan på afveje? Har nogen forhekset jer? Har vi ikke klart fortalt jer om Kristi død på korset? <verse number="2" style="v"/>Sig mig engang: Modtog I Helligånden, fordi I var gode til at overholde de jødiske love? Eller var det, fordi I greb om budskabet i tro? <verse number="3" style="v"/>Er I virkelig så tåbelige? I begyndte jeres kristenliv så godt i Åndens kraft. Vil I nu forsøge at fuldføre det ved jeres egne anstrengelser? <verse number="4" style="v"/>I har allerede været udsat for megen forfølgelse, siden I blev kristne. Har det hele været til ingen nytte? <verse number="5" style="v"/>Når Gud giver jer sin Ånds kraft og gør mirakler iblandt jer, er det så, fordi I er gode til at overholde de jødiske love, eller fordi I tror på det budskab, I fik fortalt?</para>
  <para style="p">
    <verse number="6" style="v"/>Tænk på, at Abraham havde tro til Gud, og det var derfor, Gud accepterede ham.<note caller="+" style="f"><char style="fr" closed="false">3,6 </char><char style="ft" closed="false">Jf. <char style="xt"><ref loc="GEN 15:6">1.Mos. 15,6</ref></char>.</char></note> <verse number="7" style="v"/>I skal vide, at det er dem, der har tro som Abraham, der er de sande børn af Abraham. <verse number="8" style="v"/>Skriften har for længe siden gjort det klart, at Gud ville acceptere alle folkeslag på grund af deres tro. Det kan man se af det løfte, Gud gav Abraham, nemlig: „Gennem dig vil alle folkeslag blive velsignet.”<note caller="+" style="f"><char style="fr" closed="false">3,8 </char><char style="ft" closed="false"><char style="xt"><ref loc="GEN 12:3">1.Mos. 12,3</ref></char>.</char></note> <verse number="9" style="v"/>Derfor vil alle, der har den samme tillid til Gud, som Abraham havde, også opnå den samme velsignelse, som Abraham opnåede.</para>
  <para style="p">
    <verse number="10" style="v"/>Alle, som prøver at blive accepteret af Gud på grundlag af lovgerninger, lever under Guds dom. Der står jo skrevet: „Enhver, som ikke holder fast ved og handler efter alt, hvad der er skrevet i denne lovbog, kommer under Guds dom.”<note caller="+" style="f"><char style="fr" closed="false">3,10 </char><char style="ft" closed="false"><char style="xt"><ref loc="DEU 27:26">5.Mos. 27,26</ref></char> LXX.</char></note> <verse number="11" style="v"/>Det skulle være klart for enhver, at ingen opnår det evige liv ved at overholde alle lovene. Der står jo skrevet: „Den retskafne får livet ved sin tro.”<note caller="+" style="f"><char style="fr" closed="false">3,11 </char><char style="ft" closed="false"><char style="xt"><ref loc="HAB 2:4">Hab. 2,4</ref></char>. <char style="xt"><ref loc="ROM 1:17">Rom. 1,17</ref></char>.</char></note> <verse number="12" style="v"/>Men den jødiske lov bygger ikke på tro, men på overholdelse af alle lovene. Der står jo skrevet: „Den, der overholder alle disse love, vil få livet derved.”<note caller="+" style="f"><char style="fr" closed="false">3,12 </char><char style="ft" closed="false"><char style="xt"><ref loc="LEV 18:5">3.Mos. 18,5</ref></char>. <char style="xt"><ref loc="ROM 10:5">Rom. 10,5</ref></char>.</char></note> <verse number="13" style="v"/>Nu har Kristus frikendt os fra den dom, som følger af ikke at kunne overholde alle lovene. Det gjorde han ved selv at gå ind under dommen i stedet for at lade dommen ramme os. Da Jesus døde på korset, oplevede han Guds dom, for der står skrevet: „Den, der hænges op på et stykke træ, er under Guds dom.”<note caller="+" style="f"><char style="fr" closed="false">3,13 </char><char style="ft" closed="false"><char style="xt"><ref loc="DEU 21:22-23">5.Mos. 21,22-23</ref></char>.</char></note> <verse number="14" style="v"/>Da Jesus døde i stedet for os, nåede den velsignelse, som var lovet Abraham, ud til alle folkeslagene. Det betyder også, at det er ved tro, vi modtager Helligånden, som blev lovet os.</para>
  <para style="s1">Løfterne til Abraham sammenlignet med lovens pagt</para>
  <para style="p">
    <verse number="15" style="v"/>Lad mig prøve at forklare det for jer ved at bruge et dagligdags eksempel. Når et testamente først er underskrevet og gjort retsgyldigt, kan ingen føje noget til eller trække noget fra. <verse number="16" style="v"/>Sådan er det også med pagten mellem Gud og Abraham. Guds pagt med Abraham indeholdt et løfte om, at en af hans efterkommere ville blive til stor velsignelse. Skriften siger ikke „og dine efterkommere”, som om det gjaldt mange, men „og en af dine efterkommere”,<note caller="+" style="f"><char style="fr" closed="false">3,16 </char><char style="ft" closed="false">Paulus tænker muligvis på udtrykket „i din sæd skal alle jordens folk velsignes” i <char style="xt"><ref loc="GEN 22:18">1.Mos. 22,18</ref>;</char> 26,4 og 28,14. Udtrykket „i din sæd” i <char style="xt"><ref loc="GEN 22:18">1.Mos. 22,18</ref></char> er en præcisering af udtrykket „i dig” fra <char style="xt"><ref loc="GEN 12:3">1.Mos. 12,3</ref></char>, som Paulus citerede i vers 8. Her gøres det klart, at velsignelsen gennem Abraham til alle jordens folkeslag skulle komme gennem en af Abrahams efterkommere. Det er også muligt, at Paulus tænker på andre steder, hvor hele udtrykket „og i din sæd” findes, nemlig <char style="xt"><ref loc="GEN 13:15">1.Mos. 13,15</ref>;</char> 17,8; 24,7; 26,3. I åndelig forstand er Abrahams børn alle, som tror på Kristus, og de får del i de åndelige velsignelser, som hører Guds rige til. Ligesom Israels folk blev et stort folk med et konkret land med den berømte David som konge, således er Abrahams åndelige efterkommere blevet til et stort folk i et nyt åndeligt rige med Davidssønnen Jesus som konge.</char></note> og det vil sige Kristus. <verse number="17" style="v"/>Det, jeg mener, er, at det løfte om velsignelse, som pagten med Abraham indeholdt, blev ikke trukket tilbage, da Gud oprettede lovens pagt efter 430 år.<note caller="+" style="f"><char style="fr" closed="false">3,17 </char><char style="ft" closed="false">I et fremmed land, Egypten.</char></note> <verse number="18" style="v"/>Gud gav et løfte til Abraham på grundlag af sin nåde. Men hvis løftet om velsignelse bliver opfyldt ved, at man overholder loven, så er der ikke længere tale om et løfte, som opfyldes ved Guds nåde.</para>
  <para style="p">
    <verse number="19" style="v"/>Hvad er så formålet med loven? Den blev nødvendig på grund af menneskers ondskab, og den skulle være i kraft, indtil den efterkommer, som løftet talte om, var kommet. Jødernes lov blev givet til Moses med engles hjælp, og Moses var som et mellemled mellem Gud og folket. <verse number="20" style="v"/>Gud gav ikke sine love direkte til folket. Men da han gav sit løfte til Abraham, skete det direkte, for Gud er ikke afhængig af et mellemled.</para>
  <para style="s1">Abrahams velsignelse fås ved tro på Kristus, ikke gennem loven</para>
  <para style="p">
    <verse number="21" style="v"/>Er loven da i modstrid med Guds løfter? Selvfølgelig ikke! Havde der eksisteret et sæt lovregler, som kunne give evigt liv, så ville man kunne blive accepteret af Gud ved at overholde de regler. <verse number="22" style="v"/>Men det kan ikke lade sig gøre, for Skriften siger, at alle mennesker er under syndens magt.<note caller="+" style="f"><char style="fr" closed="false">3,22 </char><char style="ft" closed="false"><char style="xt"><ref loc="PSA 14:1-3">Sl. 14,1-3</ref></char>, <char style="xt"><ref loc="ROM 3:10">Rom. 3,10</ref></char>.</char></note> Det er kun ved tro på Jesus Kristus, at mennesker kan få del i det evige liv, som Gud har lovet.</para>
  <para style="p">
    <verse number="23" style="v"/>Indtil det at tro på Kristus blev en mulighed, levede vi jøder som i et fangenskab og blev bevogtet af loven. <verse number="24" style="v"/>Den skulle holde os i skak, indtil Kristus kom, og vi dermed kunne blive accepteret af Gud på grundlag af vores tro på ham. <verse number="25" style="v"/>Og nu, da vi <char style="em">er</char> kommet til tro, behøver vi ikke længere at blive bevogtet af den jødiske lov.<note caller="+" style="f"><char style="fr" closed="false">3,25 </char><char style="ft" closed="false">Eller: „vi er ikke længere under Toraens formynderskab”. Det græske ord henviser til en person, der skulle fortælle mindreårige børn, hvad de skulle gøre, og sørge for, at de blev holdt i skak og ikke kom på afveje. Det samme ord forekommer i vers 24 og i <char style="xt"><ref loc="1CO 4:15">1.Kor. 4,15</ref></char>.</char></note></para>
  <para style="s1">I er ikke umyndige slaver, men Guds børn</para>
  <para style="p">
    <verse number="26" style="v"/>Gennem jeres tro på Jesus er I alle blevet Guds børn. <verse number="27" style="v"/>Alle I, som blev døbt til at tilhøre Kristus, har iklædt jer Kristus. <verse number="28" style="v"/>Der er opstået en helt ny enhed mellem jøder og grækere, slaver og frie folk, mænd og kvinder. Vi er alle blevet ét på grund af vores fælles tro på Kristus. <verse number="29" style="v"/>Da I nu tilhører Kristus, er I også åndeligt set børn af Abraham, og I er blevet medarvinger til det, som Gud for længe siden lovede Abraham.</para>
  <chapter number="4" style="c"/>
  <para style="p">
    <verse number="1-2" style="v"/>Lad mig bruge et eksempel. Tænk på et lille barn, som er arving til al sin fars ejendom. Indtil barnet når den myndighedsalder, som faderen forud har bestemt, har det ingen rettigheder over arven og kan derfor sammenlignes med faderens slaver. Barnet er under opsyn af en værge, og arven er i andres varetægt indtil det rette tidspunkt. <verse number="3" style="v"/>Sådan er det også med os. Indtil Kristus kom, levede vi som umyndige børn. Vi levede som slaver af religiøse regler og denne verdens tankegang. <verse number="4-5" style="v"/>Men da den tid kom, som Gud forud havde fastsat, sendte han sin Søn her til jorden, født af en kvinde. Kristus gik ind under den jødiske lovs herredømme for at kunne løskøbe os fra at være slaver af den og give os de fulde rettigheder som Guds sande børn.</para>
  <para style="p">
    <verse number="6" style="v"/>Da I nu er blevet Guds børn, har Gud givet jer sin egen Søns Ånd, og det er den Ånd, som gør, at vi kan kalde Gud vores Far. <verse number="7" style="v"/>Altså er I ikke længere slaver, men børn af Gud. Men når I er børn, er I også retmæssige arvinger til alt, hvad Gud har til sine børn.</para>
  <para style="s1">Vend ikke tilbage til slaveriet</para>
  <para style="p">
    <verse number="8" style="v"/>Før i tiden var I slaver af afguder og ting, der ikke kommer fra den sande Gud. I kendte ham jo ikke dengang. <verse number="9" style="v"/>Men nu kender I Gud, ja endnu mere: I er kendt af Gud. Hvorfor vil I så vende tilbage til et liv styret af ineffektive lovregler og nytteløse anstrengelser? Vil I gerne være slaver af dem igen? <verse number="10" style="v"/>I går højt op i reglerne for de ugentlige, månedlige og årlige jødiske ceremonier og fester. <verse number="11" style="v"/>Jeg er bange for, at mit arbejde hos jer har været forgæves. <verse number="12" style="v"/>Kære venner, jeg beder jer inderligt om at leve, som jeg gør—i frihed fra disse ting—for jeg er blevet som jer ikke-jøder—frigjort fra de jødiske lovregler.</para>
  <para style="p">I tog så venligt imod mig, da jeg kom til jer første gang. <verse number="13" style="v"/>I husker jo nok, at det var min fysiske svaghed, der blev anledningen til, at jeg første gang fortalte jer om Jesus. <verse number="14" style="v"/>Men selvom jeg så ynkelig ud, viste I hverken foragt eller afsky for mig. I tog imod mig som Guds sendebud, ja, som havde jeg været Frelseren Jesus selv. <verse number="15" style="v"/>I var så glade og lykkelige dengang. Hvor er den glæde henne i dag? Jeg husker jeres kærlighed til mig. I ville endog have revet jeres øjne ud og givet dem til mig, hvis det havde været muligt. <verse number="16" style="v"/>Mon I nu bliver vrede på mig, fordi jeg siger jer sandheden?</para>
  <para style="p">
    <verse number="17" style="v"/>De mennesker, som ønsker, at I skal følge de jødiske lovregler, gør alt, for at I skal komme over på deres side. De tænker ikke på, hvad der er bedst for jer, men kun på at trække jer væk fra os, så I kan blive lige så ivrige efter at følge reglerne, som de selv er. <verse number="18" style="v"/>Det er fint at være ivrig, hvis det altså er efter at gøre det rigtige. Det burde I altid være, ikke kun når jeg er hos jer. <verse number="19" style="v"/>Åh, mine elskede børn, jeg føler en dyb smerte for jer, som om jeg var i fødselsveer. Jeg kæmper for, at I må komme til at ligne Kristus mere og mere. <verse number="20" style="v"/>Jeg ville ønske, at jeg var hos jer nu, så jeg kunne udtrykke mig klarere og bedre vide, hvad jeg skal sige. Jeg ved snart ikke, hvad jeg skal tænke om jer.</para>
  <para style="p">
    <verse number="21" style="v"/>Sig mig engang, I som så gerne vil følge de jødiske lovbøger, ved I egentlig, hvad der står i dem? <verse number="22" style="v"/>Der står blandt andet, at Abraham fik to sønner. Den ene blev født af slavekvinden Hagar, den anden af hans kone Sara, den frie kvinde.<note caller="+" style="f"><char style="fr" closed="false">4,22 </char><char style="ft" closed="false">Da Abrahams kone, Sara, ikke kunne få børn, foreslog hun, at Abraham fik et barn med slavepigen Hagar. Det gik Abraham med på, og Ishmael blev født. Senere fik Abraham og Sara ved et mirakel en søn sammen, som kom til at hedde Isak. Beretningen findes i <char style="xt"><ref loc="GEN 15-21">1.Mos. 15–21</ref></char>.</char></note> <verse number="23" style="v"/>Slavekvindens søn blev født som følge af menneskelige planer. Den frie kvindes søn blev født som følge af et løfte fra Gud. <verse number="24" style="v"/>Den historie har en dybere betydning. De to kvinder symboliserer de to pagter mellem Gud og mennesker. Lovens pagt, som Gud oprettede med Israels folk på Sinaibjerget, svarer til slavekvinden Hagar. Den pagts „børn” lever som slaver. <verse number="25" style="v"/>Sinaibjerget i Arabien symboliserer det jordiske Jerusalem, som er centrum for de jøder, der lever som slaver af loven. <verse number="26" style="v"/>Den frie kvinde, Sara, er symbol på det himmelske Jerusalem, og hendes „børn” lever i frihed. Hun er „mor” til alle os, som tror på Kristus. <verse number="27" style="v"/>Der står jo skrevet:</para>
  <para style="q1">„Glæd dig, du kvinde, som ikke kan få børn.</para>
  <para style="q2">Bryd ud i jubel, du, som ikke kender til veer.</para>
  <para style="q1">Den tilsidesatte hustru får masser af børn,</para>
  <para style="q2">langt flere end hende, der har manden.”<note caller="+" style="f"><char style="fr" closed="false">4,27 </char><char style="ft" closed="false">Citat fra <char style="xt"><ref loc="ISA 54:1">Es. 54,1</ref></char>. Se også <char style="xt"><ref loc="GEN 15:5">1.Mos. 15,5</ref></char> om Saras og Abrahams utallige „børn”. Hagar kunne sagtens få børn, blot hun havde en mand, mens Sara blev tilsidesat, da hun ikke kunne få børn. Men i sidste instans fik Sara mange flere åndelige efterkommere, end nogen kvinde har fået fysiske efterkommere.</char></note></para>
  <para style="p">
    <verse number="28" style="v"/>I, som er kristne, ligner Saras søn, Isak, idet jeres åndelige fødsel er et resultat af Guds løfte til Abraham. <verse number="29" style="v"/>Men det samme som skete dengang, sker også i dag. De, som er „født” i kraft af menneskelig tankegang, forfølger dem, som er „født” i kraft af Helligånden. <verse number="30" style="v"/>Det har Skriften også noget at sige om: „Jag slavekvinden og hendes søn bort, for slavekvindens søn må aldrig få del i den frie søns arv.”<note caller="+" style="f"><char style="fr" closed="false">4,30 </char><char style="ft" closed="false"><char style="xt"><ref loc="GEN 21:10">1.Mos. 21,10</ref></char>.</char></note> <verse number="31" style="v"/>Altså er vi ikke født til at leve i slaveri, men til at leve i frihed.</para>
  <chapter number="5" style="c"/>
  <para style="p">
    <verse number="1" style="v"/>Kristus har sat os i frihed, for at vi skulle blive ved med at leve i frihed. Derfor skal I stå fast på jeres frihed og ikke lade jer skubbe tilbage til en slavetilværelse.</para>
  <para style="s1">At blive omskåret betyder at blive afskåret fra Kristus</para>
  <para style="p">
    <verse number="2" style="v"/>Hør hvad jeg, Paulus, siger til jer: Hvis I lader jer omskære for at få Gud til at acceptere jer, så gavner Kristi død jer ikke. <verse number="3" style="v"/>Jeg vil sige det helt klart til ethvert menneske, som lader sig omskære for at blive som jøderne: Så er du også nødt til at overholde alle de jødiske lovregler! <verse number="4" style="v"/>I, der søger at blive accepteret af Gud ved at følge de jødiske love, har afbrudt forbindelsen med Kristus. I har sagt nej til Guds nåde! <verse number="5" style="v"/>Vi, der tror på Kristus, ser med stor forventning og forvisning frem til at blive accepteret af Gud på grund af vores tro. Den overbevisning har vi fra Helligånden. <verse number="6" style="v"/>For os, der tilhører Jesus Kristus, gør det ingen forskel, om et menneske er omskåret eller ej. Det eneste, der betyder noget, er den tro, der leves ud i kærlighed.</para>
  <para style="p">
    <verse number="7" style="v"/>Det gik ellers så godt med jeres liv som kristne. Hvem har overtalt jer til at forlade sandheden? <verse number="8" style="v"/>En sådan overtalelse kommer bestemt ikke fra ham, der kaldte jer til at leve i nåden. <verse number="9" style="v"/>Pas på! En smule surdej kan gennemsyre hele dejen! <verse number="10" style="v"/>Men jeg tror nu alligevel på, at I vil være enige med mig. Så megen tiltro har jeg til Herren. Og de, der skaber forvirring iblandt jer, vil komme til at bøde for det, hvem de end er.</para>
  <para style="p">
    <verse number="11" style="v"/>Kære venner, hvis jeg stadig forkyndte, at man skulle omskæres for at blive accepteret af Gud, så ville jøderne straks holde op med at forfølge mig. Så behøvede jeg heller ikke at forkynde det budskab om korset, der er dem så meget imod. <verse number="12" style="v"/>Gid de, der forvirrer jer med deres snak om omskærelse, ville lemlæste sig selv.</para>
  <para style="s1">Opfyld kærlighedsbudet—i Helligåndens kraft</para>
  <para style="p">
    <verse number="13" style="v"/>Kære venner, I er kaldet til et liv i frihed fra lovgerninger. Men misbrug ikke friheden. Gør den ikke til en undskyldning for at handle selvisk. Nej, I skal tjene hinanden i kærlighed. <verse number="14" style="v"/>Hele loven er samlet i én befaling, nemlig kærlighedsbudet: Du skal elske din næste som dig selv.</para>
  <para style="p">
    <verse number="15" style="v"/>Hvis I altid kritiserer og bagtaler hinanden, så ender det med, at I ødelægger hinanden. <verse number="16" style="v"/>Nej, I skal leve jeres liv efter Helligåndens vejledning, siger jeg. På den måde kan I undgå at føre jeres selviske tilbøjeligheder ud i livet. <verse number="17" style="v"/>Jeres selviske vilje og Guds Ånds vilje trækker jo i hver sin retning. De ligger altid i konflikt med hinanden, så I risikerer at blive lammet i jeres handlinger. <verse number="18" style="v"/>Men hvis I virkelig er ledt af Helligånden, behøver I ikke loven til at holde styr på jer.</para>
  <para style="p">
    <verse number="19-21" style="v"/>Folks ugudelige og egoistiske handlinger er velkendte, som for eksempel: Seksuel synd, umoral og perversitet; afgudsdyrkelse og okkultisme; had, skænderier og misundelse; hidsighed og selviske ambitioner; klikedannelse og jalousi; drukkenskab og orgier. Jeg har sagt det før, men siger det gerne igen: De, der lever på den måde, vil ikke få adgang til det kommende Guds rige.</para>
  <para style="p">
    <verse number="22-23" style="v"/>Men det, Helligånden frembringer i os, er: Kærlighed, glæde og fred; tålmodighed og hjælpsomhed; godhed og troskab; nænsomhed og selvbeherskelse. Ingen lov forbyder den slags ting.</para>
  <para style="p">
    <verse number="24" style="v"/>De, som lever deres liv med Kristus som Herre, har korsfæstet det gamle liv med dets egoisme og begær. <verse number="25" style="v"/>Da Guds Ånd har givet os et nyt liv, må vi også følge Åndens vejledning.</para>
  <para style="p">
    <verse number="26" style="v"/>Lad os ikke være selvglade. Det provokerer og skaber misundelse.</para>
  <chapter number="6" style="c"/>
  <para style="s1">Løft hinanden op, ikke jer selv</para>
  <para style="p">
    <verse number="1" style="v"/>Hvis nogen af jer kommer til at gøre et fejltrin, skal I andre, som er stærkere i Ånden, hjælpe vedkommende op igen, men gør det nænsomt. Glem ikke, at det kunne have været jer selv, som faldt for en fristelse. <verse number="2" style="v"/>Vær med til at bære hinandens byrder. På den måde opfylder I Kristi kærlighedslov.</para>
  <para style="p">
    <verse number="3" style="v"/>Hvis I tror for meget om jer selv, bedrager I jer selv. <verse number="4" style="v"/>I må hver især vurdere jeres egne handlinger. Er I tilfredse med dem, kan I være glade. Men lad være at sammenligne jer med hinanden. <verse number="5" style="v"/>I må tage det ansvar på jer, som I hver især har fået.</para>
  <para style="p">
    <verse number="6" style="v"/>De, der modtager undervisning i Guds ord, bør dele alt godt med dem, der underviser dem.</para>
  <para style="s1">Man høster, som man sår</para>
  <para style="p">
    <verse number="7" style="v"/>Bedrag ikke jer selv. Tag ikke Guds godhed for givet, for hvad et menneske sår, skal det også høste. <verse number="8" style="v"/>De, der investerer i deres eget selviske begær, vil høste død og ødelæggelse, men de, der investerer i det, som Helligånden ønsker, vil høste evigt liv ved Helligånden. <verse number="9" style="v"/>Lad os ikke blive trætte af at gøre det rette, for det vil resultere i en rig høst, når tiden er inde, blot vi ikke giver op. <verse number="10" style="v"/>Lad os derfor bruge enhver anledning til at gøre godt mod alle mennesker, men især mod dem, vi hører sammen med i troen på Kristus.</para>
  <para style="s1">Afsluttende formaninger og hilsen</para>
  <para style="p">
    <verse number="11" style="v"/>Det her skriver jeg selv.<note caller="+" style="f"><char style="fr" closed="false">6,11 </char><char style="ft" closed="false">Paulus havde normalt en hjælper, der skrev brevene ned efter diktat, men denne afslutning ville han selv skrive. Se <char style="xt"><ref loc="ROM 16:22">Rom. 16,22</ref></char>.</char></note> I kan kende min håndskrift på de store bogstaver. <verse number="12" style="v"/>De, der gerne vil gøre jøderne tilpas, prøver at tvinge jer til at blive omskåret. De ønsker nemlig ikke at blive forfulgt på grund af budskabet om, at Gud accepterer mennesker alene ved tro på Kristus, uden omskærelse. <verse number="13" style="v"/>De jødekristne, som lægger så meget vægt på omskærelse, overholder ikke selv alle de jødiske love, men de vil gerne have jer omskåret, så de kan prale af jeres omskærelse over for andre jøder. <verse number="14" style="v"/>Men hvis jeg skal prale af noget, bliver det kun af, at Jesus Kristus, vores Herre, døde på korset for vores skyld. På grund af hans død er verden som død for mig, og jeg er som død for verden. <verse number="15" style="v"/>Om man er omskåret eller ej har intet at gøre med at blive accepteret af Gud. Det, der betyder noget, er, om et menneske har modtaget det nye, åndelige liv.</para>
  <para style="p">
    <verse number="16" style="v"/>Alle, som følger disse anvisninger, vil opleve Guds fred og barmhjertighed. De udgør det sande Israel, Guds folk.</para>
  <para style="p">
    <verse number="17" style="v"/>Lad ingen volde mig flere bryderier. Det er jo mig og ikke de omtalte folk, der går rundt med ar på kroppen, og det gør jeg, fordi jeg fortæller om Jesus.</para>
  <para style="p">
    <verse number="18" style="v"/>Herren Jesu Kristi nåde være med jeres ånd. Amen.</para>
</usx>
