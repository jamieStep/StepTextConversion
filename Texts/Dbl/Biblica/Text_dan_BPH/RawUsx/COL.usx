<?xml version="1.0" encoding="UTF-8"?>
<usx version="2.6">
  <book code="COL" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">KOLOSSENSERBREVET</para>
  <para style="toc1">Paulus’ Brev til Kolossenserne</para>
  <para style="toc2">Kolossenserbrevet</para>
  <para style="toc3">Kol.</para>
  <para style="mt1">Paulus’ Brev til Kolossenserne</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet er skrevet af apostlen Paulus, mens han var i husarrest i Rom, ca. år 60 e.Kr. (se <char style="xt"><ref loc="ACT 28:16">ApG. 28,16</ref></char> ff.). Det ser ud til at være skrevet samtidig med Efeserbrevet og kort før Filipperbrevet. Både Efeserbrevet og Kolossenserbrevet blev åbenbart overbragt af Paulus’ medarbejder Tykikos. Paulus havde aldrig selv været i Kolossæ. Menigheden dér var en indirekte frugt af hans forkyndelse i nabobyen Efesos. Det var Epafras, en ung mand, der blev omvendt under Paulus’ forkyndelse i Efesos, som bragte budskabet om Jesus Kristus til Kolossæ, sandsynligvis hans hjemby.</para>
  <para style="ip">
    <char style="bd">Indhold og budskab:</char> Epafras var bekymret over situationen i Kolossæ. Derfor opsøgte han Paulus i Rom. Brevet er Paulus’ vejledning til menigheden. Han imødegår den blanding af mysticisme, hedensk filosofi og jødedom, der har sneget sig ind blandt de troende og udvandet troen på Kristi guddommelighed. Kristus er Guds eget billede, Skaberen, som opretholder alle tings eksistens, menighedens Herre og den Frelser, der skabte forsoning mellem mennesker og Gud. Kun gennem ham er der frelse. Al anden filosofi og praksis fører bort fra ham. Paulus beskriver, hvordan troen på Kristus får konsekvenser for de kristnes liv.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1-2" style="v"/>Kære trofaste medkristne i Kolossæ. Dette brev er fra Paulus, der ved Guds vilje er blevet apostel i tjenesten for Jesus Kristus, og fra Timoteus, min medarbejder. Nåde være med jer og fred fra Gud, vores Far.</para>
  <para style="s1">Taksigelse og bøn for menigheden</para>
  <para style="p">
    <verse number="3" style="v"/>Når vi beder for jer, takker vi altid Gud, vores Herres Jesu Kristi Far. <verse number="4" style="v"/>Vi har jo hørt om jeres tro på Jesus som Messias og om jeres kærlighed til alle, der tror på ham, <verse number="5" style="v"/>en kærlighed, som næres af forventningen om den herlighed, der venter jer i Himlen, sådan som I har hørt gennem det sande budskab om evigt liv ved tro på Kristus. <verse number="6-7" style="v"/>Fra den dag Epafras, vores elskede medarbejder, bragte jer budskabet, og I oplevede Guds nåde, har det båret frugt i jeres liv, ligesom det gør i resten af verden. Epafras er en Kristi tjener og beder trofast for jer. <verse number="8" style="v"/>Det er ham, der har fortalt os om jeres kærlighed, som er en frugt af Guds Ånd. <verse number="9" style="v"/>Derfor er vi også blevet ved med at bede for jer, lige siden vi først hørte om jer, for vi ønsker, at I må få visdom og åndelig indsigt, så I fuldt ud kan forstå, hvad der er Guds vilje, <verse number="10" style="v"/>så I kan leve sådan, at det ærer og glæder Herren. Det gør I ved at udføre alle slags gode gerninger og stadig vokse i jeres forståelse af Gud. <verse number="11" style="v"/>Så vil han styrke jer på alle måder ved sin fantastiske kraft, så I kan holde ud under al modgang og med glæde <verse number="12" style="v"/>være taknemmelige over, at vores himmelske Far har givet jer adgang til alt det, han har til sine børn, dem, der lever i lyset. <verse number="13" style="v"/>Han har jo frigjort os fra mørkets magt og ført os ind i sin elskede Søns rige. <verse number="14" style="v"/>På grund af Jesu død blev alle vores synder tilgivet, og vi blev erklæret skyldfri.</para>
  <para style="s1">Lovprisning af Guds frelsesplan og Guds Søn</para>
  <para style="p">
    <verse number="15" style="v"/>Vi kan se den usynlige Gud ved at se hans Søn, som er Herre over alt det skabte. <verse number="16" style="v"/>Alt i himlen og på jorden blev til og eksisterer ved hans medvirken og for hans skyld, både det synlige og det usynlige, inklusive alt, som har magt og autoritet i den åndelige verden. <verse number="17" style="v"/>Han var til før alt andet, og alt eksisterer i kraft af ham. <verse number="18" style="v"/>Han er leder<note caller="+" style="f"><char style="fr" closed="false">1,18 </char><char style="ft" closed="false">Ordret: „hoved”.</char></note> for menigheden, som er hans legeme. Han er alle tings begyndelse. Han var den første til at opstå fra de døde og har førstepladsen på alle områder. <verse number="19" style="v"/>Det var nemlig Guds plan og vilje at åbenbare hele sit guddommelige væsen gennem sin Søn, <verse number="20" style="v"/>og Gud skabte gennem hans død på korset mulighed for fred og forsoning mellem sig selv og alt på jorden og i himlen.</para>
  <para style="s1">Hold fast ved troen uden vaklen</para>
  <para style="p">
    <verse number="21" style="v"/>I, der engang var langt borte fra Gud og fjendtligt indstillede over for ham midt i jeres onde handlinger, <verse number="22" style="v"/>er nu blevet forsonet med ham. Gennem sin død skabte Kristus forsoning mellem jer og Gud, så I kan se frem til at stå foran ham fuldt ud accepterede, skyldfri og hævet over enhver anklage, <verse number="23" style="v"/>hvis I altså bliver grundfæstet og styrket i troen, så I kan stå fast og ikke miste det håb, I modtog gennem budskabet om Kristus. Det budskab er nået ud over hele verden, og jeg, Paulus, har investeret mit liv i at forkynde det overalt.</para>
  <para style="s1">Gennem lidelser til herlighed</para>
  <para style="p">
    <verse number="24" style="v"/>Jeg har måttet lide meget, fordi jeg har forkyndt budskabet om Kristus for jer ikke-jøder. Men jeg glæder mig midt i det hele. Kristus måtte jo også lide meget, og jeg fortsætter blot, hvor han slap, til gavn for menigheden, som er hans legeme. <verse number="25-26" style="v"/>Jeg blev tjener for Guds menighed for at udføre den opgave, som Gud har givet mig med henblik på jer. Jeg er med til at gøre den plan til virkelighed, som har været et mysterium gennem tiderne og ikke blev forstået af de tidligere generationer, men nu er blevet åbenbaret for hans hellige tjenere. <verse number="27" style="v"/>Gud besluttede at vise os, hvor stor en rigdom der ligger i, at budskabet om frelse også gælder for ikke-jøder. Det betyder, at Kristus nu bor i jer, og det giver jer et stærkt håb om en herlig fremtid. <verse number="28" style="v"/>Når vi fortæller jer om Kristus, gør vi det med al den visdom, vi har fået fra Gud. Vi underviser og retleder jer alle sammen med det formål, at hver enkelt af jer må nå frem til fuld modenhed i Kristus. <verse number="29" style="v"/>Det er det mål, jeg arbejder og kæmper for med Guds kraft, som virker mægtigt i mig.</para>
  <chapter number="2" style="c"/>
  <para style="s1">Paulus kæmper i bøn for menighederne</para>
  <para style="p">
    <verse number="1" style="v"/>Jeg vil gerne have, at I skal vide, hvor svær en åndelig kamp jeg kæmper både for jer, for menigheden i Laodikea og for alle de andre, som jeg aldrig har mødt personligt. <verse number="2" style="v"/>Jeg beder om, at I må blive knyttet sammen i kærlighed og styrkes i jeres tro med en åndelig rigdom af indsigt og overbevisning. Derved vil I bedre kunne fatte det mysterium fra Gud, som Kristus nu har åbenbaret. <verse number="3" style="v"/>Det er jo hos ham, at alle visdommens og kundskabens kostelige skatte ligger gemt. <verse number="4" style="v"/>Det siger jeg for at advare jer imod dem, der vil prøve at bedrage jer med veltalenhed og falske argumenter. <verse number="5" style="v"/>Selvom jeg opholder mig langt borte fra jer, tænker jeg meget på jer, og jeg glæder mig over at høre, at I står sammen i jeres fællesskab og har en stærk tro på Kristus.</para>
  <para style="s1">Lev jeres liv i lydighed mod Kristus i stedet for religiøse regler</para>
  <para style="p">
    <verse number="6" style="v"/>Nu, hvor Jesus Kristus er jeres Herre, skal I leve i lydighed mod ham. <verse number="7" style="v"/>Stå fast i troen og søg jeres åndelige næring og styrke fra ham, sådan som I har lært, og vær altid fyldt med tak til Gud.</para>
  <para style="p">
    <verse number="8" style="v"/>Pas på, at I ikke bliver fanget ind af forførende filosofier og indholdsløse ideologier, der ikke er baseret på Kristus, men på menneskelige traditioner og religiøse regler. <verse number="9" style="v"/>For i Kristus er hele Guds væsen åbenbaret i menneskelig skikkelse, <verse number="10" style="v"/>og alt, hvad I har brug for, kan I få fra ham. Han er den højeste hersker, og alle andre magter og myndigheder i universet er underlagt ham.<note caller="+" style="f"><char style="fr" closed="false">2,10 </char><char style="ft" closed="false">Ordret: „hovedet for alle magter og myndigheder”.</char></note></para>
  <para style="p">
    <verse number="11" style="v"/>I behøver ikke at blive omskåret for at blive regnet med til Guds folk. Nej, ved jeres tro på Kristus er I åndeligt talt blevet omskåret. I tog afsked med det gamle liv, <verse number="12" style="v"/>da I blev begravet i dåbens vand, ligesom Kristus blev begravet, og I stod op fra dåben til et nyt liv sammen med Kristus, fordi I tror på den Guds kraft, der oprejste ham fra de døde. <verse number="13" style="v"/>Engang var I åndeligt talt døde og levede i synd og umoralitet, men Gud har givet jer et nyt liv, ligesom Kristus fik et nyt liv. Gud tilgav os alle vores overtrædelser, <verse number="14" style="v"/>og anklageskriftet imod os, som byggede på lovens krav, tilintetgjorde han ved at fastgøre det til korset. <verse number="15" style="v"/>Han besejrede ondskabens magter og myndigheder og fratog dem grundlaget for at anklage os, da han offentligt ydmygede dem ved sin sejr på korset.</para>
  <para style="p">
    <verse number="16" style="v"/>I skal derfor ikke føle fordømmelse, hvis nogen kritiserer jer for, hvad I spiser og drikker, eller hvis nogen anklager jer for ikke at overholde de ugentlige, månedlige eller sæsonbestemte jødiske højtider. <verse number="17" style="v"/>Disse lovbud og højtider var påbudt, fordi de pegede hen på noget, som senere skulle ske. De var som skyggen af en fremtidig virkelighed, og den virkelighed er kommet med Kristus. <verse number="18" style="v"/>Lad ikke nogen tage den sejr fra jer, som Kristus har vundet. Følg ikke de folk, som insisterer på ydre religiøs fromhed, som tilbeder englene, som fordyber sig i deres egne drømme og syner, og som praler med deres menneskelige visdom. <verse number="19" style="v"/>De underordner sig ikke Kristus, som dog er menighedens hoved, hvorfra hele legemet styres og vokser, mens alle dele og forbindelsesled udfører hver deres opgave.</para>
  <para style="p">
    <verse number="20" style="v"/>Da I nu ligesom Kristus er løst fra jeres gamle liv og dermed ikke længere er underlagt denne verdens religiøse regler, hvorfor så blive ved med at gå op i lovbud som f.eks: <verse number="21" style="v"/>„Det må du ikke bruge”, eller: „Den slags er det forbudt at spise” eller: „Det må du ikke røre.” <verse number="22" style="v"/>Alle de ting, I ikke må røre, er jo bare almindelige ting, som har en kort levetid og er beregnet til at blive brugt. En sådan lære med bud og regler bygger på mennesketanker. <verse number="23" style="v"/>Det kan lyde vældig fromt, og man kan fristes til at tro, at den slags ydre religiøsitet, påtaget ydmyghed og asketiske påbud er udtryk for sand visdom, men i virkeligheden er de uden værdi og effekt over for hjertets ondskab.</para>
  <chapter number="3" style="c"/>
  <para style="p">
    <verse number="1" style="v"/>Nu, hvor I ligesom Kristus er blevet oprejst til et nyt liv, skal I lægge vægt på de værdier, som kommer ovenfra, hvor Kristus sidder på tronen ved Guds højre hånd. <verse number="2" style="v"/>Læg vægt på den himmelske verdens værdier, ikke de jordiske. <verse number="3" style="v"/>Jeres gamle liv er forbi, og jeres kommende liv ligger gemt hos Gud, hvor Kristus er. <verse number="4" style="v"/>Når Kristus bliver åbenbaret i sin herlighed, vil jeres kommende liv blive synligt, og I vil opnå den samme herlighed, som Kristus har.</para>
  <para style="p">
    <verse number="5" style="v"/>Alt det i jeres gamle liv, som hører denne verden til, skal I derfor overgive til døden: seksuel synd, urene tanker, skammelige lidenskaber og ondt begær, samt pengegriskhed, som er en form for afgudsdyrkelse. <verse number="6" style="v"/>Gud vil straffe de ulydige mennesker, der lever sådan. <verse number="7" style="v"/>I levede også engang i ulydighed mod Gud, <verse number="8" style="v"/>men nu skal I lægge al den slags fra jer. Undgå vredesudbrud, hidsighed, sjofelheder, samt ondskabsfulde og hånlige ord. <verse number="9" style="v"/>Lyv ikke for hinanden. I har jo aflagt den gamle livsstil med alle dens onde gerninger, <verse number="10" style="v"/>og I har iført jer det nye liv, som vokser og fornyes i takt med jeres forståelse af Gud, så I kommer til at ligne ham mere og mere. <verse number="11" style="v"/>Det har ikke noget at sige, om man er græker eller jøde, omskåret eller uomskåret, fremmed eller udlænding, slave eller fri. Nu er det Kristus, det drejer sig om. Han er grundlaget for alle ting, og han virker i og gennem os alle.</para>
  <para style="p">
    <verse number="12" style="v"/>Som Guds udvalgte, elskede og hellige børn skal I iklæde jer det liv, han gav jer. Vær barmhjertige, venlige, ydmyge, imødekommende og tålmodige. <verse number="13" style="v"/>Bær over med hinanden og tilgiv hinanden, så snart der er noget at tilgive. Som Herren tilgav jer, skal I også tilgive hinanden. <verse number="14" style="v"/>Frem for alt skal jeres liv være præget af kærlighed, som er det bedste middel til at knytte os sammen.</para>
  <para style="p">
    <verse number="15" style="v"/>Lad den fred, som kommer fra Kristus, kontrollere jeres tanker. I blev jo kaldet til at leve i fred som lemmer på samme legeme. Vær altid taknemmelige. <verse number="16" style="v"/>Lad Kristi ord få lov at fylde meget i jeres liv, så I kan undervise og vejlede hinanden med hans visdom. Syng lovsange, salmer og åndelige sange med taknemmelighed i hjertet til Gud. <verse number="17" style="v"/>Lad alt, hvad I siger og gør, være motiveret af lydighed mod Kristus og taknemmelighed til Gud, Faderen, for alt, hvad I har fået gennem Kristus.</para>
  <para style="s1">De indbyrdes relationer i hjem og samfund</para>
  <para style="r">
    <ref loc="EPH 5:22-6:9">Ef. 5,22–6,9</ref></para>
  <para style="p">
    <verse number="18" style="v"/>En gift kvinde skal underordne sig sin mand, som det passer sig for dem, der hører Herren til. <verse number="19" style="v"/>Manden skal elske sin kone og må ikke blive bitter på hende.</para>
  <para style="p">
    <verse number="20" style="v"/>Børn skal adlyde deres forældre i alle ting, for det glæder Herren. <verse number="21" style="v"/>Forældre må ikke være hårdhændede over for deres børn, så de mister modet.</para>
  <para style="p">
    <verse number="22" style="v"/>I, som er slaver, skal i alle forhold være lydige mod jeres jordiske herrer og ikke kun arbejde, når der bliver holdt øje med jer. Gør jeres arbejde helhjertet og til ære for Herren. <verse number="23" style="v"/>Hvad I end gør, så læg hele jeres sjæl i det, som om det var Herren selv og ikke mennesker, I arbejdede for. <verse number="24" style="v"/>I ved jo, at I vil modtage jeres løn fra Herren engang. Kristus er jeres sande Herre. <verse number="25" style="v"/>Men de, der gør andre uret, skal få deres straf, og så er det lige meget, hvilken status de har haft.</para>
  <chapter number="4" style="c"/>
  <para style="p">
    <verse number="1" style="v"/>De af jer, som ejer slaver, skal behandle dem anstændigt og retfærdigt. Sørg for, at de får, hvad de har brug for. I ved jo, at I også selv har en Herre i Himlen, som en dag vil gøre regnskabet op med jer.</para>
  <para style="s1">Bliv ved med at bede og fortælle andre om Jesus</para>
  <para style="p">
    <verse number="2" style="v"/>Bed med udholdenhed, åndsnærværelse og taksigelse. <verse number="3" style="v"/>Bed også for os, at Gud må give os gode muligheder for at forkynde hans ord og fortælle dem, som ikke er jøder, at Guds plan om frelsen i Kristus også gælder dem. Det er jo på grund af det budskab, jeg sidder i fængsel her. <verse number="4" style="v"/>Bed om, at jeg må kunne forklare det på den rette måde.</para>
  <para style="p">
    <verse number="5" style="v"/>Vær betænksomme i jeres relationer med dem, der ikke hører Herren til, og brug de muligheder, I får. <verse number="6" style="v"/>Vær altid venlige og imødekommende, så de kan se jeres visdom.<note caller="+" style="f"><char style="fr" closed="false">4,6 </char><char style="ft" closed="false">Mere ordret: „krydret med salt”. Salt er i jødisk sprogbrug symbol på visdom og fuld overgivelse til Gud.</char></note> Tænk over, hvordan I bedst kan svare på deres spørgsmål.</para>
  <para style="s1">Nyheder og hilsener</para>
  <para style="p">
    <verse number="7" style="v"/>Brevet her bliver bragt til jer af Tykikos, min elskede og trofaste medarbejder i Herrens tjeneste. Han kan fortælle jer mere nyt herfra. <verse number="8" style="v"/>Jeg sender ham til jer, for at I kan høre, hvordan det står til hos os, og for at han kan være til opmuntring for jer. <verse number="9" style="v"/>Sammen med ham sender jeg Onesimos, som også er en trofast og elsket kristen, en af jeres egne. Han og Tykikos kan fortælle jer om alt, hvad der sker her.</para>
  <para style="p">
    <verse number="10" style="v"/>Aristark, som sidder fængslet sammen med mig, hilser jer hjerteligt. Det samme gør Markus, Barnabas’ fætter. I har hørt, at han tænker på at besøge jer. Tag godt imod ham, når han kommer. <verse number="11" style="v"/>Også Justus sender hilsen. De tre er de eneste jødekristne, der arbejder sammen med mig for Guds rige, og de har været til stor opmuntring for mig.</para>
  <para style="p">
    <verse number="12" style="v"/>Epafras, som jo er en af jeres egne og en Jesu Kristi tjener, sender hilsener. Han kæmper altid for jer i bøn om, at I må stå fast som modne kristne, der fuldt ud kender Guds vilje. <verse number="13" style="v"/>Jeg kan godt fortælle jer, at han har bedt meget både for jer og de kristne i Laodikea og Hierapolis.</para>
  <para style="p">
    <verse number="14" style="v"/>Vores elskede medarbejder, lægen Lukas, sender hilsener, og det samme gør Demas. <verse number="15" style="v"/>Hils menigheden i Laodikea. Hils også Nymfa og menigheden, der samles i hendes hjem.</para>
  <para style="p">
    <verse number="16" style="v"/>Når brevet er blevet læst op hos jer, så sørg for at give det videre til menigheden i Laodikea, så de også kan læse det op. Samtidig kan I få fat i mit brev til dem og læse det op i jeres menighed. <verse number="17" style="v"/>Til Arkippos siger jeg: Tag din tjeneste alvorligt, så du fungerer i den og fuldfører den opgave, Herren har givet dig.</para>
  <para style="p">
    <verse number="18" style="v"/>Her skriver jeg min hilsen med min egen håndskrift. Husk på, at jeg sidder i fængsel. Guds nåde være med jer.</para>
</usx>
