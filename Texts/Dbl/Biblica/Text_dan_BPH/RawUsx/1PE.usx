<?xml version="1.0" encoding="UTF-8"?>
<usx version="2.6">
  <book code="1PE" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">PETERS FØRSTE BREV</para>
  <para style="toc1">Peters Første Brev</para>
  <para style="toc2">1. Petersbrev</para>
  <para style="toc3">1.Pet.</para>
  <para style="mt1">Peters Første Brev</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet er skrevet af apostlen Peter ca. 65 e.Kr., sandsynligvis i Rom, hvor Peter et par år senere (67 eller 68) led martyrdøden under kejser Nero. Brevet indeholder en del svære græske ord, så man formoder, at det er Silas, som har nedskrevet brevet på græsk og været med til at formulere ordlyden (se 5,12). Brevet er hebraisk i sin struktur, og mange af tankerne i brevet har paralleller til Jakobs brev og passer med jødekristen tankegang. Men nogle af formuleringerne på græsk er dog inspireret af Paulus, som Silas arbejdede sammen med i nogle år.</para>
  <para style="ip">
    <char style="bd">Indhold og budskab:</char> Peter henvender sig til de forfulgte kristne, der boede rundt om i Lilleasien, og han tænker især på de jødekristne, som har måttet flygte fra deres hjemland. Han opmuntrer dem til at holde fast ved troen på Jesus Kristus, selvom de måske fristes til at opgive troen for at undgå forfølgelse. Med Jesus som eksempel påviser Peter, at prøvelser hører med til det kristne liv, og at den kristne menighed nu er Guds udvalgte folk, hvor alle er „præster”, der i tro og lydighed kan glæde sig midt i lidelsen.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Dette brev er fra Peter, en af Jesu Kristi apostle. Jeg skriver til de kristne,<note caller="+" style="f"><char style="fr" closed="false">1,1 </char><char style="ft" closed="false">Da Peter bruger ordet <char style="tl">diaspora</char>, som også Jakob bruger i sit brev, er det muligt, at han især tænker på de jødekristne, der var flygtet fra forfølgelserne i Jerusalem eller blot bor i det fremmede. Brevet er ellers et rundbrev til en række menigheder, som utvivlsomt også havde ikke-jødiske kristne, så det er også muligt, at han tænker på alle de kristne, som har måttet flygte, hvad enten de er jøder eller ej.</char></note> der bor som fremmede i provinserne Pontus, Galatien, Kappadokien, Asien og Bitynien. <verse number="2" style="v"/>Gud Fader udvalgte jer i sin forudviden til at blive frikendt for skyld og straf, ved at Jesus Kristus ofrede sit liv for jer, og til et liv i lydighed og indvielse til Gud ved Helligåndens medvirken.</para>
  <para style="p">Må I opleve stadig mere af Guds nåde og fred.</para>
  <para style="s1">Visheden om det evige liv som troens mål</para>
  <para style="p">
    <verse number="3-4" style="v"/>Vi takker og priser Gud, som er Far til vores Herre, Jesus Kristus. Ved hans store barmhjertighed er vi blevet født på ny. Og fordi Jesus Kristus opstod fra de døde, er vi overbeviste om, at vi får del i det vidunderlige liv, der venter os i Himlen, det evige liv, som aldrig kan ødelægges eller miste sin herlighed. <verse number="5" style="v"/>Det gælder alle jer, der gennem jeres tro bliver beskyttet af Guds kraft, indtil I når frem til den fulde frigørelse, som allerede ligger parat, men først bliver virkeliggjort ved afslutningen af den nuværende tidsalder.</para>
  <para style="p">
    <verse number="6" style="v"/>Det kan I se frem til med glæde, selvom I nu for en kort tid må igennem lidelser, som gør jer bedrøvede. <verse number="7" style="v"/>Det er jo sådan, jeres tro<note caller="+" style="f"><char style="fr" closed="false">1,7 </char><char style="ft" closed="false">Det græske ord kan også betyde „troskab, trofasthed”.</char></note> prøves og forædles, ligesom guld renses og forædles ved at blive smeltet i ilden. Når troen kommer styrket gennem prøven, er den meget mere værd end et stykke forgængeligt guld, og den vil bringe jer ære, pris og herlighed, når Jesus Kristus åbenbares i sin herlighed.</para>
  <para style="p">
    <verse number="8" style="v"/>I elsker Jesus, selvom I aldrig har set ham, og I tror på ham, selvom I endnu ikke ser ham, og I skal fryde jer over ham med en ubeskrivelig og vidunderlig glæde, <verse number="9" style="v"/>den dag I når målet for jeres tro, nemlig jeres sjæles frelse.</para>
  <para style="p">
    <verse number="10" style="v"/>Den frelse prøvede profeterne at forstå og forestille sig, når de profeterede om den nåde, som I skulle få del i. <verse number="11" style="v"/>Når Kristi Ånd i dem talte om de lidelser, som Messias engang skulle igennem, og om den herlighed, som ville komme bagefter, grundede de over, hvornår og hvordan det ville ske. <verse number="12" style="v"/>De forstod, at budskabet ikke angik dem selv, men deres efterkommere. Det glædelige budskab om Jesus har I nu hørt og taget imod, og det blev fortalt jer af mennesker, der var inspireret af Helligånden, som blev sendt ned fra Himlen. Det er et budskab, som selv englene ville ønske, de kunne forstå.</para>
  <para style="s1">Et liv i lydighed</para>
  <para style="p">
    <verse number="13" style="v"/>Altså skal I tænke jer godt om og holde hovedet koldt. Hold fast i forventningen om den herlighed, I vil få del i, når Jesus Kristus kommer igen. <verse number="14" style="v"/>Hold fast ved jeres lydighed mod Gud, så I ikke bliver presset tilbage til den egoistiske og syndige levevis, I havde før i tiden, da I ikke kendte Jesus. <verse number="15" style="v"/>Nu skal I leve et rent og helligt liv, ligesom Gud, der kaldte jer, er hellig. <verse number="16" style="v"/>Der står jo skrevet: „I skal være hellige, for jeg er hellig.”<note caller="+" style="f"><char style="fr" closed="false">1,16 </char><char style="ft" closed="false"><char style="xt"><ref loc="LEV 11:44-45">3.Mos. 11,44-45</ref></char>, 19,2.</char></note> <verse number="17" style="v"/>Gud, som I tilhører og kalder jeres Far, dømmer nemlig ikke mennesker efter deres status og meninger, men efter deres handlinger. Lev derfor i ærefrygt for ham under jeres kortvarige ophold her på jorden.</para>
  <para style="s1">Jesus købte os fri til at leve et helt nyt liv i tillid til Guds kraft og kærlighed</para>
  <para style="p">
    <verse number="18" style="v"/>I ved, hvor meget det kostede Gud at købe jer fri fra det indholdsløse liv, I arvede fra jeres forfædre. Løsesummen var ikke forgængelige, materielle værdier som guld eller sølv. <verse number="19" style="v"/>Nej, I blev købt med Kristi dyrebare blod, blodet fra Guds uskyldige offerlam. <verse number="20" style="v"/>Gud bestemte, længe før verden blev skabt, at Jesus skulle være dette offerlam, og hans plan er nu ved tidernes ende blevet fuldført for jer, <verse number="21" style="v"/>som gennem ham er kommet til tro på den almægtige Gud, der oprejste ham fra de døde og ophøjede ham til den himmelske herlighed. Derfor kan I have fuld tillid til, at Gud giver jer del i det evige liv.</para>
  <para style="p">
    <verse number="22" style="v"/>I lydighed mod sandheden er I nu blevet renset i sjæl og sind, så I oprigtigt kan leve i kærlighed. Så elsk da hinanden inderligt og helhjertet. <verse number="23" style="v"/>I er jo blevet født på ny, ikke ved en naturlig fødsel, men ved en overnaturlig fødsel ved Guds livgivende og evige ord. <verse number="24" style="v"/>Der står jo skrevet:</para>
  <para style="q1">„Ethvert menneske er som græs,</para>
  <para style="q2">dets herlighed kortvarig som en kornblomst.</para>
  <para style="q1">Græsset visner, og blomsten falder.</para>
  <para style="q2">
    <verse number="25" style="v"/>Men Guds ord varer til evig tid.”<note caller="+" style="f"><char style="fr" closed="false">1,24-25 </char><char style="ft" closed="false">Citat fra <char style="xt"><ref loc="ISA 40:6-8">Es. 40,6-8</ref></char> i LXX.</char></note></para>
  <para style="p">Og det evige ord har I mødt i budskabet om Jesus.</para>
  <chapter number="2" style="c"/>
  <para style="p">
    <verse number="1" style="v"/>Læg derfor al ondskab til side, hvad enten det er falskhed, hykleri, misundelse eller sårende ord.</para>
  <para style="s1">Kom til Jesus og lad ham forme jer</para>
  <para style="p">
    <verse number="2-3" style="v"/>Har I oplevet Herrens godhed?<note caller="+" style="f"><char style="fr" closed="false">2,2-3 </char><char style="ft" closed="false">Måske en hentydning til <char style="xt"><ref loc="PSA 34:9">Sl. 34,9</ref></char>.</char></note> Så stræb efter at opleve endnu mere af hans godhed. Som nyfødte børn begærligt sutter mælk i sig, skal I blive ved at suge til jer af den åndelige, uforfalskede mælk,<note caller="+" style="f"><char style="fr" closed="false">2,2-3 </char><char style="ft" closed="false">Eller: „Ordets uforfalskede mælk”, det, som kommer fra Kristus, og som vi drikker ved Åndens hjælp.</char></note> så I kan vokse i jeres frelse. <verse number="4-5" style="v"/>Kom til Jesus, som er den dyrebare, levende sten, der blev udvalgt af Gud som hjørnestenen i det nye åndelige tempel, selvom han blev vraget af de menneskelige bygmestre, det jødiske præsteskab. Lad ham bruge jer som levende sten, når han bygger sit nye tempel. I skal være et nyt, helligt præsteskab, der med hjælp fra Jesus Kristus bringer åndelige ofre, som Gud med glæde kan tage imod. <verse number="6" style="v"/>Skriften siger det sådan:</para>
  <para style="q1">„Jeg lægger på Zions bjerg<note caller="+" style="f"><char style="fr" closed="false">2,6 </char><char style="ft" closed="false">„Zions bjerg” er den høj i Jerusalem, hvor templet altid er blevet bygget, men ordet henviser nogle gange til hele Jerusalem.</char></note></para>
  <para style="q2">en udvalgt og dyrebar hjørnesten.</para>
  <para style="q1">De, der tror på ham,</para>
  <para style="q2">vil ikke blive skuffede.”<note caller="+" style="f"><char style="fr" closed="false">2,6 </char><char style="ft" closed="false"><char style="xt"><ref loc="ISA 28:16">Es. 28,16</ref></char>.</char></note></para>
  <para style="p">
    <verse number="7" style="v"/>For jer, som tror på Jesus, er han den dyrebare hjørnesten. Men for dem, der nægter at tro på ham, opfyldes følgende skriftord:</para>
  <para style="q1">„Den sten, bygmestrene kasserede,</para>
  <para style="q2">blev selve hjørnestenen.”<note caller="+" style="f"><char style="fr" closed="false">2,7 </char><char style="ft" closed="false"><char style="xt"><ref loc="PSA 118:22">Sl. 118,22</ref>;</char> <char style="xt"><ref loc="MAT 21:42">Matt. 21,42</ref></char>.</char></note></para>
  <para style="q1">
    <verse number="8" style="v"/>„…en anstødssten, som de vil snuble over.”<note caller="+" style="f"><char style="fr" closed="false">2,8 </char><char style="ft" closed="false"><char style="xt"><ref loc="ISA 8:14">Es. 8,14</ref></char>, <char style="xt"><ref loc="ROM 9:33">Rom. 9,33</ref></char>.</char></note></para>
  <para style="p">De, der er ulydige mod Guds ord, snubler og falder. Sådan har Gud bestemt det. <verse number="9" style="v"/>Men I er blevet en udvalgt slægt, et kongeligt præsteskab, et helligt folk, ja, Guds ejendomsfolk, så I kan fortælle om, hvor vidunderlig han er, som kaldte jer ud af mørket og ind i sit underfulde lys. <verse number="10" style="v"/>I, der ikke før hørte sammen som et folk, er nu blevet Guds folk. I, som ikke kendte til Guds barmhjertighed, har nu erfaret hans barmhjertighed.</para>
  <para style="s1">Vis et godt eksempel i jeres måde at leve på</para>
  <para style="p">
    <verse number="11" style="v"/>Elskede venner, i denne verden er vi kun på gennemrejse. Vi bor her en kort tid som udlændinge og fremmede. Derfor opfordrer jeg jer til ikke at bukke under for selvisk begær, for det ødelægger sjælen. <verse number="12" style="v"/>Selv når de gudløse taler ondt om jer, skal I opføre jer godt og prisværdigt over for dem, så de må blive tiltrukket ved at iagttage jeres gode liv og gerninger. Så vil de på dommens dag kunne takke Gud for jer.</para>
  <para style="p">
    <verse number="13" style="v"/>Da I repræsenterer Herren, skal I underordne jer de menneskelige myndigheder, hvad enten det er en konge, som er sat til at regere, <verse number="14" style="v"/>eller det er ordensmagten, som straffer forbryderne og påskønner dem, der handler ret. <verse number="15" style="v"/>Det er nemlig Guds vilje, at jeres eksemplariske levevis skal lukke munden på dem, som kommer med uovervejede beskyldninger imod jer. <verse number="16" style="v"/>Kristus har sat jer i frihed, men brug ikke friheden som en undskyldning for onde handlinger. Nok er I frie, men I er også Guds tjenere. <verse number="17" style="v"/>Vis respekt for alle mennesker, og vis jeres kærlighed til alle de kristne. Frygt Gud og respekter kongen.<note caller="+" style="f"><char style="fr" closed="false">2,17 </char><char style="ft" closed="false">Eller: „kejseren”.</char></note></para>
  <para style="s1">Lev med Kristus som forbillede</para>
  <para style="p">
    <verse number="18" style="v"/>I, der er slaver, skal underordne jer under jeres herrer og vise dem respekt. Det gælder ikke kun, hvis jeres herrer er gode og venlige, men også hvis de er hårde og urimelige. <verse number="19" style="v"/>For det er prisværdigt, hvis I kan udholde selv en urimelig behandling i bevidstheden om at tjene Gud. <verse number="20" style="v"/>Der er ingen ære ved at udholde en straf, I har fortjent. Men finder I jer i at blive straffet, selvom I ikke har gjort noget forkert, så er det al ære værd.</para>
  <para style="p">
    <verse number="21" style="v"/>Lidelse hører med til det kald, I har fået fra Gud. Kristus viste jer et godt eksempel ved at lide for jer, selvom han intet forkert havde gjort. Følg hans eksempel. <verse number="22" style="v"/>Han begik aldrig nogen synd og var helt igennem ærlig. <verse number="23" style="v"/>Han svarede ikke igen, når han blev uretfærdigt anklaget. Han truede ikke dem, der mishandlede ham, men han overlod sin sag til Gud, der dømmer retfærdigt. <verse number="24" style="v"/>Han tog vores synder på sig, da han døde på korset. På den måde blev vi frigjort fra syndens herredømme, så vi nu kan gøre Guds vilje. Ved hans sår fik vi helbredelse. <verse number="25" style="v"/>I var som vildfarne får, men nu har I fået en hyrde, der virkelig har omsorg for jer.</para>
  <chapter number="3" style="c"/>
  <para style="s1">Forholdet mellem mand og kone</para>
  <para style="p">
    <verse number="1-2" style="v"/>I kvinder, som er gift, skal underordne jer under jeres mænd. Derved kan nogle af de mænd, som nægter at tage imod budskabet om Jesus, vindes uden ord, når de lægger mærke til jeres respektfulde og eksemplariske levevis. <verse number="3" style="v"/>Vær ikke så stærkt optaget af jeres udseende, af kunstfærdige frisurer, kostbare smykker og fornemt tøj, <verse number="4" style="v"/>at I forsømmer at pleje hjertets indre skønhed, der giver sig udtryk i en venlig og stilfærdig optræden. Det er en skønhed, som ikke falmer, og den er meget værd i Guds øjne. <verse number="5" style="v"/>Det var den samme skønhed, der i gamle dage prægede de gudfrygtige kvinder, som satte al deres lid til Gud og underordnede sig deres mænd. <verse number="6" style="v"/>Således adlød Sara sin mand, Abraham, og kaldte ham „herre”. I er hendes „døtre”, hvis I på den måde gør det rette, og så behøver I ikke være bange for, at I bliver truet af jeres mænd.</para>
  <para style="p">
    <verse number="7" style="v"/>Og I mænd, vær hensynsfulde over for jeres koner. Værdsæt deres særlige følsomhed og vis dem ære, for de er medarvinger til det evige liv. Hvis ikke I ærer dem, bliver jeres bønner blokeret.</para>
  <para style="s1">Kristnes indbyrdes forhold</para>
  <para style="p">
    <verse number="8" style="v"/>Og nu et ord til jer alle: I skal leve i indbyrdes harmoni og være medfølende, kærlige, omsorgsfulde og ydmyge over for hinanden. <verse number="9" style="v"/>Gengæld ikke ondt med ondt, eller anklage med anklage, men velsign i stedet for. I er kaldet til at velsigne hinanden, og derved bliver I også selv velsignet. <verse number="10" style="v"/>Som Skriften siger:</para>
  <para style="q1">„De, der gerne vil have et godt liv</para>
  <para style="q2">og ønsker sig gode dage,</para>
  <para style="q1">skal holde deres tunge i skak</para>
  <para style="q2">og ikke lade løgn komme over deres læber.</para>
  <para style="q1">
    <verse number="11" style="v"/>De skal holde sig fra det onde,</para>
  <para style="q2">gøre det gode og stræbe efter fred.</para>
  <para style="q1">
    <verse number="12" style="v"/>Herren beskytter de retskafne og hører deres bøn om hjælp,</para>
  <para style="q2">men han er imod dem, der handler ondt.”<note caller="+" style="f"><char style="fr" closed="false">3,12 </char><char style="ft" closed="false"><char style="xt">Sl. 34,13-17a</char>.</char></note></para>
  <para style="s1">Lidelsen set i evighedsperspektiv</para>
  <para style="p">
    <verse number="13" style="v"/>Hvem vil gøre jer fortræd, hvis I er ivrige efter at gøre det gode? <verse number="14" style="v"/>Men skulle det ske, at nogen gør jer fortræd uden grund, så tag det som en velsignelse. Vær ikke bange for dem og bliv ikke slået ud over det. <verse number="15" style="v"/>Indvi jer helt til at følge Kristus som jeres Herre. Vær parate til at gøre rede for jeres forventning om det evige liv, når nogen spørger om jeres tro. <verse number="16" style="v"/>Gør det med venlighed og respekt og med god samvittighed, så jeres modstandere bliver flove over, at de har gjort nar af jer og talt ondt om jeres kristne livsstil. <verse number="17" style="v"/>Husk, at det er bedre at lide ondt—om Gud vil—for at have gjort noget godt end at blive straffet for at have gjort noget ondt.</para>
  <para style="p">
    <verse number="18" style="v"/>Kristus måtte jo også lide, skønt han var uskyldig. Han døde én gang for alle, for at vi kunne få vores synder tilgivet. Han var selv uden synd, men døde for syndige menneskers skyld, for at han kunne bringe os tilbage til fællesskabet med Gud. Han døde rent fysisk, men blev levendegjort i ånden. <verse number="19" style="v"/>Og det var i dén åndelige skikkelse, at han besøgte de dødes ånder, der blev holdt i forvaring,<note caller="+" style="f"><char style="fr" closed="false">3,19 </char><char style="ft" closed="false">I dødsriget, hvor alle ikke-troende opholder sig indtil den endelige opstandelse og dom.</char></note> og han forkyndte budskabet for dem. <verse number="20" style="v"/>Der traf han dem, der døde på Noas tid, fordi de nægtede at bøje sig for Gud, selvom Gud ventede tålmodigt på dem i alle de år, det tog Noa at bygge arken. Ved hjælp af arken kom nogle få personer frelst gennem syndflodens vand. Det var otte personer i alt. <verse number="21" style="v"/>Det, der skete dengang, er et billede på dåben, som I også skal igennem for at blive frelst. Dåben drejer sig ikke om at få fjernet snavs fra kroppen, men er et spørgsmål<note caller="+" style="f"><char style="fr" closed="false">3,21 </char><char style="ft" closed="false">Teksten er vanskelig at forstå og åben for flere fortolkninger. Muligvis: „bekendelse over for Gud fra en god samvittighed” eller „god samvittigheds pagt med Gud”.</char></note> om en god samvittighed over for Gud, og den får man ved troen på, at Jesus Kristus opstod fra de døde, <verse number="22" style="v"/>og at han blev taget op til Himlen og nu sidder ved Guds højre hånd, hvorfra han hersker over både engle og åndelige autoriteter og magter.</para>
  <chapter number="4" style="c"/>
  <para style="s1">At leve efter Guds vilje</para>
  <para style="p">
    <verse number="1" style="v"/>Kristus måtte igennem fysiske lidelser, og I må være indstillet på det samme. De, der er villige til at gennemgå fysiske lidelser, har gjort op med et liv i synd. <verse number="2" style="v"/>De lever resten af deres liv her på jorden i overensstemmelse med Guds vilje og ikke styret af syndige lidenskaber. <verse number="3" style="v"/>I har brugt tilstrækkelig meget af jeres tid på at leve et selvisk liv ligesom de vantro. Det gav sig udslag i seksuelle udskejelser og syndigt begær, løsslupne fester, natlige orgier, druk og afskyelig afgudsdyrkelse. <verse number="4" style="v"/>Jeres venner fra dengang undrer sig over, at I ikke længere vil være med i deres mange udskejelser, og de gør nar af jer.</para>
  <para style="p">
    <verse number="5" style="v"/>Men de skal en dag stå til regnskab over for Gud, der er parat til at dømme levende og døde. <verse number="6" style="v"/>Da også de døde vil blive dømt engang, måtte Jesus forkynde budskabet for dem og give dem mulighed for at få åndeligt liv, selvom de allerede havde oplevet den fysiske død.</para>
  <para style="s1">Tjen hinanden i kærlighed</para>
  <para style="p">
    <verse number="7" style="v"/>Verdens ende er nær. Vær derfor fornuftige og mådeholdne, så I kan bede. <verse number="8" style="v"/>Og vigtigst af alt: Elsk hinanden med en inderlig kærlighed, for kærligheden gør, at mange synder bliver tilgivet.<note caller="+" style="f"><char style="fr" closed="false">4,8 </char><char style="ft" closed="false">Ordret: „skjult”, dvs. „tilgivet”, jf. <char style="xt"><ref loc="PSA 32:1">Sl. 32,1</ref>;</char> 85,3; <char style="xt"><ref loc="PRO 10:12">Ordsp. 10,12</ref>;</char> <char style="xt"><ref loc="JAS 5:20">Jak. 5,20</ref>;</char> <char style="xt"><ref loc="ROM 4:7">Rom. 4,7</ref></char>.</char></note> <verse number="9" style="v"/>Vær gæstfri mod hinanden uden at beklage jer. <verse number="10" style="v"/>Gud har givet hver enkelt af jer en nådegave, som I er ansvarlige for at bruge til gavn for de andre. <verse number="11" style="v"/>Er det din gave at forkynde ordet, så tal i overensstemmelse med Guds ord. Er det din gave at have en særlig hjælpetjeneste, så udfør din tjeneste med den styrke, Gud giver. I alle disse ting er det Gud, der skal have æren på grund af, hvad Jesus Kristus har gjort for os. Ham tilhører æren og magten i al evighed. Amen.</para>
  <para style="s1">Om lidelser og dom</para>
  <para style="p">
    <verse number="12" style="v"/>Elskede venner, I skal ikke undre jer over den ildprøve, I gennemgår, som om det er noget mærkeligt, der sker med jer. <verse number="13" style="v"/>Nej, glæd jer over at få lov at lide på samme måde, som Kristus led, for så kan I også glæde og fryde jer over at møde ham, når han kommer i al sin herlighed. <verse number="14" style="v"/>Når I bliver hånet, fordi I er kristne, skal I tænke på, hvor velsignede I er, for Guds herligheds og krafts Ånd er over jer. <verse number="15" style="v"/>Ingen af jer har jo begået kriminelle handlinger såsom vold, tyveri eller hæleri,<note caller="+" style="f"><char style="fr" closed="false">4,15 </char><char style="ft" closed="false">Ordets betydning kendes ikke med sikkerhed.</char></note> som I derfor med skam må lide straffen for. <verse number="16" style="v"/>Hvis I lider ondt, fordi I er kristne, har I ingen grund til at skamme jer. I skal hellere lovprise Gud for den ære, det er at få lov at være kristen.</para>
  <para style="p">
    <verse number="17" style="v"/>Guds dom vil komme, og han er allerede begyndt med at rense ud blandt sit eget folk. Men hvis det, der sker med os nu, kun er begyndelsen, hvordan skal det så ende for dem, der afslår Guds tilbud om frelse? <verse number="18" style="v"/>Skriften spørger:</para>
  <para style="q1">„Hvis retskafne mennesker med nød og næppe bliver frelst,</para>
  <para style="q2">hvordan skal det så gå de ugudelige syndere?”<note caller="+" style="f"><char style="fr" closed="false">4,18 </char><char style="ft" closed="false"><char style="xt"><ref loc="PRO 11:31">Ordsp. 11,31</ref></char> (LXX).</char></note></para>
  <para style="p">
    <verse number="19" style="v"/>Altså skal de, der lider efter Guds vilje, fortsætte med at gøre det gode og overlade deres sjæls skæbne til den trofaste Skaber.</para>
  <chapter number="5" style="c"/>
  <para style="s1">Afsluttende formaninger</para>
  <para style="p">
    <verse number="1" style="v"/>Og nu et ord til jer, der er ledere i en menighed. Jeg er selv leder og var vidne til,<note caller="+" style="f"><char style="fr" closed="false">5,1 </char><char style="ft" closed="false">Eller: „og har vidnet om, hvordan…”.</char></note> hvordan Kristus måtte lide, og jeg vil sammen med jer få del i hans herlighed, når den engang åbenbares. Jeg beder jer nu: <verse number="2" style="v"/>Vær gode hyrder for den del af Guds hjord, I har fået ansvar for. Jeres tjeneste skal bygge på ønsket om at gøre Guds vilje og ikke fordi, I føler jer tvunget til det. Gør det ikke for pengenes skyld, men fordi I gerne vil. <verse number="3" style="v"/>Pas på ikke at se menigheden som nogle, I hersker over, men vær et forbillede for dem. <verse number="4" style="v"/>Når så overhyrden kommer, vil I blive belønnet med en herlig sejrskrans, der aldrig visner.</para>
  <para style="p">
    <verse number="5" style="v"/>Også jer unge har jeg et ord til: I skal underordne jer lederne. Ja, I skal alle sammen være ydmyge over for hinanden, for „Gud modarbejder de hovmodige, men de ydmyge giver han nåde.”<note caller="+" style="f"><char style="fr" closed="false">5,5 </char><char style="ft" closed="false"><char style="xt"><ref loc="PRO 3:34">Ordsp. 3,34</ref></char> (LXX), <char style="xt"><ref loc="JAS 4:6">Jak. 4,6</ref></char>.</char></note> <verse number="6" style="v"/>Hvis I vil bøje jer under Guds vældige magt, vil han ophøje jer, når tiden er inde til det.</para>
  <para style="p">
    <verse number="7" style="v"/>Kast alle jeres bekymringer på ham, for han har omsorg for jer.</para>
  <para style="p">
    <verse number="8" style="v"/>Vær altid på vagt over for jeres modstander, Djævelen, for han strejfer omkring som en brølende løve på jagt efter et offer. <verse number="9" style="v"/>Vær stærke i troen og stå hans fristelser imod. Tænk på, at andre kristne over hele verden må gennemgå de samme lidelser, som I skal igennem. <verse number="10" style="v"/>Det er kun en kort tid, I må lide. Al nådes Gud, som gennem Kristus har kaldet jer til evig herlighed, vil opmuntre, støtte, styrke og befæste jer. <verse number="11" style="v"/>Ham tilhører magten i al evighed. Amen.</para>
  <para style="s1">Hilsener</para>
  <para style="p">
    <verse number="12" style="v"/>Jeg har skrevet dette brev med hjælp fra min trofaste medarbejder Silas for i korthed at opmuntre jer og forsikre jer om, at den Guds nåde, I har taget imod, er sandhed. Hold fast ved det.</para>
  <para style="p">
    <verse number="13" style="v"/>Mange hilsener fra menigheden her i Rom,<note caller="+" style="f"><char style="fr" closed="false">5,13 </char><char style="ft" closed="false">Ordret: „den medudvalgte (søster) i Babylon.” Babylon er sandsynligvis et kodenavn for Rom, jf. 2.Joh. og Åbenbaringsbogen.</char></note> der er udvalgt sammen med jer. Også min nære ven og medarbejder Markus skal jeg hilse fra. <verse number="14" style="v"/>Nu må I hilse hinanden med et helligt kindkys. Fred være med alle jer, som tilhører Kristus.</para>
</usx>
