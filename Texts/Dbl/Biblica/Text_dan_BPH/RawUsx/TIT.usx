<?xml version="1.0" encoding="UTF-8"?>
<usx version="2.6">
  <book code="TIT" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">TITUSBREVET</para>
  <para style="toc1">Paulus’ Brev til Titus</para>
  <para style="toc2">Titusbrevet</para>
  <para style="toc3">Tit.</para>
  <para style="mt1">Paulus’ Brev til Titus</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Titus var en af de første grækere, der kom til tro som resultat af Paulus’ forkyndelse, sandsynligvis i Antiokia. Paulus udvalgte ham tidligt som sin medarbejder og tog ham med til apostelmødet i Jerusalem i år 49 e.Kr. (<char style="xt"><ref loc="GAL 2:1-3">Gal. 2,1-3</ref></char>). På Paulus’ tredje missionsrejse hjalp Titus ham under opholdet i Efesos, hvorefter Paulus sendte ham på en mission til korintermenigheden. Efter sit fangenskab i Rom tog Paulus Titus med på sin fjerde missionsrejse, og sammen grundlagde de en menighed på Kreta. Da Paulus fortsatte sin rejse, bad han Titus blive tilbage på Kreta for at tage sig af menigheden.</para>
  <para style="ip">Paulus skrev sandsynligvis brevet til Titus ca. år 66 e.Kr., kort efter at han havde skrevet det første brev til Timoteus. Han beder Titus om at prøve at finde skibslejlighed til havnebyen Nikopolis på Grækenlands vestkyst (<char style="xt">kap. <ref loc="TIT 3:12">3,12</ref></char>). Brevet blev overbragt af Zenas og Apollos (<char style="xt">kap. <ref loc="TIT 3:13">3,13</ref></char>).</para>
  <para style="ip">Det sidste, vi hører om Titus, er, at han rejste videre til Dalmatien, nord for Grækenland (<char style="xt"><ref loc="2TI 4:10">2.Tim. 4,10</ref></char>).</para>
  <para style="ip">
    <char style="bd">Indhold og budskab:</char> Paulus minder Titus om, hvor vigtigt det er, at menighedens ledere og øvrige medlemmer har en uangribelig levevis, især da Kreta på den tid var kendt for sin umoral. De kristne bør leve i overensstemmelse med den sunde lære, dvs. de skal opføre sig besindigt og værdigt og lade sig opdrage af Guds nåde til at leve et gudfrygtigt liv. Et sådant liv har langt større slagkraft end mange ord.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Dette brev er fra Paulus, Guds tjener og apostel for Jesus Kristus. Jeg blev udsendt for at forkynde troens budskab for dem, som Gud har udvalgt, og hjælpe dem til fuldt ud at forstå, hvordan de kan tjene Gud på den sande måde. <verse number="2" style="v"/>Jeg bygger min tjeneste på forventningen om at få det evige liv, som Gud, der jo ikke kan lyve, gav løfte om allerede før tidens begyndelse. <verse number="3" style="v"/>Da den fastsatte tid var inde, åbenbarede han sit budskab for os, og det budskab har Gud, vores Frelser, betroet mig og befalet, at jeg skulle bringe videre.</para>
  <para style="p">
    <verse number="4" style="v"/>Kære Titus, mit sande barn i troen, må du opleve nåde og fred fra Gud Fader og Jesus Kristus, vores Frelser.</para>
  <para style="s1">Ledere i menigheden</para>
  <para style="r">
    <ref loc="1TI 3:1-7">1.Tim. 3,1-7</ref></para>
  <para style="p">
    <verse number="5" style="v"/>Jeg efterlod dig jo på Kreta, for at du kunne løse de problemer, vi manglede at få løst, og for at du i hver by kunne indsætte ledere i menighederne, sådan som jeg gav dig besked om.</para>
  <para style="p">
    <verse number="6" style="v"/>En leder i menigheden skal have et godt ry. Han skal være tro i sit ægteskab og have lært sine børn at være trofaste,<note caller="+" style="f"><char style="fr" closed="false">1,6 </char><char style="ft" closed="false">Eller: „og have troende børn”.</char></note> så de ikke skejer ud eller er oprørske. <verse number="7" style="v"/>En, der får et lederansvar i Guds menighed, må ikke være arrogant, hidsig, drikfældig, stridslysten eller ude efter at berige sig selv. <verse number="8" style="v"/>Han skal være gæstfri, godhjertet, fornuftig, retsindig, hengiven til Gud og have selvkontrol. <verse number="9" style="v"/>Han skal være godt inde i den troværdige undervisning, vi har givet, så han kan vejlede andre ud fra den sunde lære og gendrive modstanderne.</para>
  <para style="s1">Falske lærere skal irettesættes</para>
  <para style="r">
    <ref loc="1TI 1:3-11">1.Tim. 1,3-11</ref>; <ref loc="1TI 4:1-7">4,1-7</ref></para>
  <para style="p">
    <verse number="10" style="v"/>Der er jo mange oprørske mennesker, der fører menigheden på vildspor, og det gælder især dem, der kræver, at alle kristne skal omskæres og holde de jødiske love. De siger en masse, men ved ikke, hvad de snakker om. <verse number="11" style="v"/>Dem skal du lukke munden på! De har allerede fået flere familier ført bort fra Guds nåde ved at undervise om ting, de skulle holde fingrene fra. Og så tager de endda betaling for det!</para>
  <para style="p">
    <verse number="12" style="v"/>En profetisk digter, som selv er fra Kreta, har sagt: „Kreterne lyver altid. De er nogle dovne, forslugne, vilde bæster.” <verse number="13" style="v"/>Det er rigtigt nok. Derfor skal du irettesætte de falske lærere strengt, så de kan blive sunde i troen <verse number="14" style="v"/>og holde op med at hænge sig i jødiske myter og påbud fra folk, der har vendt sig fra sandheden. <verse number="15" style="v"/>Alt er rent for de rene, men for de vantro og urene er alt urent. De har dårlig samvittighed, og deres tanker er urene. <verse number="16" style="v"/>De hævder ganske vist, at de kender Gud, men deres livsførelse viser noget andet. De er afskyelige, ulydige og ude af stand til at gøre noget godt.</para>
  <chapter number="2" style="c"/>
  <para style="s1">Undervisning om korrekt livsførelse</para>
  <para style="p">
    <verse number="1" style="v"/>Du, derimod, skal undervise om det, der hører med til den sunde lære. <verse number="2" style="v"/>De ældre mænd skal vise selvbeherskelse og værdighed, de skal have sund fornuft og være et forbillede i tro, kærlighed og udholdenhed. <verse number="3" style="v"/>De ældre kvinder skal ligeledes opføre sig på en måde, der sømmer sig for kristne. De må ikke løbe med sladder<note caller="+" style="f"><char style="fr" closed="false">2,3 </char><char style="ft" closed="false">Eller: „komme med falske anklager.”</char></note> eller være drikfældige. De skal være gode vejledere, <verse number="4" style="v"/>som kan hjælpe de unge kvinder til at elske deres mænd og tage sig af deres børn <verse number="5" style="v"/>og til at leve fornuftigt og moralsk uangribeligt. De skal også lære at være gode husmødre, der er villige til at underordne sig deres mænd, så Guds ord ikke kommer i vanry. <verse number="6-7" style="v"/>Du skal formane de unge mænd til ligeledes at være fornuftige i alt, hvad de foretager sig, og du skal selv være et godt forbillede. Din undervisning skal være uangribelig og værdig. <verse number="8" style="v"/>Den skal være korrekt, så du vinder respekt hos dem, der gerne vil modsige dig, men ikke kan finde noget dårligt at sige om os.</para>
  <para style="p">
    <verse number="9" style="v"/>Slaverne skal underordne sig deres herrer i alle ting og gøre et godt stykke arbejde. De må ikke svare igen <verse number="10" style="v"/>eller stikke noget til sig, men vise, at de er til at stole på, så de ved deres livsførelse skaber respekt om Guds, vores Frelsers, lære.</para>
  <para style="p">
    <verse number="11" style="v"/>Gud har åbenbaret sin nåde, som gør det muligt for alle mennesker at blive frelst. <verse number="12" style="v"/>Hans nåde opdrager os til at sige nej til at leve et gudløst liv fuldt af syndige lidenskaber og i stedet leve fornuftigt, retskaffent og gudfrygtigt, så længe vi er her på jorden.</para>
  <para style="p">
    <verse number="13" style="v"/>Samtidig ser vi med forventning frem til den herlighed, vi skal opleve, når vores store Gud og Frelser, Jesus Kristus, kommer igen. <verse number="14" style="v"/>Jesus gav jo sit liv for vores skyld, så han kunne løskøbe os fra al ondskab og umoralitet og gøre os til sit ejendomsfolk, et folk, der ivrigt søger at gøre det gode.</para>
  <para style="p">
    <verse number="15" style="v"/>Du skal formane alle til at følge de her anvisninger, og du skal irettesætte de falske lærere. Gør det med myndighed, og lad dig ikke skræmme af, hvad folk tænker om dig.</para>
  <chapter number="3" style="c"/>
  <para style="s1">Det nye liv udspringer af Guds nåde og Helligåndens virke</para>
  <para style="p">
    <verse number="1" style="v"/>Mind de kristne om, at de skal underordne sig regering og øvrighed, være lydige og altid parate til at gøre det rette. <verse number="2" style="v"/>De må ikke håne nogen eller komme i klammeri, men de skal være venlige og hensynsfulde mod alle.</para>
  <para style="p">
    <verse number="3" style="v"/>Lad os ikke glemme, at også vi engang var på vildspor og levede i et tankeløst oprør mod Gud. Vi var slaver af mange forskellige former for begær og syndige lidenskaber. Vi levede et liv i ondskab og misundelse. Vi hadede andre, og de hadede os til gengæld. <verse number="4" style="v"/>Men så åbenbarede Gud, vores Frelser, sin godhed og kærlighed til os mennesker. <verse number="5" style="v"/>Det var ikke på grund af noget godt, vi havde gjort, at han frelste os. Nej, det var alene på grund af hans nåde imod os, at vi blev født på ny. Det var som at få et rensende bad,<note caller="+" style="f"><char style="fr" closed="false">3,5 </char><char style="ft" closed="false">Teksten kan oversættes på flere måder. Ordret står der: „ved genfødelsens renselse og Helligåndens fornyelse”. Ordet for „renselse” henviser til en rituel renselse, foretaget med vand, og forekommer kun et andet sted i NT, nemlig <char style="xt"><ref loc="EPH 5:26">Ef. 5,26</ref></char>.</char></note> og Helligånden førte os ind i et nyt liv. <verse number="6" style="v"/>Gud udøste Helligåndens kraft over os i rigt mål gennem Jesus Kristus, vores Frelser. <verse number="7" style="v"/>Ved at tage imod hans nåde blev vi accepteret af Gud, og vi fik en forvisning om at få del i det evige liv.</para>
  <para style="s1">Undervis i den sunde lære og tag afstand fra falske lærere</para>
  <para style="r">
    <ref loc="1TI 1:3-11">1.Tim. 1,3-11</ref>; <ref loc="1TI 4:1-7">4,1-7</ref></para>
  <para style="p">
    <verse number="8" style="v"/>Mine ord er troværdige. Jeg råder dig til at understrege det her, så de, der er kommet til tro på Gud, må lægge vægt på at gøre gode gerninger. Det er nemlig godt og gavnligt for os mennesker. <verse number="9" style="v"/>Sørg for at undgå tåbelige diskussioner og skænderier om den jødiske lov og de lange stamtavler.<note caller="+" style="f"><char style="fr" closed="false">3,9 </char><char style="ft" closed="false">Betydningen er usikker. Jf. <char style="xt"><ref loc="1TI 1:4">1.Tim. 1,4</ref> og <ref loc="2TI 2:23">2.Tim. 2,23</ref></char>.</char></note> Den slags er uden værdi og fører intet godt med sig. <verse number="10" style="v"/>Hvis du to gange har prøvet at vejlede og advare en, der kommer med falsk lære, og han ikke vil høre efter, skal du vise ham bort. <verse number="11" style="v"/>Et sådant menneske har vendt sig bort fra sandheden og har ved sin synd dømt sig selv.</para>
  <para style="s1">Personlige oplysninger og hilsen</para>
  <para style="p">
    <verse number="12" style="v"/>Jeg regner med at sende enten Artemas eller Tykikos til dig. Så snart en af dem kommer, vil jeg gerne, at du så hurtigt som muligt møder mig i Nikopolis. Jeg har nemlig bestemt mig for at blive dér vinteren over. <verse number="13" style="v"/>Hjælp advokaten Zenas og Apollos med alt, hvad de har brug for, så de kan fortsætte deres rejse. <verse number="14" style="v"/>Vores folk skal lære at være ivrige efter at gøre godt og hjælpe til, hvor der er behov for det. Ellers er der ingen frugt af deres tro.</para>
  <para style="p">
    <verse number="15" style="v"/>Alle, som er hos mig, sender deres hilsener. Hils alle dem, som elsker os, fordi vi er fælles om troen.</para>
  <para style="p">Guds nåde være med jer alle!</para>
</usx>
