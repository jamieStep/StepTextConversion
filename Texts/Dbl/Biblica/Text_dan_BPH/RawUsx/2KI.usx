<?xml version="1.0" encoding="UTF-8"?>
<usx version="2.6">
  <book code="2KI" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">2. KONGEBOG</para>
  <para style="toc1">Anden Kongebog</para>
  <para style="toc2">2. Kongebog</para>
  <para style="toc3">2.Kong.</para>
  <para style="mt1">Anden Kongebog</para>
  <para style="imt">Indledning</para>
  <para style="ip">
    <char style="bd">Forfatter, datering og historisk baggrund:</char> Se indledningen til Første Kongebog.</para>
  <para style="ip">
    <char style="bd">Indhold:</char> Bogen kan opdeles i to perioder: <char style="em">1. Judas og Israels</char> historie fra midten af det 9. årh. f.Kr. til Israels fald i 722 f.Kr. (<char style="xt">kap. <ref loc="2KI 1-17">1–17</ref></char>) og <char style="em">2. Judas historie</char> fra 722 f.Kr. til Judas og Jerusalems fald i 586 f.Kr. (<char style="xt">kap. <ref loc="2KI 18-25">18–25</ref></char>). Bogen handler således om baggrunden for et af de helt store vendepunkter i israelitternes historie—eksilet, fangenskabet i Babylonien. Selv om Gud havde givet dem deres eget land at bo i, var han nødt til at rykke dem op fra landet igen på grund af deres afgudsdyrkelse og deres ulydighed imod ham.</para>
  <para style="ip">
    <char style="bd">Budskab:</char> De enkelte konger og begivenheder beskrives med fokus på den åndelige betydning, de havde. Gennem dette drama af begivenheder med få gode og mange onde konger, fredstid og krigstid, fremgang og ødelæggelse, tegnes et billede af Gud som historiens Gud, der styrer de enkelte akter fra kulisserne, og som bruger sine modstandere til at fremme sine formål med sit folk. Han styrer og vejleder ved hjælp af sine profeter, og Anden Kongebog er et godt eksempel på, at han aldrig straffer uden først at give en klar advarsel.</para>
  <chapter number="1" style="c"/>
  <para style="s1">Konflikten mellem kong Ahazja og Elias</para>
  <para style="p">
    <verse number="1" style="v"/>Efter kong Ahabs død gjorde Moab oprør mod Israels overherredømme. <verse number="2" style="v"/>Det var, mens Ahazja var konge over Israel.</para>
  <para style="p">En dag var Ahazja så uheldig at falde ud af vinduet fra øverste etage i sit palads i Samaria. Han var døden nær, og han sendte derfor nogle folk af sted til Ekron for at spørge filistrenes gud, Ba’al-Zebub, om han ville overleve.</para>
  <para style="p">
    <verse number="3" style="v"/>I mellemtiden havde Herrens engel sagt til profeten Elias fra Tishbe: „Først skal du gå sendebudene fra Samarias konge i møde og stille dem følgende spørgsmål: ‚Findes der ingen Gud i Israel, siden I skal hen og spørge filistrenes gud, Ba’al-Zebub, til råds?’ <verse number="4" style="v"/>Derefter skal du sige til dem: ‚Gå tilbage til kongen med følgende budskab fra Herren: Du kommer ikke til at rejse dig fra den seng, du ligger i, for du skal dø.’ ” Elias tog straks af sted, traf kongens sendebud og overbragte sit budskab.</para>
  <para style="p">
    <verse number="5" style="v"/>Sendebudene opgav med det samme rejsen og vendte tilbage til kongen, som blev meget overrasket over at se dem så hurtigt.</para>
  <para style="p">„Hvorfor er I allerede tilbage?” spurgte han.</para>
  <para style="p">
    <verse number="6" style="v"/>De svarede: „Vi mødte en mand, som sagde, at vi skulle overbringe kongen følgende besked: ‚Hvorfor sender du bud til Ba’al-Zebub, filistrenes gud? Findes der ingen Gud i Israel? Fordi du har handlet sådan, kommer du ikke til at rejse dig fra din seng, for du skal dø.’ ”</para>
  <para style="p">
    <verse number="7" style="v"/>„Hvem var det, der sagde sådan?” spurgte kongen. „Hvordan så han ud?”</para>
  <para style="p">
    <verse number="8" style="v"/>„Det var en mand med en lodden kappe<note caller="+" style="f"><char style="fr" closed="false">1,8 </char><char style="ft" closed="false">Det er ikke klart, om teksten her betyder: „en, der er rig på hår” eller „ejer af en lodden kappe”. Jf. <char style="xt"><ref loc="MAT 3:4">Matt. 3,4</ref></char>.</char></note> og et læderbælte om livet.”</para>
  <para style="p">„Det må være profeten Elias,” udbrød kongen <verse number="9" style="v"/>og sendte straks en officer og 50 soldater af sted for at arrestere ham. De fandt ham siddende på toppen af en klippe. Officeren sagde til ham: „Du Guds profet, kongen befaler, at du kommer med os.”</para>
  <para style="p">
    <verse number="10" style="v"/>Men Elias svarede: „Så sandt jeg er Guds profet, skal der falde ild ned fra himlen og fortære dig og dine 50 soldater.” Så fór Guds ild ned og dræbte dem alle.</para>
  <para style="p">
    <verse number="11" style="v"/>Derpå sendte kongen endnu en officer og 50 soldater af sted for at arrestere ham. „Du Guds profet,” råbte officeren til Elias, „kongen befaler, at du øjeblikkelig kommer ned.”</para>
  <para style="p">
    <verse number="12" style="v"/>Men Elias svarede som før: „Så sandt jeg er Guds profet, skal der falde ild ned fra himlen og fortære dig og dine 50 soldater.” Igen fór Guds ild ned og dræbte dem alle.</para>
  <para style="p">
    <verse number="13" style="v"/>Endnu en gang sendte kongen en officer og 50 soldater af sted. Men denne officer faldt på knæ foran Elias og tryglede ham: „Du Guds profet, skån mig og mine 50 kammerater. <verse number="14" style="v"/>Vær barmhjertig imod os, så Guds ild ikke dræber os, som det skete med de andre.”</para>
  <para style="p">
    <verse number="15" style="v"/>Da sagde Herrens engel til Elias: „Vær ikke bange, men følg med dem.” Så fulgte han med dem til kongens palads.</para>
  <para style="p">
    <verse number="16" style="v"/>„Hvorfor i alverden sendte du bud til Ba’al-Zebub, filistrenes gud?” spurgte Elias, da de var nået frem til kongen. „Findes der måske ingen Gud i Israel, du kan spørge til råds? Fordi du gjorde det, siger Herren til dig, at du aldrig vil komme til at rejse dig fra din seng, for du skal dø.”</para>
  <para style="p">
    <verse number="17" style="v"/>Kort efter døde kong Ahazja, sådan som Herren havde forudsagt gennem Elias, og hans bror Joram blev konge efter ham, for Ahazja havde ingen sønner til at overtage magten. Det skete i kong Joram af Judas andet regeringsår—den Joram, som var søn af Joshafat. <verse number="18" style="v"/>Resten af kong Ahazjas liv og virke er beskrevet i Israels kongers krønikebog.</para>
  <chapter number="2" style="c"/>
  <para style="s1">Elias bliver taget op til Himlen</para>
  <para style="p">
    <verse number="1" style="v"/>Da Herren hentede Elias op til Himlen i en hvirvelvind, foregik det på følgende måde:</para>
  <para style="p">Elias og Elisa kom gående sammen på vejen fra Gilgal.<note caller="+" style="f"><char style="fr" closed="false">2,1 </char><char style="ft" closed="false">Flere byer bærer navnet Gilgal. Den by, der tænkes på her, ligger tæt ved Shilo, nord for Betel.</char></note> <verse number="2" style="v"/>Så sagde Elias til Elisa: „Bliv her, for Herren har sagt, at jeg skal tage til Betel.”</para>
  <para style="p">Men Elisa svarede: „Så sandt Herren lever, og så sandt du lever, du går ingen steder uden mig.” Så fulgtes de ad mod Betel.</para>
  <para style="p">
    <verse number="3" style="v"/>Inden de nåede byen, kom eleverne fra profetskolen i Betel dem i møde, og de spurgte Elisa: „Ved du, at Herren vil tage din herre fra dig i dag?”</para>
  <para style="p">„Jeg ved det godt,” svarede Elisa. „Ti bare stille.”</para>
  <para style="p">
    <verse number="4" style="v"/>Så sagde Elias til Elisa: „Bliv her i Betel, for Herren har sagt, at jeg skal tage til Jeriko.”</para>
  <para style="p">Men Elisa svarede som før: „Så sandt Herren lever, og så sandt du lever, du går ingen steder uden mig.” Så fulgtes de ad ned mod Jeriko.</para>
  <para style="p">
    <verse number="5" style="v"/>Eleverne fra profetskolen i Jeriko kom dem også i møde, og de stillede Elisa samme spørgsmål: „Ved du, at Herren vil tage din herre fra dig i dag?”</para>
  <para style="p">„Jeg ved det godt,” svarede Elisa. „Ti bare stille.”</para>
  <para style="p">
    <verse number="6" style="v"/>Derpå sagde Elias til Elisa: „Bliv her i Jeriko, for nu vil Herren have mig hen til Jordanfloden.”</para>
  <para style="p">Men Elisa svarede igen: „Så sandt Herren lever, og så sandt du lever, du går ingen steder uden mig.” Så fulgtes de ad og kom til Jordanflodens bred.</para>
  <para style="p">
    <verse number="7" style="v"/>50 af profeteleverne gik hen og stillede sig et sted, hvor de kunne holde øje med dem på afstand. <verse number="8" style="v"/>Elias rullede sin kappe sammen og slog på vandet med den, og vandet delte sig, så de kunne gå tørskoet over.</para>
  <para style="p">
    <verse number="9" style="v"/>Da de var kommet over på den anden side, sagde Elias til Elisa: „Hvad ønsker du, at jeg skal gøre for dig, før jeg bliver taget bort?”</para>
  <para style="p">„Lad din profetiske ånd gå i arv til mig,”<note caller="+" style="f"><char style="fr" closed="false">2,9 </char><char style="ft" closed="false">Ordret står der: „Lad mig nu få to dele af din ånd”. Det var skik, når en far delte sin jord og sine ejendele mellem sine sønner, at den førstefødte fik dobbelt så stor en del som de øvrige sønner, idet han fik ansvar for at føre slægtsgården videre, jf. <char style="xt"><ref loc="DEU 21:17">5.Mos. 21,17</ref></char>. Når Elisa beder om en dobbelt portion af Elias’ ånd, er det sikkert et udtryk for, at han er parat til at tage arven op efter Elias.</char></note> var Elisas svar.</para>
  <para style="p">
    <verse number="10" style="v"/>„Det er en dristig bøn,” svarede Elias. „Men hvis du ser mig i det øjeblik, jeg bliver taget bort, vil din bøn blive opfyldt. Hvis du derimod ikke ser mig, bliver den ikke opfyldt.”</para>
  <para style="p">
    <verse number="11" style="v"/>Mens de gik og talte sammen på vejen, kørte der pludselig en ildvogn med ildheste ind imellem dem. Elias blev taget op i vognen og fór op mod himlen i en hvirvelvind.</para>
  <para style="p">
    <verse number="12" style="v"/>Elisa fulgte ham med øjnene og råbte: „Min mester og herre. Du var et bedre værn for Israel end alle dets stridsvogne og ryttere.”</para>
  <para style="p">Da Elisa ikke længere kunne se ham, rev han sin kjortel itu. <verse number="13-14" style="v"/>Så samlede han profetkappen op, som var faldet af Elias, og gik tilbage til Jordanflodens bred. Han slog vandet med kappen, ligesom Elias havde gjort, og sagde:</para>
  <para style="p">„Hvor er nu Herren, Elias’ Gud?” Straks delte vandet sig, så Elisa kunne gå tørskoet over.</para>
  <para style="p">
    <verse number="15" style="v"/>Da eleverne fra profetskolen i Jeriko så det, råbte de: „Se, Elias’ ånd er kommet over Elisa.” Så gik de ham i møde og bøjede sig for ham.</para>
  <para style="p">
    <verse number="16" style="v"/>„Herre,” sagde de, „vi er 50 mænd i god form. Skal vi ikke gå ud og lede efter din herre? Måske Herrens Ånd har sat ham på et af bjergene eller i en kløft.”</para>
  <para style="p">„Nej,” svarede Elisa, „lad være med det.”</para>
  <para style="p">
    <verse number="17" style="v"/>Men de blev ved med at presse ham. Til sidst gav han efter og sagde: „Godt, så gør det bare.” De 50 mænd søgte efter Elias i tre dage, men de fandt ham ikke. <verse number="18" style="v"/>Elisa var stadig i Jeriko, da de kom tilbage, og han sagde til dem: „Det var jo det, jeg sagde.”</para>
  <para style="s1">Elisas første mirakler</para>
  <para style="p">
    <verse number="19" style="v"/>En dag kom Jerikos ledere til Elisa med et problem. „Vores by ligger på et godt sted, som du kan se,” sagde de. „Men der er noget galt med vandet. Det forårsager aborter her i området.”</para>
  <para style="p">
    <verse number="20" style="v"/>„Bring mig en ny skål og kom salt i den,” beordrede Elisa. Det gjorde de.</para>
  <para style="p">
    <verse number="21" style="v"/>Så gik han ned til kilden, kastede saltet ned i den og sagde: „Herren siger: Jeg gør dette vand sundt. Det vil ikke længere forårsage død eller aborter.” <verse number="22" style="v"/>Så blev vandet sundt, ganske som Elisa havde sagt. Og det er det den dag i dag.</para>
  <para style="p">
    <verse number="23" style="v"/>Fra Jeriko gik Elisa nu mod Betel. Da han nærmede sig byen, kom der en flok drenge ud derfra og gjorde nar af ham. De råbte til ham: „Kom herop, skaldepande, kom herop.” <verse number="24" style="v"/>Da vendte Elisa sig mod børnene og forbandede dem i Herrens navn. Straks kom to hunbjørne ud fra krattet og sønderrev 42 af dem. <verse number="25" style="v"/>Derfra gik Elisa videre til Karmels bjerg og vendte siden tilbage til Samaria.</para>
  <chapter number="3" style="c"/>
  <para style="s1">Kong Joram af Israel</para>
  <para style="p">
    <verse number="1" style="v"/>Ahabs søn Joram kom til magten i Israel i kong Joshafat af Judas 18. regeringsår. Han regerede i 12 år med residens i Samaria. <verse number="2" style="v"/>Joram gjorde, hvad der var ondt i Herrens øjne, selv om han handlede bedre end sin far, Ahab, og sin mor, Jezabel. Han nedrev den stenstøtte, som hans far i sin tid havde ladet bygge for Ba’al. <verse number="3" style="v"/>Men ellers fortsatte han i samme spor som Jeroboam, der havde lokket Israels folk til synd ved at indføre afgudsdyrkelse.</para>
  <para style="s1">Elisa forudsiger Israels sejr over Moab</para>
  <para style="p">
    <verse number="4" style="v"/>Moabs konge, Meshek, og hans undersåtter var fåreavlere. De plejede at betale en årlig skat til Israel på 100.000 lam samt uld fra 100.000 væddere. <verse number="5" style="v"/>Men efter Ahabs død gjorde kongen af Moab oprør mod Israels herredømme og nægtede at betale skat. <verse number="6" style="v"/>Kong Joram mønstrede straks den israelitiske hær og drog af sted sydpå fra Samaria. <verse number="7" style="v"/>Samtidig sendte han bud til kong Joshafat af Juda: „Moabs konge har gjort oprør imod mig. Vil du hjælpe mig med at slå oprøret ned?”</para>
  <para style="p">„Selvfølgelig,” svarede Joshafat. „Mine folk og mine heste står til din rådighed. <verse number="8" style="v"/>Fortæl mig, hvilke angrebsplaner du har.”</para>
  <para style="p">„Jeg har tænkt mig at angribe sydfra, fra Edoms ørken,” svarede Joram.</para>
  <para style="p">
    <verse number="9" style="v"/>Så sluttede Judas konge sig til ham, og senere kom Edoms konge også med. I syv dage fulgte hærene en omvej gennem ørkenen, men så slap deres vandbeholdning op, og der var ikke en dråbe tilbage, hverken til mændene eller dyrene, de havde med.</para>
  <para style="p">
    <verse number="10" style="v"/>„Hvad skal vi nu gøre?” udbrød Israels konge. „Har Herren virkelig ført os herud, for at Moabs hær kan besejre os?”</para>
  <para style="p">
    <verse number="11" style="v"/>Men Joshafat spurgte: „Er der ikke en af Herrens profeter i nærheden, som kan spørge Herren, hvad vi skal gøre?”</para>
  <para style="p">„Jo, der er,” udbrød en af de israelitiske officerer. „Elisa bor her tæt ved. Han var profeten Elias’ højre hånd.”</para>
  <para style="p">
    <verse number="12" style="v"/>„Ja, det er en mand, som virkelig taler Herrens ord,” bekræftede Joshafat. Så tog Israels, Judas og Edoms konger hen til Elisa for at spørge ham til råds.</para>
  <para style="p">
    <verse number="13" style="v"/>Da Elisa så kong Joram, sagde han: „Hvad har jeg med dig at gøre? Hvorfor spørger du ikke din mors og fars profeter til råds?”</para>
  <para style="p">Men kong Joram svarede: „Fordi det er Herren, som har ført os herud for at blive slagtet af Moabs konge.”</para>
  <para style="p">
    <verse number="14" style="v"/>„Jeg sværger ved den levende Gud, som jeg tjener, at jeg ikke ville værdige dig et blik, hvis det ikke var for kong Joshafat af Judas skyld,” svarede Elisa. <verse number="15" style="v"/>„Men få nu fat i en musiker.” Det gjorde de så, og mens han spillede, kom Herrens kraft over Elisa.</para>
  <para style="p">
    <verse number="16" style="v"/>„Herren siger, at I skal grave en masse huller i det udtørrede flodleje i bunden af dalen,” sagde Elisa. <verse number="17" style="v"/>„I vil ikke mærke nogen vind eller se nogen regn, men alligevel vil dalen blive fyldt med vand, så der bliver rigeligt til jer og jeres dyr. <verse number="18" style="v"/>Men ikke nok med det. Herren vil også give jer sejr over Moabs hær. <verse number="19" style="v"/>I skal erobre alle landets betydningsfulde byer, der er stærkt befæstet. I skal fælde deres frugttræer, tilstoppe deres kilder og ødelægge markerne med sten.”</para>
  <para style="p">
    <verse number="20" style="v"/>Næste morgen omkring morgenofferets tid kom der ganske rigtigt vand ned fra Edoms højland og fyldte flodlejet.</para>
  <para style="p">
    <verse number="21" style="v"/>I mellemtiden havde folket i Moab hørt, at tre hære var på vej imod dem, og alle kampdygtige mænd, både unge og gamle, blev indkaldt og placeret langs grænsen. <verse number="22" style="v"/>Men i den tidlige morgen, da solens stråler faldt på vandet, så det for moabitterne ud, som om der lå blod overalt.</para>
  <para style="p">
    <verse number="23" style="v"/>„Se alt det blod,” råbte de. „De tre fjendehære må have slået hinanden ihjel. Kom, lad os løbe ned og udplyndre deres lejr.”</para>
  <para style="p">
    <verse number="24" style="v"/>Men da de nåede ned til lejren, blev de angrebet og slået på flugt af israelitterne, som forfulgte dem langt ind i Moabs land og ødelagde alt, hvad de kom i nærheden af. <verse number="25" style="v"/>De ødelagde byerne, dængede hvert eneste stykke opdyrket jord til med sten, stoppede kilderne til og fældede frugttræerne. Til sidst var kun fæstningsbyen Kir-Hareset tilbage, men slyngekasterne belejrede og beskød den.</para>
  <para style="p">
    <verse number="26" style="v"/>Da Moabs konge indså, at han ikke kunne holde stand mod angrebet, tog han 700 bevæbnede soldater med sig og forsøgte at bryde igennem belejringen for at komme hen til Edoms konge. Men planen mislykkedes. <verse number="27" style="v"/>Så tog han sin ældste søn, tronarvingen, og for øjnene af den bestyrtede israelitiske hær dræbte han ham og ofrede ham dér på muren som brændoffer til sin gud. Denne modbydelige handling blev israelitterne så oprørte over, at de vendte om og trak sig tilbage til deres eget land.</para>
  <chapter number="4" style="c"/>
  <para style="s1">Elisa hjælper en enke</para>
  <para style="p">
    <verse number="1" style="v"/>En kvinde, som var enke efter en af profeterne, kom en dag hen til Elisa og sagde: „Herre, du ved selv, at min mand tjente Gud af hele sit hjerte, men han havde sat sig i gæld, og nu forlanger kreditoren, at begge mine sønner skal sælges som slaver, fordi vi ikke kan betale, hvad vi skylder ham.”</para>
  <para style="p">
    <verse number="2" style="v"/>„Hvad kan jeg gøre for dig?” spurgte Elisa. „Sig mig, hvor meget har du derhjemme?”</para>
  <para style="p">„Jeg har ingenting,” svarede hun, „bortset fra en lille krukke med olivenolie.”</para>
  <para style="p">
    <verse number="3" style="v"/>Så sagde Elisa: „Gå ud og lån alle de tomme beholdere, du kan, af dine naboer. <verse number="4" style="v"/>Gå derefter hjem og luk dig inde i dit hus sammen med dine sønner. Hæld så olivenolien fra din lille krukke over i de tomme beholdere og sæt dem til side, efterhånden som de bliver fulde.”</para>
  <para style="p">
    <verse number="5" style="v"/>Det gjorde enken så. Sønnerne rakte hende beholderne, og hun fyldte dem en efter en. <verse number="6" style="v"/>Snart var de alle fyldt til randen.</para>
  <para style="p">„Er der ikke flere beholdere?” spurgte hun.</para>
  <para style="p">„Nej, det var den sidste,” svarede de. Så kom der ikke mere olivenolie ud af hendes krukke.</para>
  <para style="p">
    <verse number="7" style="v"/>Enken gik derefter hen og fortalte det til profeten. „Gå hen og sælg olivenolien og betal din gæld,” sagde han. „De penge, der bliver tilovers, kan du og dine sønner leve af.”</para>
  <para style="s1">Elisa opvækker en død dreng i Shunem</para>
  <para style="p">
    <verse number="8" style="v"/>Elisa kom tit igennem Shunem på sine rejser, og en af byens velstående kvinder plejede at inviterede ham til middag, hver gang han kom forbi. <verse number="9" style="v"/>På et tidspunkt sagde kvinden til sin mand: „Jeg ved, at det er en hellig profet, som ofte spiser her. <verse number="10" style="v"/>Jeg synes, vi skal indrette et lille gæsteværelse til ham på taget og sætte en seng, et bord, en stol<note caller="+" style="f"><char style="fr" closed="false">4,10 </char><char style="ft" closed="false">Borde og stole blev dengang kun brugt i de kongelige paladser, i byrådet og hos velhavende folk, så det var noget helt særligt, denne kvinde gjorde ud af Elisa. Normalt sad folk på tæpper eller puder på gulvet og spiste.</char></note> og en lampe derop, så han har sit eget værelse, når han kommer her på gennemrejse.”</para>
  <para style="p">
    <verse number="11" style="v"/>Næste gang Elisa kom på besøg, gik han op på værelset og lagde sig på sengen for at hvile sig. <verse number="12" style="v"/>Så sagde han til sin tjener, Gehazi: „Kald på vores værtinde og sig, at jeg vil tale med hende.” Da hun indfandt sig, <verse number="13" style="v"/>sagde Elisa til Gehazi: „Sig til hende, at vi værdsætter alt det, hun har gjort for os, og spørg hende så, om jeg kan gøre noget for hende til gengæld. Hun kan bare sige til, hvis hun ønsker, at jeg skal lægge et godt ord ind for hende hos kongen eller hos hærføreren.”</para>
  <para style="p">„Nej, jeg mangler ikke noget. Jeg har det godt her,” svarede hun.</para>
  <para style="p">
    <verse number="14" style="v"/>„Hvad kan vi så gøre for hende?” spurgte Elisa sin tjener. Han svarede: „Hun har ingen søn—og hendes mand er efterhånden gammel.”</para>
  <para style="p">
    <verse number="15" style="v"/>„Kald på hende igen,” beordrede Elisa.</para>
  <para style="p">Da hun stillede sig i døren, <verse number="16" style="v"/>tiltalte Elisa hende direkte. „Næste år ved denne tid vil du stå med en søn på armen,” sagde han.</para>
  <para style="p">„Åh, du Guds profet,” indvendte hun, „giv mig ikke falske forhåbninger.”</para>
  <para style="p">
    <verse number="17" style="v"/>Men Elisas ord stod ved magt. Snart efter blev kvinden gravid, og det følgende år fødte hun en søn—nøjagtig som Elisa havde forudsagt.</para>
  <para style="p">
    <verse number="18" style="v"/>Nogle år senere var drengen en dag med sin far på høstarbejde. <verse number="19" style="v"/>Pludselig beklagede drengen sig over en voldsom hovedpine, og faderen sagde til en af tjenerne: „Bær ham hjem til hans mor.”</para>
  <para style="p">
    <verse number="20" style="v"/>Det gjorde tjeneren, og hans mor sad med ham på skødet indtil middagstid. Da døde han. <verse number="21" style="v"/>Så bar hun ham op i gæsteværelset, lagde drengen på profetens seng og lukkede døren, <verse number="22" style="v"/>hvorefter hun sendte følgende besked ud til sin mand: „Send straks en tjener og et æsel hjem, så jeg kan komme af sted til profeten. Jeg er snart tilbage igen.”</para>
  <para style="p">
    <verse number="23" style="v"/>„Hvorfor vil du have fat i ham i dag?” spurgte manden tilbage. „Det er jo hverken helligdag eller sabbat.”</para>
  <para style="p">Hun svarede: „Tag det bare roligt.”</para>
  <para style="p">
    <verse number="24" style="v"/>Så sadlede hun æslet, satte sig op og sagde til tjeneren: „Skynd dig at trække af sted med æslet. Du skal ikke standse, før jeg siger til.”</para>
  <para style="p">
    <verse number="25" style="v"/>Da hun nærmede sig Karmels bjerg, fik Elisa øje på hende i det fjerne. „Se, det er kvinden fra Shunem, der kommer der,” sagde han til sin tjener Gehazi. <verse number="26" style="v"/>„Løb hen og hils på hende og spørg, hvordan det går med hendes mand og den lille dreng.” Det gjorde Gehazi. „Tak, vi har det godt,” svarede kvinden tilbage.</para>
  <para style="p">
    <verse number="27" style="v"/>Men da hun nåede frem til Elisa på bjerget, faldt hun på knæ foran ham og klamrede sig til hans fødder. Gehazi prøvede at trække hende væk, men profeten sagde: „Lad hende være. Hun er i stor nød, og Herren har ikke fortalt mig, hvad der er i vejen.”</para>
  <para style="p">
    <verse number="28" style="v"/>Da sagde kvinden til Elisa: „Herre, var det mig, der bad om at få en søn? Sagde jeg ikke, at du ikke måtte give mig falske forhåbninger?”</para>
  <para style="p">
    <verse number="29" style="v"/>„Gør dig klar til at tage af sted,” sagde Elisa til Gehazi. „Tag min stav med og skynd dig hen og læg staven på drengens ansigt. Spild ikke tiden med snak undervejs.”</para>
  <para style="p">
    <verse number="30" style="v"/>Men drengens mor sagde: „Så sandt Herren lever, og du selv er i live, jeg vender ikke hjem, uden at du kommer med.” Så fulgte Elisa med hende.</para>
  <para style="p">
    <verse number="31" style="v"/>Gehazi skyndte sig at gå i forvejen, og da han kom til huset, lagde han staven på drengens ansigt, men der var intet livstegn. Så vendte Gehazi om og gik Elisa i møde: „Drengen kom ikke til live,” sagde han.</para>
  <para style="p">
    <verse number="32" style="v"/>Da Elisa kom ind i huset, så han den døde dreng, som lå på hans seng. <verse number="33" style="v"/>Han gik ind i værelset og lukkede døren. Så bad han til Herren, <verse number="34" style="v"/>og da han havde bedt, lagde han sig hen over drengen—med sin mund på drengens mund, med sine øjne over drengens øjne og med sine hænder på drengens hænder. Da begyndte varmen at vende tilbage i drengens krop. <verse number="35" style="v"/>Så rejste Elisa sig og gik frem og tilbage i værelset. Derefter lagde han sig igen hen over drengen som før. Denne gang nyste drengen syv gange og slog øjnene op.</para>
  <para style="p">
    <verse number="36" style="v"/>Derpå sagde profeten til Gehazi: „Kald på kvinden.” Da drengens mor kom ind i værelset, sagde Elisa: „Her er din søn.” <verse number="37" style="v"/>Da faldt hun på knæ foran Elisa, hvorefter hun tog sin søn og gik ud.</para>
  <para style="s1">Profeteleverne oplever to mirakler</para>
  <para style="p">
    <verse number="38" style="v"/>Elisa vendte derefter tilbage til Gilgal. På den tid var der hungersnød i landet. En dag, da han havde undervist profeteleverne, sagde han til Gehazi: „Sæt den store gryde på ilden og lav en ret mad til de unge mennesker.”</para>
  <para style="p">
    <verse number="39" style="v"/>En af eleverne gik ud for at samle urter og fandt en vild slyngplante med agurklignende frugter. Han plukkede så mange af de ukendte frugter, han kunne bære i sin kappe. Da han kom tilbage, skar han dem i stykker og kom dem i gryden. <verse number="40" style="v"/>Men så snart mændene smagte maden, råbte de forfærdet: „Mester, maden er giftig.”</para>
  <para style="p">
    <verse number="41" style="v"/>„Skaf mig noget mel,” befalede Elisa. Da han havde hældt melet i gryden, sagde han: „Nu kan I godt spise det.” Og ingen af dem blev syge.</para>
  <para style="p">
    <verse number="42" style="v"/>En dag kom en mand fra Ba’al-Shalisha til Elisa med en sæk nyhøstede bygkerner og 20 små brød, der var lavet af årets første byghøst. Elisa bad Gehazi om at servere brødene for profeteleverne.</para>
  <para style="p">
    <verse number="43" style="v"/>„Hvordan skal jeg kunne mætte hundrede mennesker med den smule mad?” indvendte Gehazi.</para>
  <para style="p">„Gør nu, som jeg har sagt,” vedblev Elisa, „for Herren siger, at der vil være rigeligt til alle og tilmed blive noget til overs.”</para>
  <para style="p">
    <verse number="44" style="v"/>Og ganske rigtigt. Som Herren havde sagt, sådan gik det.</para>
  <chapter number="5" style="c"/>
  <para style="s1">Na’amans helbredelse</para>
  <para style="p">
    <verse number="1" style="v"/>Den aramæiske konges hærfører hed Na’aman. Han var højt agtet og havde stor indflydelse, fordi Herren havde givet ham en lang række militære sejre. Men han led af en uhelbredelig hudsygdom.</para>
  <para style="p">
    <verse number="2" style="v"/>Nu var det sådan, at Na’amans kone havde en tjenestepige, der som lille var blevet bortført af nogle aramæiske soldater under et plyndringstogt i Israel.</para>
  <para style="p">
    <verse number="3" style="v"/>En dag sagde den unge pige til sin frue: „Jeg ville ønske min herre kunne besøge profeten i Samaria. Jeg er sikker på, at han kan helbrede ham.”</para>
  <para style="p">
    <verse number="4" style="v"/>Na’aman gik derefter hen til kongen og fortalte ham, hvad pigen havde sagt. <verse number="5" style="v"/>„Tag endelig af sted,” udbrød kongen. „Jeg skriver straks en anbefaling, som du kan aflevere til Israels konge.”</para>
  <para style="p">Så tog Na’aman af sted, og han havde rigeligt med gaver med sig—ti sække med sølv, to sække med guld<note caller="+" style="f"><char style="fr" closed="false">5,5 </char><char style="ft" closed="false">Ordret: „ti talenter sølv og 6000 shekel guld”. En talent var ca. 34 kg og en shekel ca. 11 gram.</char></note> og ti sæt smukke festklæder. <verse number="6" style="v"/>Han ankom til Israels konge og rakte ham brevet, hvor der stod: „Jeg sender hermed min embedsmand Na’aman til dig, for at du kan helbrede ham for hans sygdom.”</para>
  <para style="p">
    <verse number="7" style="v"/>„Hvordan skulle jeg kunne helbrede nogen,” jamrede kongen. „Er jeg måske Gud? Er jeg herre over liv og død? Hvad er han ude på? Er det her et påskud til at angribe os igen?” I ren og skær fortvivlelse rev han sit tøj i stykker.</para>
  <para style="p">
    <verse number="8" style="v"/>Da profeten Elisa hørte om kongens desperate reaktion, sendte han bud til ham. „Hvorfor er du så fortvivlet? Send bare Na’aman til mig—så skal han få at se, at der stadig findes en Guds profet i Israel.”</para>
  <para style="p">
    <verse number="9" style="v"/>Na’aman kom så kørende til Elisas hus med sine heste og vogne. <verse number="10" style="v"/>Da han gjorde holdt foran døren, sendte Elisa en tjener ud til ham med følgende besked: „Tag ned til Jordanfloden og bad dig syv gange i den, så bliver du helbredt for din hudsygdom.” <verse number="11" style="v"/>Na’aman blev dybt fornærmet over en så ugæstfri behandling og kørte sin vej. „Han kom ikke engang ud for at hilse på mig,” mumlede han vredt. „Jeg havde forestillet mig, at han ville svinge sin hånd over det syge sted og påkalde sin Gud og på den måde helbrede mig. <verse number="12" style="v"/>Er vores egne floder, Abana og Parpar, måske ikke bedre end samtlige floder i Israel? Hvis jeg bare skulle bade mig i en flod, kunne jeg lige så godt være blevet hjemme.” Na’aman kørte altså derfra i vrede.</para>
  <para style="p">
    <verse number="13" style="v"/>Men hans tjenere forsøgte at tale ham til fornuft. „Hvad nu hvis profeten havde befalet dig at gøre et eller andet vanskeligt?” spurgte de. „Ville du så ikke have gjort det? Hvorfor så ikke gøre, som han siger? Bad dig i floden og bliv helbredt!”</para>
  <para style="p">
    <verse number="14" style="v"/>Na’aman kørte så ned til Jordanfloden og dukkede sig ned under vandet syv gange, sådan som profeten havde sagt—og hans hud blev som en nyfødts—han var helbredt! <verse number="15" style="v"/>Så skyndte han sig med hele sit følge tilbage til profetens hus. Na’aman trådte frem for Elisa og sagde: „Nu ved jeg, at der ikke findes nogen gud i hele verden som Israels Gud. Tillad mig at give dig en gave som en ringe tak.”</para>
  <para style="p">
    <verse number="16" style="v"/>Men Elisa svarede: „Så sandt Herren lever, den Gud, som jeg tjener: Jeg vil ikke tage imod noget fra dig.”</para>
  <para style="p">Skønt Na’aman forsøgte at overtale ham, holdt han fast ved sit afslag. <verse number="17" style="v"/>„Som du vil,” sagde Na’aman. „Men tillad mig at læsse lidt jord på et par muldyr og tage det med hjem. Fra nu af vil jeg nemlig aldrig ofre til nogen anden Gud end Herren. <verse number="18" style="v"/>Og jeg håber, at Herren vil tilgive mig, når jeg følger min herre, kongen, ind i Rimmons tempel derhjemme og knæler for guden, for kongen støtter sig altid til mig, når han knæler ned.”</para>
  <para style="p">
    <verse number="19" style="v"/>„Du kan tage af sted med fred i sindet,” sagde Elisa, og så tog Na’aman af sted.</para>
  <para style="s1">Gehazis grådighed efter penge</para>
  <para style="p">
    <verse number="20" style="v"/>Men Gehazi, Elisas tjener, tænkte: „Hvorfor i alverden lod min herre denne aramæer rejse uden at tage imod nogen af de gaver, han havde medbragt? Så sandt Herren lever: Jeg vil løbe efter ham, for jeg vil gerne have noget.”</para>
  <para style="p">
    <verse number="21" style="v"/>Inden længe indhentede Gehazi ham. Da Na’aman fik øje på ham bagude, sprang han ned fra sin vogn og løb ham i møde.</para>
  <para style="p">„Er alt vel?” spurgte han.</para>
  <para style="p">
    <verse number="22" style="v"/>„Jo tak,” svarede Gehazi, „men min herre sendte mig af sted til dig for at sige, at der netop er ankommet to profetelever fra Efraims bjergland—og at han ikke har noget imod at modtage en sæk sølv og to sæt tøj, som han kan give dem.”</para>
  <para style="p">
    <verse number="23" style="v"/>„Det manglede bare,” udbrød Na’aman. „Men lad mig give dig dobbelt så meget sølv.” Så gav han Gehazi to sæt tøj og to sække med sølv, som han befalede to af sine tjenere at bære for ham. <verse number="24" style="v"/>Men da de kom til bjerget, hvor Elisa og Gehazi boede, overtog Gehazi sækkene og sendte tjenerne tilbage. Så gemte han tingene i sit eget hus.</para>
  <para style="p">
    <verse number="25" style="v"/>Da han kom tilbage til sin herre, spurgte Elisa: „Hvor har du været, Gehazi?”</para>
  <para style="p">„Ingen steder, herre,” svarede han.</para>
  <para style="p">
    <verse number="26" style="v"/>„Tror du ikke, jeg ved, hvad der foregik?” spurgte Elisa. „Jeg så dig for mit indre øje, da en mand sprang ned fra sin vogn for at gå dig i møde. Nu har du fået penge og kan købe dig fornemt tøj, olivenlunde, vingårde, småkvæg, hornkvæg og slaver. <verse number="27" style="v"/>Men Na’amans sygdom vil for altid hænge ved dig og dine efterkommere.”</para>
  <para style="p">Da Gehazi gik, var hans hud hvid som sne af udslæt.</para>
  <chapter number="6" style="c"/>
  <para style="s1">Det flydende øksehoved</para>
  <para style="p">
    <verse number="1" style="v"/>En dag sagde profeteleverne til Elisa: „Der er ikke længere plads nok her, hvor vi sidder, når du underviser os. <verse number="2" style="v"/>Lad os tage ned til Jordanfloden og få fat i noget tømmer. Så kan vi bygge os et sted, hvor der er bedre plads.”</para>
  <para style="p">„Gå bare i gang,” svarede Elisa.</para>
  <para style="p">
    <verse number="3" style="v"/>„Vi vil gerne have, at du går med,” var der en, som indvendte.</para>
  <para style="p">„Det er i orden,” svarede Elisa og gik med dem.</para>
  <para style="p">
    <verse number="4" style="v"/>Ved Jordanfloden begyndte eleverne at fælde træer, <verse number="5" style="v"/>men under arbejdet var en af dem så uheldig at tabe sit øksehoved i floden.</para>
  <para style="p">„Åh nej,” råbte han, „det var endda en økse, jeg havde lånt.”</para>
  <para style="p">
    <verse number="6" style="v"/>„Hvor tabte du øksehovedet?” spurgte Elisa, og den unge mand udpegede stedet. Da skar Elisa en gren af et træ og kastede den i vandet, og pludselig dukkede øksehovedet op til overfladen og flød på vandet. <verse number="7" style="v"/>„Nu kan du samle det op,” sagde Elisa, og den unge mand rakte straks hånden ud og fik fat i det.</para>
  <para style="s1">Elisa slår den aramæiske hær med blindhed</para>
  <para style="p">
    <verse number="8" style="v"/>Engang mens den aramæiske konge lå i krig med Israel, aftalte han med sine officerer, hvor angrebsstyrken skulle lægge sig i baghold. <verse number="9" style="v"/>Men Guds profet Elisa sendte bud til Israels konge og advarede ham om, at aramæerne lå i baghold på det og det sted. <verse number="10" style="v"/>Kongen sendte så forstærkning ud til stedet. Gang på gang advarede Elisa kongen og hans hær mod bagholdsangreb. <verse number="11" style="v"/>Det blev den aramæiske konge efterhånden temmelig foruroliget over, og han kaldte sine officerer sammen og spurgte dem: „Sig mig: Hvem er forræderen? Hvem af jer fortæller Israels konge om mine planer?”</para>
  <para style="p">
    <verse number="12" style="v"/>„Ingen af os, herre,” svarede en officer. „Det er profeten Elisa, der har magt til at underrette Israels konge om hvert eneste ord, du taler i dit eget soveværelse.”</para>
  <para style="p">
    <verse number="13" style="v"/>„Find ud af, hvor han er,” udbrød kongen, „så vi kan sende soldater af sted og pågribe ham.”</para>
  <para style="p">Kort efter blev der meldt tilbage, at Elisa opholdt sig i Dotan. <verse number="14" style="v"/>Straks sendte den aramæiske konge et større regiment med heste og vogne af sted, og de ankom om natten til byen og omringede den.</para>
  <para style="p">
    <verse number="15" style="v"/>Tidligt næste morgen opdagede profetens tjener, at en stor hærstyrke med heste og vogne havde omringet byen. „Åh nej, herre,” udbrød tjeneren, „hvad skal vi dog gøre?”</para>
  <para style="p">
    <verse number="16" style="v"/>„Der er ingen grund til panik,” beroligede Elisa ham, „for der er flere, der kæmper på vores side end på deres.”</para>
  <para style="p">
    <verse number="17" style="v"/>Da bad Elisa følgende bøn: „Herre, luk hans øjne op, så han kan se.” Herren åbnede tjenerens øjne, og han kunne nu se, at bjerget var fyldt med ildheste og ildvogne rundt om, hvor de stod.</para>
  <para style="p">
    <verse number="18" style="v"/>Da den aramæiske hær kom nærmere, bad Elisa: „Herre, gør dem blinde.” Og Herren gjorde dem blinde på stedet.</para>
  <para style="p">
    <verse number="19" style="v"/>Elisa gik nu ud og råbte: „I går den gale vej. Følg efter mig, så skal jeg vise jer vej til den rigtige by og til den mand, I leder efter.” Så førte han dem helt til Samaria.</para>
  <para style="p">
    <verse number="20" style="v"/>Da de var kommet ind i byen, bad Elisa igen: „Herre, luk nu deres øjne op, så de kan se.” Og Herren åbnede deres øjne, så de opdagede, at de stod midt i Israels hovedstad.</para>
  <para style="p">
    <verse number="21" style="v"/>Ved synet af de aramæiske soldater råbte Israels konge begejstret til Elisa: „Skal jeg slå dem ihjel?”</para>
  <para style="p">
    <verse number="22" style="v"/>„Nej,” svarede Elisa. „Plejer man at dræbe sine krigsfanger? Giv dem noget at spise og drikke og send dem så hjem.”</para>
  <para style="p">
    <verse number="23" style="v"/>Så holdt kongen en stor fest for dem, hvorefter han sendte dem tilbage til den aramæiske konge. Fra den dag standsede de aramæiske bagholdsangreb på israelitisk territorium.</para>
  <para style="s1">Hungersnøden i Samaria</para>
  <para style="p">
    <verse number="24" style="v"/>Nogen tid senere mobiliserede kong Ben-Hadad af Aram sin hær og marcherede af sted for at belejre Samaria. <verse number="25" style="v"/>Som følge af belejringen blev der en så katastrofal fødevaremangel i byen, at et æselhoved til sidst kostede 80 sølvstykker, og en kop duemøg<note caller="+" style="f"><char style="fr" closed="false">6,25 </char><char style="ft" closed="false">Det vides ikke med sikkerhed, om dette ord hentyder til almindeligt duemøg, eller det er en spiselig plante med et sådant navn, som normalt ikke betragtedes som egnet føde. Æselhoveder blev også kun spist under den værste hungersnød.</char></note> kostede 5 sølvstykker.</para>
  <para style="p">
    <verse number="26" style="v"/>En dag, da Israels konge gik en runde på bymuren, var der en kvinde, som råbte: „Herre konge, hjælp mig.”</para>
  <para style="p">
    <verse number="27" style="v"/>„Hvis Gud Herren ikke kan hjælpe dig, hvorfor tror du så, jeg kan?” svarede kongen tilbage. „Jeg har hverken mad eller vin at give dig.” <verse number="28" style="v"/>Alligevel spurgte han: „Hvad drejer sagen sig om?”</para>
  <para style="p">Kvinden svarede: „Jo, den kvinde her foreslog, at vi skulle spise mit barn den ene dag og hendes barn den næste dag. <verse number="29" style="v"/>Så kogte vi min dreng og spiste ham, men næste dag, da det var hendes tur til at ofre sit barn, gemte hun ham i stedet.”</para>
  <para style="p">
    <verse number="30" style="v"/>Da kongen hørte den historie, rev han flænger i sit tøj, og de omkringstående kunne gennem flængerne i tøjet se, at kongen indenunder var klædt i sækkelærred som tegn på sorg og fortvivlelse. <verse number="31" style="v"/>Så udbrød han: „Må Herren straffe mig hårdt, om jeg ikke får Elisa halshugget i dag.”</para>
  <para style="p">
    <verse number="32" style="v"/>Derpå sendte kongen sin næstkommanderende i forvejen til Elisa. Imens sad Elisa i et møde med Israels ledere hjemme i sit hus, og kort før manden ankom, sagde han til lederne: „Den morderiske konge har sendt en mand af sted for at slå mig ihjel. Sørg for at holde døren lukket, så han ikke kan komme ind, for I kan være sikre på, at hans herre, kongen, vil komme lidt senere.”</para>
  <para style="p">
    <verse number="33" style="v"/>Næppe havde Elisa sagt det, før manden ankom til huset, og lidt senere kom kongen.</para>
  <para style="p">„Det er Herren, som er skyld i denne katastrofe,” råbte kongen. „Der er ikke længere nogen grund til at sætte vores forhåbninger til ham.”</para>
  <chapter number="7" style="c"/>
  <para style="s1">Belejringen ophører</para>
  <para style="p">
    <verse number="1" style="v"/>Men Elisa svarede kongen: „Herren siger, at i morgen ved denne tid har situationen ændret sig. Da skal en kurv fuld af det fineste hvedemel sælges på torvet for kun ét sølvstykke, og to kurve<note caller="+" style="f"><char style="fr" closed="false">7,1 </char><char style="ft" closed="false">Ordret: „en sea mel for en shekel sølv og to sea byg for en shekel”. En sea var et rummål på lidt over 7 liter og en shekel vejede ca. 11 gram.</char></note> byg for samme beløb.”</para>
  <para style="p">
    <verse number="2" style="v"/>Men kongens næstkommanderende svarede: „Umuligt. Om så Herren åbnede alle himlens sluser, ville det aldrig kunne ske.”</para>
  <para style="p">„Ikke?” svarede Elisa. „Det skal du få at se. Men du kommer ikke til selv at nyde godt af det.” Derefter tog de tilbage til byen.</para>
  <para style="p">
    <verse number="3" style="v"/>Uden for byporten sad der fire mænd, som på grund af en smitsom hudsygdom var forvist fra byen. „Hvorfor skal vi blive siddende her, til vi dør?” spurgte de hinanden. <verse number="4" style="v"/>„Hvis vi bliver siddende med hænderne i skødet, dør vi af sult, og går vi tilbage til byen, dør vi også af sult. Så vi kan lige så godt overgive os og gå over til aramæerne. Det værste, der kan ske, er, at de slår os ihjel, men hvem ved, måske skåner de os.”</para>
  <para style="p">
    <verse number="5" style="v"/>I aftenskumringen gik de fire mænd hen mod den aramæiske lejr, men da de kom helt derhen, var der ikke en sjæl at se. <verse number="6" style="v"/>Herren havde nemlig sørget for, at aramæerne hørte krigslarm, hestetramp og vognstøj, så det lød, som om en mægtig hær var på vej imod dem. „Det er Israels konge, der har fået forstærkning fra hittitterne og Egypten,” råbte de, <verse number="7" style="v"/>og der gik panik i dem, så de flygtede med det samme og lod deres telte, heste, æsler og al provianten blive tilbage.</para>
  <para style="p">
    <verse number="8" style="v"/>Da de fire mænd nåede frem til lejren, gik de fra telt til telt og spiste og drak så meget, de kunne. De samlede alt det guld og sølv og tøj sammen, de kunne bære, og gemte det godt. <verse number="9" style="v"/>Men så sagde de til hinanden: „Det er ikke rigtigt, det vi gør. Vi ligger inde med nogle utrolig gode nyheder. Hvis vi venter til i morgen med at bringe nyheden videre, er det vores skyld, hvis nogen af de udsultede folk i byen dør i nat. Kom, lad os straks gå tilbage og give besked til kongen.”</para>
  <para style="p">
    <verse number="10" style="v"/>Så gik de tilbage til byen og fortalte portvagterne, hvordan de var gået ud til den aramæiske lejr, og at lejren var rømmet. Hestene og æslerne stod bundne, og alt så beboet ud, men der var ingen mennesker at se. <verse number="11" style="v"/>Portvagterne gav beskeden videre, og på den måde nåede den gode nyhed frem til kongens palads.</para>
  <para style="p">
    <verse number="12" style="v"/>Kongen sprang straks ud af sengen, men det var næsten for godt til at være sandt. Derfor sagde han til sine nærmeste officerer: „Aramæerne ved jo, at vi sulter. Det må være derfor, de har forladt deres lejr og nu ligger på lur på markerne i håb om, at vi lader os lokke ud af byen. Så slår de til, erobrer vores by og gør os til deres slaver.”</para>
  <para style="p">
    <verse number="13" style="v"/>„Men burde vi ikke alligevel sende nogle mænd ud og se efter?” spurgte en af officererne. „Lad os se, om der ikke skulle være bare fem heste tilbage i byen, man kan ride på. Hvis mændene skulle miste livet derved, er det vel ikke værre, end hvis de bliver i byen og dør af sult sammen med os andre.”</para>
  <para style="p">
    <verse number="14" style="v"/>Det lykkedes dem at finde to heste, så to ryttere blev sendt af sted for at se, hvad der var sket. <verse number="15" style="v"/>De fandt en masse efterladt tøj og våben, som aramæerne havde smidt under deres flugt. Således var de i stand til at følge sporene hele vejen til Jordanfloden. Derefter vendte de tilbage og meldte det til kongen. <verse number="16" style="v"/>Så skyndte Samarias indbyggere sig ud og plyndrede aramæernes lejr. På den måde gik det i opfyldelse, at en kurv hvedemel og to kurve byg den dag kunne købes for et sølvstykke, nøjagtig som Herren havde sagt.</para>
  <para style="p">
    <verse number="17" style="v"/>Kongen havde udpeget sin næstkommanderende til at holde kontrol med menneskemængden ved byporten, men da folk pressede på for at komme ud til den forladte lejr, blev han trampet ned og omkom i tumulten. Derved blev det ord opfyldt, som profeten havde sagt om ham den foregående dag, <verse number="18" style="v"/>dengang han også forudsagde, at prisen på hvedemel og byg ville gå ned. <verse number="19" style="v"/>Manden havde jo ved den lejlighed svaret, at det ikke kunne ske, om så Herren åbnede alle himlens sluser, og profeten havde svaret: „Det skal du få at se. Men du kommer ikke selv til at nyde godt af det.” <verse number="20" style="v"/>Og sådan gik det. Han blev trampet ned i byporten og døde.</para>
  <chapter number="8" style="c"/>
  <para style="s1">Kvinden fra Shunem vender hjem</para>
  <para style="p">
    <verse number="1" style="v"/>Elisa havde sagt til den kvinde, hvis dreng han havde opvakt fra de døde: „Flygt sammen med din familie til et andet land, for Herren vil sende en hungersnød i Israel, som vil vare i syv år.”</para>
  <para style="p">
    <verse number="2" style="v"/>Derfor slog kvinden og hendes familie sig ned i filistrenes land i syv år, <verse number="3" style="v"/>og da hungersnøden var forbi, vendte hun tilbage til Israel og opsøgte kongen for at få sin jord og sit hus igen. <verse number="4" style="v"/>Netop som hun kom ind til kongen, var han fordybet i samtale med Gehazi, Elisas tjener. „Fortæl mig nogle historier om Elisas mirakler,” havde kongen sagt til Gehazi. <verse number="5" style="v"/>Så Gehazi var i færd med at fortælle om dengang, Elisa genopvakte en dreng fra de døde. I samme øjeblik trådte drengens mor ind.</para>
  <para style="p">„Jamen, se,” udbrød Gehazi, „det er jo den kvinde vi taler om. Og det er hendes dreng, Elisa opvakte fra de døde.”</para>
  <para style="p">
    <verse number="6" style="v"/>„Er det virkelig sandt, hvad han siger?” spurgte kongen, og det bekræftede hun. Så sendte kongen straks en embedsmand af sted for at sikre sig, at kvinden fik sin ejendom tilbage, og han sørgede tilmed for, at hun fik godtgjort det høstudbytte, der havde været under hendes fravær.</para>
  <para style="s1">Hazael myrder kong Ben-Hadad af Aram</para>
  <para style="p">
    <verse number="7" style="v"/>Senere rejste Elisa til Damaskus, Arams hovedstad, hvor kong Ben-Hadad lå syg. Kongen fik straks at vide, at den berømte Guds mand var kommet til byen. <verse number="8" style="v"/>Da sagde kongen til en embedsmand ved navn Hazael: <verse number="9" style="v"/>„Bring profeten en gave og spørg ham, om der er chancer for, at jeg bliver rask igen.”</para>
  <para style="p">Så læssede Hazael 40 kameler med de bedste varer, der kunne opdrives i landet, og overrakte gaven til Elisa med ordene: „Ben-Hadad, Arams konge, forespørger underdanigst om chancerne for at blive rask igen.”</para>
  <para style="p">
    <verse number="10" style="v"/>Elisa svarede: „Sig du bare, at han vil komme sig. Men Herren har vist mig, at han vil dø.”</para>
  <para style="p">
    <verse number="11" style="v"/>Efter disse ord blev Elisa ved med at stirre ud i luften og fik et udtryk af forfærdelse i ansigtet. Så brød han ud i heftig gråd.</para>
  <para style="p">
    <verse number="12" style="v"/>„Hvad er der i vejen?” spurgte Hazael.</para>
  <para style="p">„Ak,” svarede Elisa, „du er manden, som skal bringe store lidelser over Israels folk. Deres fæstninger vil du nedbrænde, de unge krigere vil du hugge ned med sværdet, spædbørnene vil du knuse mod klippeblokkene, og du vil sprætte maven op på de gravide kvinder.”</para>
  <para style="p">
    <verse number="13" style="v"/>„Hvordan skulle jeg få så stor en magt?” udbrød Hazael. „Jeg er jo bare en almindelig tjener.”</para>
  <para style="p">„Herren har vist mig,” svarede Elisa, „at du vil blive konge af Aram.”</para>
  <para style="p">
    <verse number="14" style="v"/>Da Hazael kom tilbage, spurgte kongen: „Hvad sagde han?” Hazael svarede: „Han sagde, at du vil komme dig.”</para>
  <para style="p">
    <verse number="15" style="v"/>Men næste dag tog Hazael et klæde, dyppede det i vand og lagde det over den syge konges ansigt, så han blev kvalt. Derpå blev Hazael konge.</para>
  <para style="s1">Kong Joram af Juda</para>
  <para style="p">
    <verse number="16" style="v"/>Da Ahabs søn, kong Joram af Israel, havde regeret i fem år, blev Joshafats søn Joram konge i Juda. <verse number="17" style="v"/>Han var 32 år gammel, da han blev konge, og han regerede i Jerusalem i otte år. <verse number="18" style="v"/>Han fulgte i Israels kongers spor, for han havde giftet sig med en datter af Ahab. Derfor gjorde han, hvad der var ondt i Herrens øjne. <verse number="19" style="v"/>Men for kong Davids skyld ødelagde Herren ikke Juda fuldstændigt. Han havde jo lovet, at Davids slægt aldrig skulle dø ud.</para>
  <para style="p">
    <verse number="20" style="v"/>Mens Joram regerede, løsrev Edoms folk sig fra Judas overherredømme og udnævnte deres egen konge. <verse number="21" style="v"/>Kong Joram mønstrede sine stridsvogne for at slå oprøret ned. Han slog lejr ved Zair, men blev omringet af Edoms hær. Han gik til angreb på fjendens hær og deres stridsvogne om natten, men under kampen flygtede hans egne soldater og vendte hjem. <verse number="22" style="v"/>Derfor har Edom indtil i dag opretholdt sin uafhængighed, og det samme er tilfældet med Libna.</para>
  <para style="p">
    <verse number="23" style="v"/>Resten af kong Jorams historie er beskrevet i Judas kongers krønikebog. <verse number="24" style="v"/>Da han døde, blev han begravet i Davidsbyen ligesom sine forfædre.</para>
  <para style="s1">Kong Ahazja af Juda</para>
  <para style="p">
    <verse number="25" style="v"/>Ahazja, Jorams søn, blev konge i Juda efter sin far i kong Joram af Israels 12.<note caller="+" style="f"><char style="fr" closed="false">8,25 </char><char style="ft" closed="false">Der skulle nok have stået 11. i stedet for 12., som der gør i 9,29. Joram regerede kun i 12 år, og både Joram og Ahazja døde samtidigt. Se <char style="xt"><ref loc="2KI 3:1">2.Kong. 3,1</ref> og <ref loc="2KI 9:24-29">2.Kong. 9,24-29</ref></char>.</char></note> regeringsår. <verse number="26" style="v"/>Han var 22 år gammel, da han blev konge, og han regerede i Jerusalem i ét år. Hans mor, Atalja, var kong Omri af Israels barnebarn. <verse number="27" style="v"/>Ahazja gjorde, hvad der var ondt i Herrens øjne ligesom kong Ahabs slægt, for hans far var blevet gift ind i den familie.</para>
  <para style="p">
    <verse number="28" style="v"/>Derfor støttede han Ahabs søn, kong Joram af Israel, og sammen gik de i krig mod kong Hazael af Aram. Aramæerne vandt slaget ved Ramot-Gilead, og Joram blev såret, <verse number="29" style="v"/>hvorefter han trak sig tilbage til Jizre’el for at blive rask igen. Ahazja tog derfor til Jizre’el for at se til ham.</para>
  <chapter number="9" style="c"/>
  <para style="s1">Jehu bliver konge over Nordriget</para>
  <para style="p">
    <verse number="1" style="v"/>I mellemtiden havde Elisa kaldt en af profeteleverne til sig. „Gør dig klar til at tage til Ramot-Gilead,” sagde han, „og tag den her flaske med olivenolie med dig. <verse number="2" style="v"/>Når du kommer frem, skal du opsøge Jehu, søn af Joshafat og sønnesøn af Nimshi. Tag ham afsides fra de andre <verse number="3" style="v"/>og hæld olivenolien over hans hoved. Fortæl ham, at Herren har udvalgt ham til at være konge over Israel—og løb så for livet.”</para>
  <para style="p">
    <verse number="4" style="v"/>Profeteleven gjorde, som Elisa havde sagt. Da han kom til Ramot-Gilead, <verse number="5" style="v"/>fandt han Jehu siddende uden for huset i selskab med flere andre officerer fra hæren.</para>
  <para style="p">„Hr. officer,” sagde han, „jeg har en besked til Dem.”</para>
  <para style="p">„Hvem af os?” spurgte Jehu.</para>
  <para style="p">„Dem, herre.”</para>
  <para style="p">
    <verse number="6" style="v"/>Så rejste Jehu sig og fulgte ham ind i huset. Den unge mand hældte straks olivenolien over Jehus hoved og sagde: „Herren, Israels Gud, siger: ‚Jeg salver dig hermed til konge over mit folk Israel. <verse number="7" style="v"/>Du skal udrydde Ahabs slægt og således hævne de mord på profeterne og andre mennesker, som Jezabel har på samvittigheden. <verse number="8" style="v"/>Hele Ahabs slægt skal du udrydde—hver eneste mandsperson, der er tilbage, uden undtagelse, <verse number="9" style="v"/>for jeg vil tilintetgøre Ahabs slægt, som jeg tilintetgjorde Jeroboams slægt og Bashas slægt. <verse number="10" style="v"/>Hundene skal æde Jezabels lig i Jizre’el, og ingen skal begrave hende.’ ” Efter at have afleveret sit budskab åbnede profeteleven døren og løb bort.</para>
  <para style="p">
    <verse number="11" style="v"/>Da Jehu kom tilbage til de andre officerer, spurgte en af dem: „Hvad ville den idiot? Er der noget på færde?”</para>
  <para style="p">„Åh, I ved jo hvordan den slags fyre snakker,” svarede Jehu.</para>
  <para style="p">
    <verse number="12" style="v"/>„Kom nu,” svarede de. „Hvad sagde han?”</para>
  <para style="p">Så fortalte han dem, hvad profeteleven havde sagt, og at han var blevet salvet til konge over Israel. <verse number="13" style="v"/>Straks smed officererne deres kapper på trappen og stillede Jehu derop, mens de blæste i hornene og råbte: „Længe leve kong Jehu.”</para>
  <para style="s1">Jehu slår Joram og Ahazja ihjel</para>
  <para style="p">
    <verse number="14-15" style="v"/>Jehu begyndte nu at tænke på, hvordan han kunne overrumple kong Joram af Israel. Kongen var stadig på rekreation i Jizre’el, efter at han var blevet såret ved Ramot-Gilead i slaget mod kong Hazael af Aram. Jehu sagde nu til sine medofficerer: „Hvis I vil have mig til konge, må I for alt i verden love mig ikke at lade nogen slippe til Jizre’el og fortælle kong Joram, hvad der er sket her i dag.” <verse number="16" style="v"/>Så sprang Jehu op i sin vogn og kørte fra Ramot-Gilead til Jizre’el for at finde den sårede kong Joram, som på det tidspunkt havde besøg af kong Ahazja af Juda.</para>
  <para style="p">
    <verse number="17" style="v"/>Da udkigsposten i vagttårnet ved Jizre’el fik øje på Jehu og hans følge, meldte han: „En stor flok mennesker er i sigte.”</para>
  <para style="p">„Send straks en rytter af sted, så vi kan få at vide, om det er venner eller fjender, der kommer,” befalede kong Joram. <verse number="18" style="v"/>Straks blev en ryttersoldat sendt af sted.</para>
  <para style="p">„Kongen vil vide, om du er ven eller fjende,” sagde soldaten til Jehu. „Har du fredelige hensigter?”</para>
  <para style="p">Jehu svarede: „Det kommer ikke dig ved, men hvis du selv vil have fred, så slut dig til mig.” Soldaten drejede så hesten omkring og sluttede sig til Jehus følge.</para>
  <para style="p">Udkigsposten meldte nu tilbage til kongen, at rytteren ikke kom tilbage. <verse number="19" style="v"/>Da sendte kongen endnu en rytter af sted. Også han forlangte i kongens navn at få at vide af Jehu, om han var ven eller fjende.</para>
  <para style="p">Og Jehu svarede som før: „Det kommer ikke dig ved, men hvis du selv vil have fred, så slut dig til mig.”</para>
  <para style="p">
    <verse number="20" style="v"/>„Heller ikke den anden rytter kommer tilbage,” meldte udkigsposten til kongen. „Det må være Jehu, der er på vej. Han kører i fuld fart.”</para>
  <para style="p">
    <verse number="21" style="v"/>„Hurtigt, gør vognen klar!” befalede kong Joram. Derefter kørte han og kong Ahazja af Juda af sted i hver sin vogn for at møde Jehu, og de mødte ham ved Nabots mark.</para>
  <para style="p">
    <verse number="22" style="v"/>„Er der fred ved fronten, Jehu?” spurgte kong Joram.</para>
  <para style="p">Jehu svarede: „Hvordan skulle der kunne være fred, så længe din mors trolddomskunster og afgudsdyrkelse stadig florerer i landet?”</para>
  <para style="p">
    <verse number="23" style="v"/>Da vendte Joram vognen med det samme og flygtede, mens han råbte til kong Ahazja: „Det er mytteri, Ahazja!” <verse number="24" style="v"/>Jehu greb hurtigt sin bue, spændte den til bristepunktet og ramte kong Joram i ryggen. Pilen borede sig ind mellem skulderbladene og videre ind i hjertet. Øjeblikkeligt segnede Joram om i sin stridsvogn, død på stedet.</para>
  <para style="p">
    <verse number="25" style="v"/>Jehu befalede sin næstkommanderende, Bidkar, at smide liget ud af vognen dér på Nabots mark og sagde til ham: „Kan du huske, dengang vi red side om side i Ahabs livvagt, og vi hørte den profeti, der blev udtalt over Ahabs slægt? Herren sagde: <verse number="26" style="v"/>‚På Nabots jord vil jeg straffe ham for mordene på Nabot og hans sønner.’ Kast ham derfor ud på marken. Så bliver Herrens ord opfyldt nu.”</para>
  <para style="p">
    <verse number="27" style="v"/>Da kong Ahazja af Juda så, hvad der skete, flygtede han i sin vogn i retning mod Bet-ha-Gan, men Jehu og hans folk satte efter ham, idet Jehu råbte: „Han skal ikke få lov at slippe.” Så skød de efter ham og sårede ham på vej op mod Gurpasset nær byen Jibleam. Det lykkedes ham at nå frem til Megiddo, men der døde han. <verse number="28" style="v"/>Hans folk kørte ham derefter til Jerusalem, hvor han blev begravet sammen med sine forfædre i Davidsbyen. <verse number="29" style="v"/>Således døde kong Ahazja. Han blev konge over Juda i kong Joram af Israels 11. regeringsår.</para>
  <para style="s1">Jezabels skæbne</para>
  <para style="p">
    <verse number="30" style="v"/>Jehu kørte videre til Jizre’el, hvor Ahab havde bygget sit kongelige palads. Da Jezabel hørte, at han var kommet, pyntede hun sig, lagde øjenskygge på og ordnede sit hår. Fra paladsets vindue holdt hun øje med, hvad der gik for sig i gaderne, <verse number="31" style="v"/>og da Jehu kørte ind gennem byens port, råbte hun ned til ham: „Kommer du med fred, du, der har myrdet din egen herre, som Zimri gjorde?”</para>
  <para style="p">
    <verse number="32" style="v"/>Jehu kiggede op og fik øje på Jezabel i vinduet. Så råbte han op mod paladsets mure: „Hvem af jer deroppe holder med mig?” Straks kiggede to-tre hoffolk ud af et vindue.</para>
  <para style="p">
    <verse number="33" style="v"/>„Smid hende herned,” råbte Jehu til dem.</para>
  <para style="p">Så smed de hende ud ad vinduet, og hendes blod sprøjtede op på slotsmuren og på de heste, der trampede hen over hende. <verse number="34" style="v"/>Jehu gik så ind i paladset, og da han havde spist og drukket, sagde han til hoffolkene: „I må hellere gå ud og begrave den forbandede kvinde. Hun er trods alt af kongelig herkomst.” <verse number="35" style="v"/>Men da de gik ud for at begrave hende, fandt de kun hendes kranium og hendes hænder og fødder, <verse number="36" style="v"/>og da de fortalte det til Jehu, udbrød han: „Det stemmer med, hvad Herren sagde, for han fortalte profeten Elias, at hundene skulle æde hendes krop i Jizre’el, <verse number="37" style="v"/>og hun vil komme ud som ekskrementer på marken uden for Jizre’el. Dermed er der ingen, som kan udpege hendes grav og sige: ‚Der ligger Jezabel.’ ”</para>
  <chapter number="10" style="c"/>
  <para style="s1">Jehu udrydder Ahabs slægt</para>
  <para style="p">
    <verse number="1" style="v"/>Jehu skrev nu et brev til Samarias byråd og til værgerne for Ahabs 70 sønner, som alle boede der. I brevet stod der: <verse number="2" style="v"/>„I har kongens sønner hos jer og råder over stridsvogne og heste. I bor i en befæstet by og har masser af våben. Når I får det her brev, <verse number="3" style="v"/>så udvælg den bedst egnede af Ahabs sønner til jeres konge og gør jer klar til at forsvare ham.”</para>
  <para style="p">
    <verse number="4" style="v"/>Brevet skabte panik i byrådet. „Hvis to konger ikke var i stand til at besejre Jehu, hvordan skulle vi kunne gøre det?” sagde de til hinanden. <verse number="5" style="v"/>Så sendte hofmarskalen, borgmesteren, byrådet og værgerne følgende brev tilbage til Jehu:</para>
  <para style="p">„Jehu, vi har valgt at underkaste os dig, og vi vil gøre, hvad som helst du siger. Vi ønsker ingen af Ahabs sønner som konge.”</para>
  <para style="p">
    <verse number="6" style="v"/>Jehu svarede tilbage: „Hvis I holder med mig og vælger at adlyde mig, så bring Ahabs sønners hoveder til Jizre’el i morgen ved denne tid.”</para>
  <para style="p">Alle 70 prinser var i pleje hos byens ledende mænd, som havde taget sig af dem, siden de var små. <verse number="7" style="v"/>Da Jehus brev nåede frem, slog man samtlige prinser ihjel, læssede hovederne op i nogle kurve og bragte dem til Jehu i Jizre’el. <verse number="8" style="v"/>Jehu fik nu bud om, at prinsernes hoveder var ankommet, og han forlangte, at man lagde dem i to dynger ved byporten og lod dem ligge der til næste morgen.</para>
  <para style="p">
    <verse number="9" style="v"/>Næste morgen gik han ud for at tale til folkemængden, der havde samlet sig på torvet ved byporten. „Det er ikke jeres skyld, at det her er sket,” begyndte han. „Jeg tager ansvaret for at have dræbt kongen. Men hvorfor blev hans sønner dræbt? <verse number="10" style="v"/>Jo, det skete på Herrens ord, og hvad han siger, må nødvendigvis gå i opfyldelse. Allerede gennem sin tjener Elias forudsagde han nemlig, at Ahabs slægt skulle totalt udryddes.”</para>
  <para style="p">
    <verse number="11" style="v"/>Derefter dræbte Jehu resten af Ahabs slægt som boede i Jizre’el, også hans mest betroede embedsmænd, hans personlige venner og hans afgudspræster. Til sidst var alle hans nærmeste udryddet.</para>
  <para style="p">
    <verse number="12" style="v"/>Derefter satte Jehu og hans soldater kursen mod Samaria, og mens de gjorde ophold ved hyrdernes mødested, <verse number="13" style="v"/>traf de på nogle af kong Ahazja af Judas slægtninge.</para>
  <para style="p">„Hvem er I?” spurgte han dem. De svarede: „Vi er kong Ahazjas slægtninge. Vi er på vej til Samaria for at besøge kong Ahabs og Jezabels familie.”</para>
  <para style="p">
    <verse number="14" style="v"/>„Grib dem,” beordrede Jehu, og hans soldater slæbte dem ud til cisternen, hvor de alle blev dræbt—42 i alt.</para>
  <para style="p">
    <verse number="15" style="v"/>Efter episoden ved hyrdernes mødested kom Jonadab, Rekabs søn, Jehu i møde. De hilste på hinanden, og Jehu spurgte: „Er du lige så loyal over for mig, som jeg er over for dig?”</para>
  <para style="p">„Ja,” svarede Jonadab.</para>
  <para style="p">„Så giv mig din hånd,” sagde Jehu og hjalp ham op i sin stridsvogn. <verse number="16" style="v"/>Så tilføjede han: „Følg nu med og se, hvor ivrig jeg er efter at handle på Herrens ord.” Derpå kørte Jonadab med Jehu til Samaria. <verse number="17" style="v"/>Da de kom til byen, dræbte Jehu de sidste af Ahabs slægtninge, sådan som Herren havde sagt gennem Elias, at det ville ske.</para>
  <para style="s1">Jehu slår ba’aldyrkerne ihjel</para>
  <para style="p">
    <verse number="18" style="v"/>Jehu kaldte nu byens indbyggere sammen og sagde: „Jeg ønsker at dyrke Ba’al endnu mere end Ahab gjorde. <verse number="19" style="v"/>Kald nu alle Ba’als profeter og præster sammen og enhver, der dyrker Ba’al. Sørg endelig for, at alle møder op, for nu skal vi holde en stor offerfest til ære for Ba’al. Hvis nogen udebliver, er de dødsens.”</para>
  <para style="p">Jehus plan var at lokke alle ba’aldyrkere i en fælde. <verse number="20-21" style="v"/>Over hele Israel gik der bud om, at alle, der dyrkede Ba’al, skulle troppe op, og de kom i massevis og fyldte ba’alstemplet til bristepunktet. <verse number="22" style="v"/>Til præsten, der havde ansvar for templets garderobe, sagde Jehu: „Giv dem alle den særlige dragt, som bruges ved ofringer til Ba’al.” Og alle dragterne blev taget frem og delt ud.</para>
  <para style="p">
    <verse number="23" style="v"/>Så gik Jehu og Jonadab ind i ba’alstemplet og sagde til alle de tilstedeværende: „Er I nu sikre på, at der kun er ba’aldyrkere herinde? Vi vil ikke have nogen her, som dyrker Herren.”</para>
  <para style="p">
    <verse number="24" style="v"/>Så satte Jehu gang i ofringsceremonierne. Jehu havde i forvejen befalet 80 af sine soldater at omringe bygningen. Han havde advaret dem strengt og sagt til dem: „Lader I nogen undslippe, skal I selv miste livet.”</para>
  <para style="p">
    <verse number="25" style="v"/>Da Jehu var færdig med brændofferet, gik han udenfor til sine officerer og soldater. „Så er det nu. Ind med jer,” sagde han. „Slå dem ihjel. Ikke en eneste må slippe væk.”</para>
  <para style="p">Da gik de ind og slog hele forsamlingen ihjel, hvorefter de trak ligene udenfor. De trængte frem til alteret, <verse number="26" style="v"/>slæbte den hellige søjle, der blev brugt i frugtbarhedskulten, udenfor og brændte den. <verse number="27" style="v"/>Således blev både ba’alssøjlen og hele tempelbygningen ødelagt. Tempelruinen blev derefter brugt som et offentligt toilet, og sådan er det stadig. <verse number="28" style="v"/>Jehu slettede på den måde ethvert spor af ba’aldyrkelsen i Israel.</para>
  <para style="p">
    <verse number="29" style="v"/>Men guldkalvene i Betel og Dan, som Jeroboam havde opstillet, lod han stå, og han lod folket fortsætte med at bringe ofre der.</para>
  <para style="p">
    <verse number="30" style="v"/>Herren sagde nu til Jehu: „Du har gjort vel i at udføre det, jeg bød dig, nemlig at udrydde Ahabs slægt. Derfor vil jeg sørge for, at dine efterkommere i fire generationer bliver konger i Israel.”</para>
  <para style="p">
    <verse number="31" style="v"/>Men Jehu adlød ikke Guds lov fuldstændigt, for han fortsatte med at lade folket tilbede de guldkalve, som Jeroboam havde opstillet.</para>
  <para style="s1">Jehus død</para>
  <para style="p">
    <verse number="32-33" style="v"/>Mens Jehu var konge, begyndte Herren for alvor at reducere Israels kongerige. Kong Hazael af Aram erobrede store landområder øst for Jordanfloden, inklusive Gilead området og Gads, Rubens og Manasses landområder. Han erobrede faktisk hele området øst for Jordanfloden fra Aroer ved Arnonfloden i syd til Bashan mod nord.</para>
  <para style="p">
    <verse number="34" style="v"/>Jehus øvrige bedrifter er beskrevet i Israels kongers krønikebog. <verse number="35" style="v"/>Da han døde, blev han begravet i Samaria, og hans søn Joahaz blev konge i hans sted. <verse number="36" style="v"/>Jehu regerede Israel fra Samaria i 28 år.</para>
  <chapter number="11" style="c"/>
  <para style="s1">Atalja overtager magten i Juda</para>
  <para style="p">
    <verse number="1" style="v"/>Dengang Atalja, som var mor til kong Ahazja af Juda, hørte, at hendes søn var død, satte hun sig for at udrydde samtlige medlemmer af kongefamilien. <verse number="2" style="v"/>Men Ahazjas søster, Josheba, fjernede i al hemmelighed Ahazjas yngste søn, Joash, som kun var et spædbarn, fra de øvrige prinser, som skulle dræbes. Josheba gemte både ham og hans amme i et soveværelse. <verse number="3" style="v"/>Drengen blev derefter holdt skjult på tempelområdet i de seks år, Atalja regerede i Juda.</para>
  <para style="s1">Joash udråbes til konge</para>
  <para style="p">
    <verse number="4" style="v"/>I Ataljas syvende regeringsår indkaldte præsten Jojada de ledende officerer fra paladsgarden og den kongelige livvagt til et møde i templet, og efter at de højtideligt havde lovet Jojada fuld troskab, førte han kronprinsen, Joash, frem for dem <verse number="5" style="v"/>og gav dem følgende instrukser: „Næste sabbat når I møder til tjeneste, skal en tredjedel af jer holde vagt ved det kongelige palads. <verse number="6" style="v"/>En anden tredjedel skal holde vagt ved Sur-porten, mens den sidste tredjedel skal holde vagt ved livvagtens barak. <verse number="7" style="v"/>De andre to grupper, som egentlig ikke skulle gøre tjeneste på næste sabbat, skal stille sig op ved indgangen til templet for at beskytte kongen. <verse number="8" style="v"/>På den dag skal I alle fungere som kongens livvagt og holde jeres våben parate. Dræb enhver, der sætter sig op imod jer. Slip ikke kongen af syne på noget tidspunkt.”</para>
  <para style="p">
    <verse number="9" style="v"/>Officererne fulgte nøje Jojadas instrukser. De kom samtidig med det skiftehold, som normalt skulle begynde tjeneste på sabbatten, og sluttede sig til det skiftehold, der var færdig med tjenesten. <verse number="10" style="v"/>Derpå udrustede Jojada officererne med de spyd og skjolde, som havde tilhørt kong David og blev opbevaret i templets våbenhus. <verse number="11" style="v"/>De bevæbnede vagter tog opstilling i en lang række fra forgårdens sydside frem til alteret foran indgangen og videre til nordsiden. På den måde forhindrede de folk i at nærme sig tempelindgangen, hvor kongen ville komme til syne.</para>
  <para style="p">
    <verse number="12" style="v"/>Da alt var klar, førte Jojada prinsen ud og satte kongekronen på hans hoved. Han gav ham også en kopi af lovbogen, hvorefter han salvede ham til konge. Folket klappede og råbte: „Længe leve kong Joash.”</para>
  <para style="s1">Ataljas død</para>
  <para style="p">
    <verse number="13" style="v"/>Da dronning Atalja hørte støjen fra menneskemængden, skyndte hun sig over til templet. <verse number="14" style="v"/>Dér fik hun øje på den nykronede konge, der stod ved søjlen foran tempelindgangen, som det var skik ved en kroningsceremoni. De ledende officerer og en række trompetblæsere stod ved siden af kongen. De blæste i deres trompeter, mens folket jublede.</para>
  <para style="p">Atalja rev i vrede og fortvivlelse sit tøj i stykker og skreg: „Det er højforræderi!”</para>
  <para style="p">
    <verse number="15" style="v"/>„Før hende uden for templet!” råbte Jojada til officererne for livvagten. „Dræb hende ikke på tempelområdet, men slå enhver ned, der forsøger at komme hende til undsætning.” <verse number="16" style="v"/>Så greb de hende og førte hende ud gennem den port, som hestene bruger til at komme ind på paladsets område. Der slog de hende ihjel.</para>
  <para style="s1">Jojadas reformer</para>
  <para style="p">
    <verse number="17" style="v"/>Jojada fik kongen og hele folket til at indgå en troskabspagt med Herren: Både kongen og folket skulle altid tilhøre Herren og være hans folk. Han sørgede også for, at folket lovede deres konge troskab. <verse number="18" style="v"/>Derefter gik hele forsamlingen i samlet trop til ba’alstemplet og rev det ned. De ødelagde altrene og afgudsbillederne og dræbte ba’alspræsten Mattan foran alteret, og Jojada satte vagter ved Herrens tempel. <verse number="19-20" style="v"/>Dernæst førte han sammen med officererne, livvagten og hele folket den unge konge ud af templet, forbi vagtstuen og ind i paladset, hvor kongen satte sig på tronen.</para>
  <para style="p">Alle var glade og lykkelige, og livet i byen gik sin daglige, stille gang efter Ataljas død.</para>
  <chapter number="12" style="c"/>
  <para style="s1">Joash sætter templet i stand</para>
  <para style="p">
    <verse number="1-2" style="v"/>Joash blev konge over Judas rige i kong Jehu af Israels syvende regeringsår. Han var syv år gammel på det tidspunkt, og han regerede i Jerusalem i 40 år. Hans mor hed Zibja og var fra Be’ersheba. <verse number="3" style="v"/>Han gjorde, hvad der var ret i Herrens øjne, så længe præsten Jojada levede og kunne rådgive ham. <verse number="4" style="v"/>Dog udryddede han ikke offerstederne på højene rundt omkring i landet, og derfor fortsatte folket med at brænde ofre der.</para>
  <para style="p">
    <verse number="5-6" style="v"/>En dag sagde kong Joash til præsterne: „Tempelbygningen trænger til en gennemgribende restaurering. De penge, som folk bringer til Herrens hus som frivillige gaver eller som indløsning for det førstefødte, der tilhører Herren, skal I derfor bruge til at bekoste istandsættelsen af templet.”</para>
  <para style="p">
    <verse number="7" style="v"/>Men i kong Joash’ 23. regeringsår var præsterne endnu ikke begyndt på arbejdet. <verse number="8" style="v"/>Derfor kaldte han Jojada og de øvrige præster sammen. „Hvorfor har I ikke sørget for restaureringen af templet?” spurgte han. „Nu er det slut med at bruge midlerne på jer selv og jeres egne formål. Fra nu af skal alle pengene gå til templet.”</para>
  <para style="p">
    <verse number="9" style="v"/>Men præsterne bad om at blive fritaget for ansvaret for restaureringen. Til gengæld gik de med til ikke længere at modtage penge direkte fra folket. <verse number="10" style="v"/>Jojada borede derefter et hul i låget på en stor kiste og placerede kisten til højre for alteret, når man går ind i templet, og de præster, der fungerede som dørvogtere, sørgede for, at alle de guld- og sølvstykker, som folk kom med, blev lagt i denne kiste. <verse number="11" style="v"/>Hver gang kisten var fuld, blev pengene lagt i poser og vejet af statssekretæren og ypperstepræsten i fællesskab. <verse number="12" style="v"/>Derefter blev pengene overdraget til arbejdsformændene, som udbetalte løn til træskærerne, bygningshåndværkerne, <verse number="13" style="v"/>murerne og stenhuggerne. Nogle af pengene blev brugt til materialerne af træ og sten. Samtlige reparationsudgifter blev betalt med disse penge. <verse number="14-15" style="v"/>Men pengene blev ikke brugt til indkøb af sølvbaljer, vægesakse, stænkeskåle, trompeter eller andre guld- og sølvgenstande. <verse number="16" style="v"/>Man krævede ikke af arbejdsformændene, at de fremlagde regnskab for forvaltningen af pengene, for det var helt igennem ærlige mennesker. <verse number="17" style="v"/>Men de penge, som kom ind gennem skyldofre og forsoningsofre, blev ikke lagt i kisten. Dem kunne præsterne bruge til deres egne behov.</para>
  <para style="s1">Resten af Joash’ tid som konge i Juda</para>
  <para style="p">
    <verse number="18" style="v"/>På det tidspunkt gik kong Hazael af Aram til angreb på filisterbyen Gat, og det lykkedes ham at erobre byen, hvorefter han marcherede mod Jerusalem. <verse number="19" style="v"/>Da tog kong Joash alle de hellige tempelredskaber, som var blevet skænket af ham selv og hans forfædre, Joshafat, Joram og Ahazja, dem der før ham havde været konger i Juda, og sendte dem sammen med alt det guld, der fandtes i templets skatkammer og i det kongelige palads, til kong Hazael. Det var nok til, at den aramæiske konge afblæste angrebet på Jerusalem.</para>
  <para style="p">
    <verse number="20" style="v"/>Resten af Joash’ livshistorie og de bedrifter han udførte, er beskrevet i Judas kongers krønikebog. <verse number="21" style="v"/>Der blev begået forræderi imod ham, idet nogle af hans egne embedsmænd myrdede ham, engang han opholdt sig i Jerusalems fæstningsbygning, som ligger ved vejen ned til Silla. <verse number="22" style="v"/>Attentatmændene var Jozakar, Shimats søn, og Jozabad, Shomers søn. Kongen blev begravet i Davidsbyen, og hans søn Amatzja efterfulgte ham på tronen.</para>
  <chapter number="13" style="c"/>
  <para style="s1">Afgudsdyrkelsen fortsætter i Nordriget, mens Jehus søn er konge</para>
  <para style="p">
    <verse number="1" style="v"/>I kong Joash af Judas 23. regeringsår blev Joahaz, Jehus søn, konge i Israel. Han herskede i Samaria i 17 år. <verse number="2" style="v"/>Han gjorde, hvad der var ondt i Herrens øjne, for han fulgte i Jeroboams spor, kongen der oprindelig havde lokket Israel til afgudsdyrkelse. <verse number="3" style="v"/>Derfor lå Herrens vrede over Israels folk, så han tillod kong Hazael af Aram og hans søn, Ben-Hadad, at gå til angreb på dem gang på gang.</para>
  <para style="p">
    <verse number="4" style="v"/>Til sidst var kong Joahaz trængt så meget op i en krog, at han bad Herren om hjælp, og Herren hørte hans bøn. Han kunne jo se, hvor hårdt Arams konge pressede dem. <verse number="5" style="v"/>Derfor sendte Herren dem en leder, der befriede Israel fra det aramæiske tyranni. Derefter var der fred og tryghed i Israel som før.</para>
  <para style="p">
    <verse number="6" style="v"/>Alligevel fortsatte folket deres afgudsdyrkelse og fulgte således Jeroboams onde eksempel, og de blev ved med at tilbede gudinden Ashera i Samaria. <verse number="7" style="v"/>På grund af de mange angreb fra Aram var Joahaz’ hær til sidst nede på 50 ryttere, ti stridsvogne og 10.000 fodfolk, for Arams konge havde tilintetgjort resten af hæren og trådt dem ned som støv under sine fødder.</para>
  <para style="p">
    <verse number="8" style="v"/>Resten af Joahaz’ livshistorie og hans bedrifter er beskrevet i Israels kongers krønikebog.</para>
  <para style="p">
    <verse number="9" style="v"/>Joahaz døde og blev begravet i Samaria, hvorefter hans søn Joash blev konge.</para>
  <para style="s1">Kong Joash af Israel</para>
  <para style="p">
    <verse number="10" style="v"/>Joash, søn af Joahaz, blev konge over Israel i kong Joash af Judas 37. regeringsår, og han regerede ud fra Samaria i 16 år. <verse number="11" style="v"/>Han gjorde, hvad der var ondt i Herrens øjne, for han fortsatte i Jeroboams spor og opmuntrede folket til at dyrke afguder. <verse number="12" style="v"/>Resten af Joash’ historie og hans bedrifter, blandt andet hans krige mod kong Amatzja af Juda, er beskrevet i Israels kongers krønikebog. <verse number="13" style="v"/>Joash døde og blev begravet i Samaria sammen med Israels øvrige konger. Efter ham blev hans søn Jeroboam konge over Israel.</para>
  <para style="s1">Elisas død</para>
  <para style="p">
    <verse number="14" style="v"/>Profeten Elisa blev alvorligt syg, og da han lå på sit dødsleje, fik han besøg af kong Joash, som bøjede sig grædende over ham:</para>
  <para style="p">„Mester og herre. Du var et bedre værn for Israel end alle dets stridsvogne og ryttere.”</para>
  <para style="p">
    <verse number="15" style="v"/>„Skaf mig en flitsbue og nogle pile,” befalede Elisa. Det gjorde kongen så.</para>
  <para style="p">
    <verse number="16" style="v"/>Derefter bad Elisa kongen om at spænde buen, mens han lagde sine egne hænder oven på kongens.</para>
  <para style="p">
    <verse number="17" style="v"/>„Luk det vindue op, der vender mod øst,” fortsatte Elisa. Det gjorde man så.</para>
  <para style="p">„Skyd!” kommanderede Elisa, og kongen sendte pilen ud gennem vinduet i østlig retning.</para>
  <para style="p">Da sagde Elisa til kongen: „Det var Herrens pil, som skal bringe sejr over Aram. Ved Afek skal du påføre dem det afgørende nederlag. <verse number="18" style="v"/>Tag nu de andre pile og slå dem ned i gulvet.”</para>
  <para style="p">Kongen tog pilene og slog dem ned i gulvet tre gange. <verse number="19" style="v"/>„Det var ærgerligt,” udbrød profeten. „Hvorfor slog du dem ikke mod gulvet fem eller seks gange? Havde du gjort det, kunne du have slået aramæerne definitivt. Men nu vil du kun besejre dem tre gange.”</para>
  <para style="p">
    <verse number="20" style="v"/>Derefter døde Elisa og blev begravet.</para>
  <para style="p">På den tid skete det ikke sjældent om foråret, at moabitiske røverbander strejfede rundt i landet. <verse number="21" style="v"/>Engang under en fredelig begravelse blev følget overrasket af en sådan røverbande, og i panik smed man liget ned i Elisas grav og flygtede for røverne. Men så snart liget kom i berøring med Elisas knogler, kom den døde til live og sprang op.</para>
  <para style="s1">Israel vinder delvis sejr over aramæerne, som Elisa forudsagde</para>
  <para style="p">
    <verse number="22" style="v"/>Kong Hazael af Aram havde tyranniseret Israel under hele kong Joahaz’ regeringsperiode. <verse number="23" style="v"/>Men Herren viste nåde imod Israels folk på grund af den pagt, han havde sluttet med Abraham, Isak og Jakob. Han ville ikke helt udslette dem, og endnu ville han ikke sende dem i landflygtighed.</para>
  <para style="p">
    <verse number="24" style="v"/>Da kong Hazael af Aram døde, blev hans søn Ben-Hadad konge i hans sted, <verse number="25" style="v"/>og tre gange besejrede kong Joash af Israel Ben-Hadad. Det lykkedes ham også at erobre de israelitiske byer tilbage, som Ben-Hadad havde taget fra hans far, kong Joahaz.</para>
  <chapter number="14" style="c"/>
  <para style="s1">Kong Amatzja af Juda</para>
  <para style="p">
    <verse number="1" style="v"/>Amatzja blev konge over Juda i kong Joash af Israels andet regeringsår. <verse number="2" style="v"/>Han var 25 år gammel, da han blev konge, og han regerede i Jerusalem i 29 år. Hans mor hed Jehoaddan og var fra Jerusalem. <verse number="3" style="v"/>Han fulgte i sin fars spor og gjorde, hvad der var ret i Herrens øjne, dog ikke så helhjertet som sin forfar David. <verse number="4" style="v"/>Heller ikke han fik udryddet offerstederne rundt omkring i landet, og derfor fortsatte folket med at bringe brændofre der.</para>
  <para style="p">
    <verse number="5" style="v"/>Så snart han havde sikret sig magten, dræbte han de embedsmænd, der havde myrdet hans far. <verse number="6" style="v"/>Men han skånede deres børn, for Herrens lov siger: „Forældre må ikke straffes for deres børns synder, og børn må ikke straffes for deres forældres synder. Dødsstraf kan kun idømmes den, der selv er ansvarlig for sin forbrydelse.”<note caller="+" style="f"><char style="fr" closed="false">14,6 </char><char style="ft" closed="false">Jf. <char style="xt"><ref loc="DEU 24:16">5.Mos. 24,16</ref></char>.</char></note> <verse number="7" style="v"/>Amatzja nedsablede 10.000 edomitiske soldater i Saltdalen, og han erobrede også byen Sela og kaldte den Jokte’el, hvilket den hedder den dag i dag.</para>
  <para style="p">
    <verse number="8" style="v"/>En dag udstedte han en krigserklæring til kong Joash af Israel, der var søn af Joahaz, som var søn af Jehu. <verse number="9" style="v"/>Kong Joash sendte følgende besked tilbage:</para>
  <para style="p">„Der var engang en tidsel i Libanon, som sagde til det statelige cedertræ: ‚Lad min søn få din datter til ægte!’ Men et vildt dyr kom løbende forbi og trampede tidslen ned. <verse number="10" style="v"/>Du har ganske vist besejret Edom og er vældig stolt over det. Men bliv du hellere hjemme og nyd sejren. Hvorfor udfordre skæbnen og styrte både dig selv og Judas land i ulykke?”</para>
  <para style="p">
    <verse number="11" style="v"/>Men Amatzja ville ikke høre efter, så kong Joash af Israel mobiliserede sin hær og mødte kong Amatzjas hær ved byen Bet-Shemesh i Juda. <verse number="12" style="v"/>Dér blev judæerne besejret, og soldaterne flygtede hver til sit. <verse number="13" style="v"/>Amatzja blev taget til fange, hvorefter Israels hær marcherede mod Jerusalem og ødelagde bymuren mellem Efraims port og Hjørneporten, en strækning på 200 meter. <verse number="14" style="v"/>Joash tog det guld og sølv, der var tilbage i templets og paladsets skatkamre. Han tog også en del gidsler, hvorefter han vendte hjem til Samaria.</para>
  <para style="p">
    <verse number="15" style="v"/>Resten af Joash’ livshistorie og hans bedrifter samt flere detaljer om kampen mod kong Amatzja af Juda er beskrevet i Israels kongers krønikebog. <verse number="16" style="v"/>Da han døde, blev han begravet i Samaria ved siden af Israels øvrige konger, og hans søn Jeroboam blev konge i hans sted.</para>
  <para style="p">
    <verse number="17" style="v"/>Amatzja levede 15 år mere, efter at Joash var død, <verse number="18" style="v"/>og hans livshistorie er beskrevet i Judas kongers krønikebog. <verse number="19" style="v"/>Hans embedsmænd i Jerusalem havde planer om at slå ham ihjel, men det lykkedes ham at flygte til Lakish. De sendte så nogle folk efter ham til Lakish, og han blev dræbt dernede. <verse number="20" style="v"/>Hans lig blev bragt hjem til Jerusalem til hest, og han blev begravet sammen med sine forfædre i Davidsbyen. <verse number="21" style="v"/>Derefter udnævnte Judas befolkning Amatzjas 16-årige søn Uzzija til konge. <verse number="22" style="v"/>Det var Uzzija, der erobrede Eilat tilbage og befæstede byen nogen tid efter sin fars død.</para>
  <para style="s1">Kong Jeroboam II af Israel</para>
  <para style="p">
    <verse number="23" style="v"/>I kong Amatzja af Judas 15. regeringsår blev Jeroboam, søn af Joash, konge i Israel. Han regerede i 41 år i Samaria. <verse number="24" style="v"/>Han gjorde, hvad der var ondt i Herrens øjne. Han handlede fuldstændig som den Jeroboam, der først indførte afgudsdyrkelsen i Nordriget. <verse number="25" style="v"/>Han generobrede Israels tabte områder fra Lebo-Hamat i nord til Det Døde Hav i syd, sådan som Herren, Israels Gud, havde forudsagt gennem Amittajs søn, Jonas, profeten fra Gat-Hefer. <verse number="26" style="v"/>Herren havde lagt mærke til Israels bitre lidelser, og han så, at ingen kom dem til hjælp i kampen mod deres undertrykkere. <verse number="27" style="v"/>Han ønskede ikke, at hele hans folk skulle udslettes, så derfor brugte han kong Jeroboam til at redde landet.</para>
  <para style="p">
    <verse number="28" style="v"/>Resten af Jeroboams livshistorie, hans bedrifter og krige, og hvordan han igen lagde bystaterne Damaskus og Hamat ind under Israels herredømme, er beskrevet i Israels kongers krønikebog. <verse number="29" style="v"/>Da Jeroboam døde, blev han begravet sammen med Israels øvrige konger i Samaria, og hans søn Zekarja blev konge i hans sted.</para>
  <chapter number="15" style="c"/>
  <para style="s1">Kong Uzzija af Juda</para>
  <para style="p">
    <verse number="1" style="v"/>I kong Jeroboam af Israels 27. regeringsår blev Amatzjas søn Uzzija konge i Juda <verse number="2" style="v"/>i en alder af 16 år. Hans mor hed Jekolja og var fra Jerusalem. Han regerede i Jerusalem i 52 år.</para>
  <para style="p">
    <verse number="3" style="v"/>Han gjorde, hvad der var ret i Herrens øjne i samme udstrækning som sin far Amatzja. <verse number="4" style="v"/>Men som sine forgængere ødelagde han ikke offerstederne rundt omkring i landet, hvor folk bragte brændofre. <verse number="5" style="v"/>Herren ramte kongen med spedalskhed, som han led af til sin dødsdag. Han boede i et hus for sig selv, mens hans søn Jotam overtog regeringsmagten og ledelsen af paladset. <verse number="6" style="v"/>Resten af Uzzijas liv og virke er beskrevet i Judas kongers krønikebog. <verse number="7" style="v"/>Da han døde, blev han begravet sammen med sine forfædre i Davidsbyen, og hans søn Jotam blev nu officielt kronet som konge.</para>
  <para style="s1">Forskellige konger i Israel</para>
  <para style="p">
    <verse number="8" style="v"/>I kong Uzzija af Judas 38. regeringsår blev Jeroboams søn Zekarja konge i Israel. Han regerede i Samaria i seks måneder.</para>
  <para style="p">
    <verse number="9" style="v"/>Han gjorde, hvad der var ondt i Herrens øjne som sine forfædre. Han fortsatte den afgudsdyrkelse, som Jeroboam, Nebats søn, i sin tid havde indført. <verse number="10" style="v"/>Shallum, Jabesh’ søn, gjorde oprør imod ham og stak ham ned med sit sværd i fuld offentlighed, hvorefter han overtog magten. <verse number="11" style="v"/>De øvrige begivenheder, som fandt sted under kong Zekarja, er beskrevet i Israels kongers krønikebog. <verse number="12" style="v"/>Med Zekarja var Herrens løfte til kong Jehu gået i opfyldelse, for Herren havde sagt, at Jehus efterkommere skulle være konger i Israel i fire generationer.</para>
  <para style="p">
    <verse number="13" style="v"/>I kong Uzzija af Judas 39. regeringsår blev Shallum, søn af Jabesh, konge i Israel. Han regerede i Samaria i en måned.</para>
  <para style="p">
    <verse number="14" style="v"/>Da en måned var gået, kom Gadis søn Menahem fra Tirtza til Samaria. Han myrdede kongen og overtog magten. <verse number="15" style="v"/>Shallums liv og virke samt oplysninger om den sammensværgelse, han stiftede mod kongen, er beskrevet i Israels kongers krønikebog.</para>
  <para style="p">
    <verse number="16" style="v"/>Allerede mens Menahem holdt til i Tirtza, havde han ødelagt byen Tappuach og dens opland, da indbyggerne i byen nægtede at støtte ham i ønsket om at blive konge. Alle indbyggerne blev sablet ned, og byens gravide kvinder fik maven sprættet op.</para>
  <para style="p">
    <verse number="17" style="v"/>I kong Uzzija af Judas 39. regeringsår blev Menahem, Gadis søn, konge i Israel. Han regerede i Samaria i ti år. <verse number="18" style="v"/>Han gjorde, hvad der var ondt i Herrens øjne, og fortsatte med den afgudsdyrkelse, som Jeroboam havde indført. Mens han var konge, <verse number="19-20" style="v"/>invaderede kong Pul<note caller="+" style="f"><char style="fr" closed="false">15,19-20 </char><char style="ft" closed="false">Pul er bedre kendt under navnet Tiglat-Pileser.</char></note> af Assyrien landet, men Menahem købte sig fri ved at betale 34 tons sølv, hvorefter den assyriske konge trak sig tilbage og vendte hjem. Menahem tog disse penge fra de rige ved at pålægge dem alle en særskat på et halvt kilo sølv. <verse number="21" style="v"/>Resten af kong Menahems liv og virke er beskrevet i Israels kongers krønikebog. <verse number="22" style="v"/>Da han døde, overtog hans søn Pekaja magten.</para>
  <para style="p">
    <verse number="23" style="v"/>I kong Uzzija af Judas 50. regeringsår blev Pekaja, Menahems søn, konge i Israel. Han regerede i Samaria i to år. <verse number="24" style="v"/>Han gjorde, hvad der var ondt i Herrens øjne, og fortsatte den afgudsdyrkelse, Jeroboam havde indført. <verse number="25" style="v"/>Hans øverstkommanderende, som hed Peka, Remaljas søn, lavede en sammensværgelse imod ham sammen med 50 mænd fra Gilead. Peka myrdede ham i paladset i Samaria og tog derefter selv magten. <verse number="26" style="v"/>Resten af Pekajas liv og virke er beskrevet i Israels kongers krønikebog.</para>
  <para style="p">
    <verse number="27" style="v"/>I kong Uzzija af Judas 52. regeringsår blev Peka, Remaljas søn, konge i Israel. Han regerede i Samaria i 20 år. <verse number="28" style="v"/>Han gjorde, hvad der var ondt i Herrens øjne, og fortsatte den afgudsdyrkelse, Jeroboam havde indført. <verse number="29" style="v"/>Mens han regerede, angreb den assyriske konge Tiglat-Pileser igen Israel og indtog byerne Ijjon, Abel-Bet-Ma’aka, Janoha, Kadesh og Hatzor samt områderne Gilead, Galilæa og Naftali. Indbyggerne tog han med sig til Assyrien som fanger.</para>
  <para style="p">
    <verse number="30" style="v"/>Hosea, Elas søn, lavede en sammensværgelse mod Peka og myrdede ham, hvorefter han selv overtog magten. Det skete i kong Jotams, Uzzijas søns, 20. regeringsår. <verse number="31" style="v"/>Resten af Pekas liv og virke er beskrevet i Israels kongers krønikebog.</para>
  <para style="s1">Kong Jotam af Juda</para>
  <para style="p">
    <verse number="32" style="v"/>I kong Peka af Israels andet regeringsår blev Jotam, Uzzijas søn, konge i Juda. <verse number="33" style="v"/>Han var 25 år, da han blev konge, og han regerede i Jerusalem i 16 år. Hans mor hed Jerusha og var en datter af Zadok.</para>
  <para style="p">
    <verse number="34" style="v"/>Han gjorde, hvad der var ret i Herrens øjne, som hans far Uzzija havde gjort. <verse number="35" style="v"/>Dog ødelagde han ikke offerstederne rundt omkring i landet, hvor folk bragte brændofre. I øvrigt var det under kong Jotam, at nordporten i Herrens tempel blev bygget. <verse number="36" style="v"/>Resten af Jotams liv og virke er beskrevet i Judas kongers krønikebog.</para>
  <para style="p">
    <verse number="37" style="v"/>På den tid lod Herren kong Retzin af Aram og kong Peka af Israel angribe Juda. <verse number="38" style="v"/>Da Jotam døde, blev han begravet ved siden af Judas konger i Davidsbyen. Hans søn Ahaz blev konge efter ham.</para>
  <chapter number="16" style="c"/>
  <para style="s1">Kong Ahaz af Juda</para>
  <para style="p">
    <verse number="1" style="v"/>I kong Peka af Israels 17. regeringsår blev Ahaz, Jotams søn, konge i Juda. <verse number="2" style="v"/>Han var 20 år gammel, og han regerede i Jerusalem i 16 år.</para>
  <para style="p">I modsætning til sin forfar David gjorde han ikke, hvad der var ret i Herrens øjne. <verse number="3" style="v"/>Han var ikke bedre end Israels onde konger, ja, han gik tilmed så vidt, at han ofrede sin egen søn på bålet. Derved fulgte han de afskyelige skikke, som fandtes hos de folk, Herren i sin tid jog ud af landet for at lade israelitterne bosætte sig der. <verse number="4" style="v"/>Han bragte slagtofre og røgelsesofre til afguderne på offerstederne rundt omkring i landet, både på højene og under de store træer.</para>
  <para style="p">
    <verse number="5" style="v"/>Kong Retzin af Aram og kong Peka af Israel gik nu til angreb på Ahaz. De belejrede Jerusalem, men de måtte opgive at indtage byen. <verse number="6" style="v"/>Samtidig tilbageerobrede Edoms konge Eilat og fordrev Judas folk fra byen, hvorefter edomitterne flyttede ind igen, og der bor de den dag i dag.</para>
  <para style="p">
    <verse number="7" style="v"/>Kong Ahaz sendte bud til kong Tiglat-Pileser af Assyrien og bad ham om hjælp mod Arams og Israels konger. <verse number="8" style="v"/>Ahaz tog alt det guld og sølv, som var tilbage i templets og paladsets skatkamre, og sendte det som gave til den assyriske konge. <verse number="9" style="v"/>Assyrerkongen opfyldte hans ønske, gik til angreb på Damaskus og indtog byen. Indbyggerne blev taget til fange og bortført til Kir, og kong Retzin selv blev dræbt.</para>
  <para style="p">
    <verse number="10" style="v"/>Kong Ahaz tog nu til Damaskus for at møde kong Tiglat-Pileser. Under sit ophold i byen bemærkede Ahaz et usædvanligt imponerende alter i et hedensk tempel, og han lavede en tegning af alteret og sendte tegningen til præsten Urija med en detaljeret beskrivelse af dets dimensioner. <verse number="11-12" style="v"/>Urija sørgede straks for at bygge et alter i overensstemmelse med Ahaz’ beskrivelse. Da kongen kom tilbage fra Damaskus, stod alteret klar til indvielsen og den første offerceremoni. <verse number="13" style="v"/>Kongen foretog indvielsen ved først at ofre et brændoffer og dernæst et afgrødeoffer. Han bragte også et drikoffer og et takoffer, hvor offerdyrets blod blev stænket på alteret. <verse number="14" style="v"/>Så fjernede han det gamle bronzealter, der hidtil havde stået foran templet (mellem indgangen og det nye alter), og anbragte det i stedet nord for det nye alter. <verse number="15" style="v"/>For fremtiden skulle præsten Urija bruge det nye alter til følgende ofre: Brændofferet om morgenen, afgrødeofferet om aftenen, kongens og folkets egne brændofre og afgrødeofre, og endelig folkets drikofre. Blodet fra offerdyrene skulle stænkes på det nye alter. „Det gamle bronzealter må jeg overveje, hvad jeg skal gøre ved,” sagde kongen.</para>
  <para style="p">
    <verse number="16" style="v"/>Præsten Urija gjorde, som kongen havde befalet. <verse number="17" style="v"/>Så tog kongen pladerne af rullebordene, som stod ved templets langsider, og han fjernede de store bronzebaljer fra dem. Han fjernede også bronzehavet, der hvilede oven på de 12 okser af bronze, og satte det på et fundament af sten på jorden. <verse number="18" style="v"/>I sit forsøg på at behage den assyriske konge fjernede Ahaz tilmed sabbatsbaldakinen i templets forgård samt den kongelige indgang til templet.</para>
  <para style="p">
    <verse number="19" style="v"/>Resten af Ahaz’ liv og virke er beskrevet i Judas kongers krønikebog. <verse number="20" style="v"/>Da Ahaz døde, blev han begravet blandt sine forfædre i Davidsbyen. Hans søn Hizkija blev konge efter ham.</para>
  <chapter number="17" style="c"/>
  <para style="s1">Eksilet—Guds dom over Israel</para>
  <para style="p">
    <verse number="1" style="v"/>I kong Ahaz af Judas 12. regeringsår blev Hosea, Elas søn, konge i Israel. Han regerede i Samaria i ni år. <verse number="2" style="v"/>Han gjorde, hvad der var ondt i Herrens øjne, men ikke så slemt som hans forgængere på Israels trone.</para>
  <para style="p">
    <verse number="3" style="v"/>Kong Shalmanesar af Assyrien angreb og besejrede kong Hosea, så Israel måtte betale skat til den assyriske konge. <verse number="4" style="v"/>Men Hosea gjorde oprør imod assyrerkongen, idet han henvendte sig til kong So af Egypten og bad ham om hjælp i sit forsøg på at befri Israel fra det assyriske tyranni. Samtidig nægtede Hosea at betale skat til Assyrien. Da skatten udeblev, sendte assyrerkongen bud efter Israels konge og lod ham kaste i fængsel.</para>
  <para style="p">
    <verse number="5" style="v"/>Assyrerkongen drog derefter med sin hær til Israel og belejrede hovedstaden Samaria i tre år. <verse number="6" style="v"/>I kong Hoseas niende regeringsår måtte byen endelig overgive sig. Israels folk blev deporteret til Assyrien og anbragt i kolonier i byen Halach, i Gozan ved Haborfloden, og i en række mediske byer.</para>
  <para style="p">
    <verse number="7" style="v"/>Nordrigets indbyggere blev sendt i eksil, fordi de dyrkede afguderne og derved syndede imod Herren, deres Gud, som havde ført dem ud af fangenskabet i Egypten. <verse number="8" style="v"/>Anført af Israels konger begyndte de at følge de samme ugudelige skikke, som blev praktiseret af de folkeslag, som Herren havde jaget ud af landet for at give plads til sit eget folk. <verse number="9" style="v"/>Israels folk trodsede deres Gud ved at gøre mange ting, som var forkert i Herrens øjne. De indrettede offerhøje rundt omkring i landet i både små og store byer, <verse number="10" style="v"/>og de opstillede frugtbarhedssymboler og afgudsbilleder på alle offerhøjene og under de store træer. <verse number="11" style="v"/>De brændte afgudsofre på højene, sådan som folkene, der boede i landet før dem, havde gjort. Alle disse onde handlinger skete i oprør mod Herren, <verse number="12" style="v"/>for folket tilbad disse afguder på trods af, at Herren klart havde sagt, at det måtte de ikke gøre.</para>
  <para style="p">
    <verse number="13" style="v"/>Gang på gang havde Herren sendt sine profeter for at advare Israel og Juda. Budskabet var altid det samme: „Hold op med jeres afgudsdyrkelse og adlyd i stedet de love og anvisninger, som jeg gav jeres forfædre ved mine profeters medvirken.” <verse number="14" style="v"/>Men de ville ikke høre efter. De var lige så oprørske som deres forfædre, der ikke havde tillid til, at Herren, deres Gud, ville sørge for dem. <verse number="15" style="v"/>De forkastede hans love, den pagt han havde oprettet med deres forfædre og stentavlerne med de ti bud, som han havde givet dem. De tilbad indholdsløse afguder og endte selv i tomhed. De efterlignede de folkeslag, som Herren havde sagt, de ikke måtte efterligne. <verse number="16" style="v"/>De lod hånt om Herrens, deres Guds, bud ved at tilbede to gudebilleder i form af guldkalve. De opstillede søjler for Ashera, og de tilbad Ba’al, foruden solen, månen og stjernerne. <verse number="17" style="v"/>Ja, de ofrede tilmed deres egne børn som brændofre. De opsøgte okkulte medier og gjorde brug af trolddom. De solgte deres sjæl til at gøre, hvad der var ondt i Herrens øjne. På den måde gjorde de oprør imod Herren, <verse number="18" style="v"/>og han blev meget vred på Israel og sendte dem langt væk, indtil der kun var en rest tilbage i landet, nemlig Judas stamme.</para>
  <para style="p">
    <verse number="19" style="v"/>Men også Juda nægtede at adlyde Herrens, deres Guds, bud. De fremturede i samme synd og ondskab, som Israel var begyndt på. <verse number="20" style="v"/>Derfor forkastede Herren alle Jakobs efterkommere. Han straffede dem ved at udlevere dem til deres fjender, indtil alle var ført i landflygtighed.</para>
  <para style="p">
    <verse number="21" style="v"/>Dengang Herren rev Israels rige ud af Davidslægtens hånd, valgte de Jeroboam, Nebats søn, til konge. Det var ham, der lokkede folket til synd og indførte afgudsdyrkelsen. <verse number="22" style="v"/>Og Israels folk fortsatte derefter ad den vej, Jeroboam havde ledt dem ind på, <verse number="23" style="v"/>indtil det kom til det punkt, hvor Herren måtte forvise dem fra deres land, helt i overensstemmelse med profeternes advarsler. Det er baggrunden for Israels landflygtighed i Assyrien i dag.</para>
  <para style="s1">Nybyggerne i Israel</para>
  <para style="p">
    <verse number="24" style="v"/>Assyriens konge sørgede for at forflytte store menneskemængder fra byerne Babylon, Kuta, Avva, Hamat og Sefarvajim til Samarias byer, så de kunne befolke landet i stedet for israelitterne. Således overtog assyrerne Samaria og de andre byer i Israel og bosatte sig der. <verse number="25" style="v"/>Men fordi nybyggerne ikke fra begyndelsen tilbad Herren, sendte Herren løver iblandt dem, så mange af dem blev dræbt.</para>
  <para style="p">
    <verse number="26" style="v"/>Da skyndte de sig at sende følgende budskab til den assyriske konge: „Vi nybyggere her i Israel kender ikke landets Gud, og nu har han sendt løver iblandt os, som dræber os, fordi vi ikke tilbeder ham.”</para>
  <para style="p">
    <verse number="27" style="v"/>Assyrerkongen gav derefter ordre til, at en af de bortførte præster skulle vende tilbage til Israel og lære nybyggerne at dyrke Israels Gud. <verse number="28" style="v"/>Da rejste en præst, som oprindelig var kommet fra Samaria, tilbage til Israel og bosatte sig i Betel med det formål at forklare, hvordan man tilbeder Herren.</para>
  <para style="p">
    <verse number="29" style="v"/>Men nybyggerne opgav ikke af den grund deres afgudsdyrkelse. Hver koloni lavede billeder af deres egne guder og opstillede dem på de offersteder, som allerede fandtes i landet. <verse number="30" style="v"/>Folk fra Babylon dyrkede deres gud Sukkot-Benot, folk fra Kuta dyrkede Nergal, folk fra Hamat dyrkede Ashima, <verse number="31" style="v"/>guderne Nibhaz og Tartak blev dyrket af avvijitterne, og folk fra Sefarvajim brændte endog deres børn som et udtryk for deres ærefrygt for guderne Adrammelek og Anammelek.</para>
  <para style="p">
    <verse number="32" style="v"/>Samtidig ofrede de til Herren, Israels Gud. De udnævnte deres egne præster, som skulle ofre til Herren ved de offersteder, der var indrettet på bakketoppene. <verse number="33" style="v"/>Men de holdt fast ved deres nationale og religiøse skikke, som de havde taget med sig hjemmefra. <verse number="34" style="v"/>Sådan er det den dag i dag. De tilbeder ikke Herren af hjertet eller adlyder de love, han gav til Jakobs efterkommere, den Jakob hvis navn blev ændret til Israel. <verse number="35-36" style="v"/>For det var med Jakobs efterkommere Herren oprettede sin pagt, da han befalede dem aldrig at tilbede eller ofre til nogen afguder. De måtte kun tilbede Herren, der havde ført dem ud af Egypten med vældig kraft og store mirakler. <verse number="37" style="v"/>Jakobs efterkommere skulle adlyde alle Guds love og <char style="em">aldrig</char> tilbede fremmede guder. <verse number="38" style="v"/>Gud havde sagt: „Glem aldrig den pagt, jeg her har oprettet med jer, så I dyrker andre guder. <verse number="39" style="v"/>Tilbed Herren alene. Han alene kan frelse jer fra jeres fjender.”</para>
  <para style="p">
    <verse number="40" style="v"/>Men Israel ville ikke høre efter. De blev ved med at ofre til afguderne. <verse number="41" style="v"/>Nybyggerne fra Babylon ofrede til Israels Gud samtidig med, at de ofrede til deres egne guder. Og sådan er det fortsat helt frem til i dag.</para>
  <chapter number="18" style="c"/>
  <para style="s1">Kong Hizkija af Juda adlyder Herren</para>
  <para style="p">
    <verse number="1" style="v"/>I kong Hosea af Israels tredje regeringsår blev Hizkija, søn af Ahaz, konge i Juda. <verse number="2" style="v"/>Han var 25 år gammel, da han blev konge, og han regerede i Jerusalem i 29 år. Hans mor hed Abi og var en datter af Zekarja.</para>
  <para style="p">
    <verse number="3" style="v"/>Hizkija gjorde, hvad der var ret i Herrens øjne, akkurat som sin forfar kong David. <verse number="4" style="v"/>Han nedbrød offerstederne rundt omkring i landet, knuste stenstøtterne og væltede frugtbarhedspælene. Han slog tilmed den kobberslange i småstykker, som Moses i sin tid havde lavet, for Israels folk var begyndt at bringe ofre til den. De gav den navnet Nehushtan som en anden afgud. <verse number="5" style="v"/>Hizkija havde en usædvanlig stor tillid til Herren, Israels Gud, ja, hverken før eller efter ham har der i Juda været en konge, som i den henseende kan måle sig med ham. <verse number="6" style="v"/>Hizkija adlød Herren i alle ting, og han overholdt omhyggeligt de bud, som Herren havde givet Moses. <verse number="7" style="v"/>Derfor var Herren med ham, og alt, hvad han gjorde, lykkedes for ham. Han gjorde oprør imod den assyriske konge ved at nægte at betale skat. <verse number="8" style="v"/>Han besejrede også filistrene helt til Gaza og indtog mange svært befæstede byer undervejs.</para>
  <para style="p">
    <verse number="9" style="v"/>Det var i Hizkijas fjerde regeringsår, og i kong Hoseas syvende regeringsår i Israel, at kong Shalmanesar af Assyrien angreb Israel og påbegyndte belejringen af Samaria. <verse number="10" style="v"/>To år senere, i kong Hizkijas sjette regeringsår og kong Hoseas niende regeringsår, faldt Samaria. <verse number="11" style="v"/>Det var ved den lejlighed, at assyrerkongen deporterede israelitterne til Assyrien og anbragte dem i kolonierne i Halach og langs Haborfloden i Gozan og i de forskellige mediske byer. <verse number="12" style="v"/>De havde nemlig nægtet at lytte til Herren, deres Gud, og gøre, hvad han havde befalet dem. De havde brudt hans pagt med dem og overtrådt de befalinger, som Herren havde givet dem gennem sin tjener Moses.</para>
  <para style="s1">Kong Sankerib invaderer Juda</para>
  <para style="p">
    <verse number="13" style="v"/>I kong Hizkijas 14. regeringsår<note caller="+" style="f"><char style="fr" closed="false">18,13 </char><char style="ft" closed="false">Ca. 701 f.Kr. i Sankeribs fjerde regeringsår. </char></note> angreb assyrerkongen Sankerib alle Judas befæstede byer og indtog dem. <verse number="14" style="v"/>Kong Hizkija sendte da en fredsdelegation fra Jerusalem med følgende budskab til assyrerkongen, der opholdt sig i Lakish: „Jeg indrømmer, at det var forkert af mig at gøre oprør. Jeg indvilliger i at betale den skat, du måtte forlange, hvis du til gengæld lover at trække dig tilbage.” Assyrerkongen forlangte 10 tons sølv og et ton guld, <verse number="15" style="v"/>og kong Hizkija var tvunget til at tømme paladsets skatkammer og ribbe templet for sølv. <verse number="16" style="v"/>Han skrællede endog det guld af templets døre og dørkarme, som han selv havde fået lagt på, hvorefter han gav det hele til assyrerkongen.</para>
  <para style="p">
    <verse number="17" style="v"/>Alligevel sendte assyrerkongen en stor hær af sted fra Lakish mod kong Hizkija i Jerusalem. Styrken blev anført af hærchefen, kongens næstkommanderende og chefen for livvagten. Da de nåede frem, tog de opstilling ved vejen til vaskepladsen, hvor vandledningen kommer ned fra Øvredammen. <verse number="18" style="v"/>De forlangte, at kong Hizkija skulle komme ud og tale med dem, men han foretrak at sende en delegation, der bestod af tre mænd: hofmarskalen Eljakim, statssekretæren Shebna og rigsarkivaren Joa.</para>
  <para style="p">
    <verse number="19" style="v"/>„Assyrerkongen har sendt mig med følgende budskab, som I skal bringe videre til Hizkija,” sagde Sankeribs næstkommanderende. „Det lyder sådan: Hvad har du at bygge din selvtillid på? <verse number="20" style="v"/>Tror du, man kan føre krig med ord? Hvem, tror du, vil hjælpe dig i oprøret mod mig? <verse number="21" style="v"/>Er det Egypten, du støtter dig til, så pas på! For Egypten er som et knækket siv, der stikker hul i hånden på den, der støtter sig til det. Det er den hjælp, man kan forvente af Farao. <verse number="22" style="v"/>Eller vil du sige, at det er Herren, jeres Gud, I stoler på? Er det ikke den Gud, som du hånede ved at nedrive hans templer og altre på offerhøjene og tvinge alle i Juda til kun at bringe ofre ved alteret i Jerusalem? <verse number="23" style="v"/>Assyrerkongen vil gerne indgå et væddemål med jer: Han vil stille 2000 heste til rådighed, hvis I kan finde ryttere til dem. <verse number="24" style="v"/>Jeres hær er så lille, at I ikke engang kan modstå et angreb fra en af mine ringeste officerer. Tror I virkelig, at egypterne vil sende deres heste og vogne for at kæmpe for jer? <verse number="25" style="v"/>For øvrigt er det efter Herrens vilje, at jeg er kommet, for han har selv sagt, at jeg skal angribe jer og ødelægge jeres land!”</para>
  <para style="p">
    <verse number="26" style="v"/>„Vær venlig at tale til os på det aramæiske sprog,<note caller="+" style="f"><char style="fr" closed="false">18,26 </char><char style="ft" closed="false">På grund af Arams og senere Assyriens storrige, blev deres aramæiske sprog stærkt udbredt i hele dette område. Det er beslægtet med israelitternes sprog, hebraisk, som her kaldes judæisk, fordi det drejer sig om indbyggerne i Judas land.</char></note> for det forstår vi godt,” bad Eljakim, Shebna og Joa. „Tal ikke hebraisk, så længe alle vores folk kan høre jer.”</para>
  <para style="p">
    <verse number="27" style="v"/>„Tror I, kong Sankeribs budskab kun gælder jer og jeres konge?” svarede den assyriske næstkommanderende. „Gælder det ikke lige så meget byens indbyggere? Når vi belejrer byen, er det jo dem, der kommer til at æde deres egne ekskrementer og drikke deres egen urin.”</para>
  <para style="p">
    <verse number="28" style="v"/>Så hævede han stemmen og råbte til folkene på murene—på hebraisk: „Hør, hvad den mægtige assyriske konge har at sige til jer: <verse number="29" style="v"/>Lad jer ikke narre af kong Hizkija! Han kan ikke frelse jer fra assyrerkongen. <verse number="30" style="v"/>Lad ham ikke overtale jer til at stole på Herren. Hizkija siger, at Herren vil redde jer og ikke lade assyrerkongen indtage Jerusalem. <verse number="31" style="v"/>Men det skal I ikke tro på! Hør, hvad kongen af Assyrien tilbyder jer: Overgiv jer—så skal I få lov til at bo trygt her i jeres eget land, spise jeres egne vindruer og figner og drikke vand fra jeres egne vandreservoirer, <verse number="32" style="v"/>indtil jeg kommer og tager jer med til et sted, der ligner jeres land med masser af korn- og vinmarker og rigeligt med brød og vin, oliventræer og honning. I kan vælge mellem den mulighed og døden. Hør ikke på Hizkija, for han tager fejl, når han påstår, at Herren kan frelse jer. <verse number="33" style="v"/>Tænk på de andre folkeslag, som assyrerkongen har besejret. Har deres guder måske kunnet redde dem? <verse number="34" style="v"/>Hvor blev Hamats, Arpads, Sefarvajims, Henas og Ivvas guder af? Hvor var Samarias guder, da vi indtog Samaria? <verse number="35" style="v"/>Nævn bare én gud, som har været i stand til at frelse sit folk fra assyrerkongen. Hvad får jer så til at tro, at jeres gud kan frelse Jerusalem?”</para>
  <para style="p">
    <verse number="36" style="v"/>Da assyreren havde talt færdig, var der dødstille på murene, for kongen havde forbudt dem at tage til genmæle. <verse number="37" style="v"/>Så flængede Eljakim, Shebna og Joa deres tøj i fortvivlelse og vendte tilbage til kong Hizkija for at fortælle ham, hvad den næstkommanderende havde sagt.</para>
  <chapter number="19" style="c"/>
  <para style="s1">Hizkija søger hjælp hos Esajas</para>
  <para style="p">
    <verse number="1" style="v"/>Da kong Hizkija fik assyrerkongens budskab, blev han så fortvivlet, at han rev flænger i sit tøj, klædte sig i sæk og aske og gik ind i Herrens hus for at bede. <verse number="2" style="v"/>Samtidig sendte han Eljakim, Shebna og de ledende præster til profeten Esajas,<note caller="+" style="f"><char style="fr" closed="false">19,2 </char><char style="ft" closed="false">På hebraisk: <char style="tl">Jeshajahu</char>, hvilket betyder „Jahves frelse”. Det har stort set samme betydning som <char style="tl">Jehoshua</char> (Jahve frelser), der på dansk er blevet til Josva og via græsk og latin blev til navnet Jesus.</char></note> Amotz’ søn. De havde også klædt sig i sæk og aske <verse number="3" style="v"/>og skulle overbringe følgende besked fra kongen: „Vi er blevet ydmyget og skældt ud og er i stor nød. Vi føler os som en kvinde, der er i gang med at føde, men ikke kan føde barnet alligevel. <verse number="4" style="v"/>Måske har Herren, din Gud, hørt, hvordan den assyriske næstkommanderende har hånet den levende Gud, og måske vil Herren selv straffe ham. Gå derfor i forbøn for den rest af folket, som endnu er i live.”</para>
  <para style="p">
    <verse number="5-6" style="v"/>Esajas svarede: „Herren har følgende besked til kongen: Du skal ikke tage dig af assyrernes store ord, som de har hånet mig med. <verse number="7" style="v"/>Jeg vil sørge for, at assyrerkongen snart hører dårligt nyt hjemmefra, så han rejser tilbage til sit land. Der vil han senere blive dræbt.”</para>
  <para style="s1">Fornyede trusler</para>
  <para style="p">
    <verse number="8" style="v"/>Den assyriske næstkommanderende var i mellemtiden vendt tilbage til Lakish, hvor han fik at vide, at kong Sankerib havde forladt byen og var i færd med at belejre en anden by, Libna. <verse number="9" style="v"/>Midt i det hele fik Sankerib efterretning om, at kong Tirhaka fra Kush havde sendt sin hær for at angribe ham. Så sendte han et skriftligt budskab til kong Hizkija:</para>
  <para style="p">
    <verse number="10" style="v"/>„Lad ikke din gud give dig falske forhåbninger. Tro ikke på ham, når han påstår, jeg ikke kan indtage Jerusalem. <verse number="11" style="v"/>Du har jo hørt, hvordan assyrerkongen har lagt utallige lande under sig. Hvordan kan du tro, at du kan undslippe? <verse number="12" style="v"/>Har de andre guder kunnet redde deres tilhængere? Tænk på nationer som Gozan, Karan, Retzef og Eden i landet Telassar—de er alle blevet knust af assyriske konger. <verse number="13" style="v"/>Glem ikke, hvad der skete med kongerne af Hamat, Arpad, Lair, Sefarvajim, Hena og Ivva.”</para>
  <para style="s1">Hizkija beder Herren om hjælp</para>
  <para style="p">
    <verse number="14" style="v"/>Da Hizkija havde læst assyrerkongens brev, gik han ind i helligdommen og lagde det frem for Herren. <verse number="15" style="v"/>„Herre, Israels Gud!” bad han. „Du sidder på din trone højt over de mægtigste engle. Du alene er Herre over alle jordens riger. Du skabte himlen og jorden. <verse number="16" style="v"/>Bøj dig ned, Herre, og lyt til min bøn! Se det brev her fra kong Sankerib, hvor han håner den levende Gud! <verse number="17" style="v"/>Herre, det er sandt, at assyrerkongerne har knust alle de nævnte folkeslag, lagt deres lande øde <verse number="18" style="v"/>og brændt deres guder. Men de var jo ikke virkelige guder, kun menneskeværk lavet af træ og sten. Derfor kunne de blive ødelagt. <verse number="19" style="v"/>Herre, du er vores Gud, frels os fra assyrerkongens magt. Så vil alle jordens folk kunne se, at du er den eneste sande Gud!”</para>
  <para style="s1">Herrens dom over assyrerkongen</para>
  <para style="p">
    <verse number="20" style="v"/>Derefter sendte Esajas følgende besked til kong Hizkija: „Herren, Israels Gud, siger, at han har hørt din bøn angående assyrerkongen. <verse number="21" style="v"/>Nu skal du høre, hvad han siger om kong Sankerib:</para>
  <para style="q1">Jerusalems indbyggere ryster på hovedet.</para>
  <para style="q2">Ja, Zions datter ler dig op i ansigtet.</para>
  <para style="q1">
    <verse number="22" style="v"/>Hvem var det, du hånede og spottede?</para>
  <para style="q2">Hvem brugte du så store ord imod?</para>
  <para style="q1">I hovmod trodsede du Himlens Gud,</para>
  <para style="q2">vendte dig imod Israels Hellige.</para>
  <para style="q1">
    <verse number="23" style="v"/>Ved sendebud hånede du Herren og sagde:</para>
  <para style="q1">‚Mine hære krydsede de højeste bjerge,</para>
  <para style="q2">jeg erobrede Libanons højdedrag.</para>
  <para style="q1">Jeg fældede skovens stolte cedre,</para>
  <para style="q2">nedlagde de statelige cypresser.</para>
  <para style="q1">Jeg nåede bjergenes tinder,</para>
  <para style="q2">Libanons prægtige frugtplantager.</para>
  <para style="q1">
    <verse number="24" style="v"/>Jeg lod brønde grave i fjendeland</para>
  <para style="q2">og brugte løs af deres drikkevand.</para>
  <para style="q1">Ved mine hæres støvletramp</para>
  <para style="q2">blev Egyptens floder tømt for vand.’</para>
  <para style="p">
    <verse number="25" style="v"/>Forstår du ikke, at det var min idé?</para>
  <para style="q2">Jeg planlagde det for længst og lod det ske.</para>
  <para style="q1">Du skulle angribe fæstningsbyer</para>
  <para style="q2">og forvandle dem til bunker af sten,</para>
  <para style="q1">
    <verse number="26" style="v"/>mens indbyggerne måtte se til,</para>
  <para style="q2">skuffede, udmattede og skamfulde,</para>
  <para style="q1">som planter, der rykkes op med rode,</para>
  <para style="q2">som græs på taget, der visner i solen.</para>
  <para style="p">
    <verse number="27" style="v"/>Jeg ser, når du rejser dig og sætter dig,</para>
  <para style="q2">jeg ved, hvornår du går og kommer tilbage.</para>
  <para style="p">
    <verse number="28" style="v"/>Men fordi du hidser dig op imod mig,</para>
  <para style="q2">og dine stolte ord har nået mit øre,</para>
  <para style="q1">sætter jeg kroge i din næse</para>
  <para style="q2">og lægger bidsel i din mund.</para>
  <para style="q1">Jeg trækker dig bort,</para>
  <para style="q2">tilbage ad den vej, du kom.</para>
  <para style="s1">Om Jerusalem og folkets fremtid</para>
  <para style="p">
    <verse number="29" style="v"/>Herren giver dig nu et tegn, kong Hizkija: Første år skal man spise af det korn, som har sået sig selv. Næste år skal folk spise af de frugter, der er.<note caller="+" style="f"><char style="fr" closed="false">19,29 </char><char style="ft" closed="false">Den hebraiske tekst er uklar. Oversættelsen her bygger dels på LXX, dels på Vulgata.</char></note> Men tredje år skal de så og høste deres korn og nyde frugterne af de vinstokke, de har plantet. <verse number="30" style="v"/>For den rest, som er tilbage af Judas folk, skal fæste rod forneden og sætte frugt foroven. <verse number="31" style="v"/>En rest vil slippe levende væk fra Jerusalem, nogle af dens indbyggere vil overleve. Det gør Herren, den Almægtige, for sin egen skyld.</para>
  <para style="p">
    <verse number="32" style="v"/>Hør hvad Herren siger om Assyriens konge: Han kommer ikke ind i Jerusalem. Han får end ikke lov at skyde en pil herind, eller nærme sig byen med løftede skjolde for at bygge angrebsramper rundt omkring den. <verse number="33" style="v"/>Han skal vende tilbage ad den vej, han kom. Han kommer ikke herind, siger Herren. <verse number="34" style="v"/>For jeg vil forsvare og frelse Jerusalem for min egen æres skyld og for min tjener Davids skyld!”</para>
  <para style="s1">Herren ødelægger den assyriske hær</para>
  <para style="p">
    <verse number="35" style="v"/>Samme nat gik Herrens engel gennem assyrernes lejr og slog 185.000 krigere ihjel. Næste morgen lå der døde kroppe overalt. <verse number="36" style="v"/>Da brød kong Sankerib op og vendte hjem til Nineve. <verse number="37" style="v"/>Engang, da han bad i sin gud Nisroks tempel, trængte hans sønner Adrammelek og Sarezer derind og myrdede ham, hvorefter de flygtede til Ararats land. Sankeribs søn Asarhaddon blev konge i hans sted.</para>
  <chapter number="20" style="c"/>
  <para style="s1">Hizkijas sygdom og helbredelse</para>
  <para style="p">
    <verse number="1" style="v"/>Senere blev Hizkija alvorligt syg og lå for døden. Da kom profeten Esajas til ham og sagde: „Gør dig klar til at dø, for Herren siger, du ikke bliver rask igen.”</para>
  <para style="p">
    <verse number="2" style="v"/>Esajas gik igen, og Hizkija vendte ansigtet mod væggen. <verse number="3" style="v"/>„Åh, Herre,” tryglede han, „husk dog på, hvordan jeg altid har bestræbt mig på at adlyde dig og behage dig i alt, hvad jeg har foretaget mig.” Og han græd højt.</para>
  <para style="p">
    <verse number="4" style="v"/>Før Esajas var nået ud af paladsets gård, sagde Herren til ham: <verse number="5" style="v"/>„Gå tilbage til Hizkija, mit folks leder, og sig til ham: Herren, din forfar Davids Gud, har hørt din bøn og set dine tårer. Jeg vil alligevel helbrede dig, så du i overmorgen kan stå op og gå ind i templet. <verse number="6" style="v"/>Jeg vil give dig endnu 15 år at leve i, og jeg vil frelse både dig og Jerusalem fra assyrerkongen, for min egen æres skyld og for min tjener Davids skyld.”</para>
  <para style="p">
    <verse number="7" style="v"/>Derpå sagde Esajas til kongens tjenere: „Kom med et figenplaster.” Tjenerne kom så med et figenplaster og lagde det på det syge sted, for at kongen kunne blive rask.</para>
  <para style="p">
    <verse number="8" style="v"/>Hizkija spurgte Esajas: „Hvilket tegn får jeg på, at Herren virkelig vil helbrede mig, så jeg kan gå op til Herrens hus i overmorgen?”</para>
  <para style="p">
    <verse number="9" style="v"/>Esajas svarede: „Hvilket tegn vil du helst have? Skal skyggen på soluret gå ti streger frem eller ti streger tilbage?”</para>
  <para style="p">
    <verse number="10" style="v"/>„Siden skyggen normalt går frem, vil jeg foretrække den gør det modsatte,” svarede Hizkija. „Lad skyggen gå ti streger tilbage.”</para>
  <para style="p">
    <verse number="11" style="v"/>Så bad Esajas Herren om at gøre, som kongen havde bedt om, og Herren lod skyggen gå ti streger tilbage på Ahaz’ solur.</para>
  <para style="s1">Profeti om bortførelsen til Babylonien</para>
  <para style="p">
    <verse number="12" style="v"/>Nogen tid senere sendte Merodak-Baladan, som var søn af kong Baladan af Babylonien, nogle sendebud af sted med hilsener og en gave til Hizkija, for Babyloniens konge havde hørt om hans sygdom. <verse number="13" style="v"/>Hizkija var beæret over det fine besøg og viste dem alle sine rigdomme, sit sølv og guld, sine røgelsesstoffer og forskellige aromatiske olier og sit våbenarsenal, ja, der var ikke den ting, han ikke viste dem.</para>
  <para style="p">
    <verse number="14" style="v"/>Bagefter opsøgte Esajas kong Hizkija og spurgte ham: „Hvor kom de mænd fra, og hvad ville de?”</para>
  <para style="p">„De kom helt fra Babylonien!” svarede Hizkija.</para>
  <para style="p">
    <verse number="15" style="v"/>„Hvad så de i paladset?” spurgte Esajas.</para>
  <para style="p">„Det hele!” svarede Hizkija. „Jeg viste dem alle mine rigdomme.”</para>
  <para style="p">
    <verse number="16" style="v"/>„Hør Herrens ord,” sagde Esajas. <verse number="17" style="v"/>„Der kommer en dag, hvor alt i det her palads skal føres bort til Babylonien, både de rigdomme, du selv har samlet, og det, dine forfædre har samlet—intet vil blive tilbage. <verse number="18" style="v"/>Nogle af dine egne efterkommere vil blive bortført og gjort til tjenere ved den babyloniske konges hof.”</para>
  <para style="p">
    <verse number="19" style="v"/>„Det er godt at høre fra Herren,” sagde Hizkija. Han tænkte ved sig selv: „Der er i det mindste fred og ro, så længe jeg lever.”</para>
  <para style="p">
    <verse number="20" style="v"/>Resten af kong Hizkijas historie og hans bedrifter er beskrevet i Judas kongers krønikebog. Der fortælles også om den dam, han konstruerede, og den vandtunnel, han lod grave for at lede vand ind i byen. <verse number="21" style="v"/>Da han døde, blev hans søn Manasse konge i hans sted.</para>
  <chapter number="21" style="c"/>
  <para style="s1">Kong Manasse af Juda</para>
  <para style="p">
    <verse number="1" style="v"/>Manasse var 12 år gammel, da han blev konge i Juda, og han regerede i Jerusalem i 55 år. Hans mors navn var Hefziba. <verse number="2" style="v"/>Han gjorde, hvad der var ondt i Herrens øjne, for han dyrkede afguderne på samme afskyelige måde som de folk, Herren i sin tid jog ud af landet for at skaffe plads til sit folk.</para>
  <para style="p">
    <verse number="3" style="v"/>Han genopbyggede de offersteder rundt omkring på højene, som hans far, Hizkija, havde brudt ned. Han opførte altre for Ba’al og frugtbarhedssymboler for gudinden Ashera, sådan som Israels kong Ahab tidligere havde gjort, og han tilbad stjernerne. <verse number="4-5" style="v"/>Selv på tempelpladsen i Jerusalem—det sted, som Herren havde sagt, han på en særlig måde ville være knyttet til—opførte han altre til ære for solen, månen og stjernerne, både i den indre og ydre forgård. <verse number="6" style="v"/>Ja, Manasse gik så vidt, at han brændte sin søn på alteret som offer til afguderne. Han var stærkt engageret i okkultisme og sort magi, og han søgte kontakt med ånderne ved hjælp af medier og spiritisme. Han gjorde en masse ting, som fremkaldte Herrens vrede. <verse number="7" style="v"/>Den udskårne Asherapæl, som Manasse lod fremstille, blev rejst i Herrens hus, det sted, om hvilket Herren havde sagt til David og Salomon: „Jeg vil altid være knyttet til dette hus og denne by, Jerusalem, som jeg har udvalgt blandt alle andre byer i landet.<note caller="+" style="f"><char style="fr" closed="false">21,7 </char><char style="ft" closed="false">Jf. <char style="xt"><ref loc="1KI 9:3">1.Kong. 9,3</ref></char>.</char></note> <verse number="8" style="v"/>Hvis Israels folk blot omhyggeligt vil følge de love og forskrifter, jeg gav til min tjener Moses, vil jeg ikke jage dem ud af det land, jeg gav deres forfædre.”</para>
  <para style="p">
    <verse number="9" style="v"/>Men folket var ulydigt. Kong Manasse lokkede dem til at begå endnu værre synder end de ugudelige folk, der havde boet i landet før dem.</para>
  <para style="p">
    <verse number="10" style="v"/>Da udtalte Herren dom over dem gennem sine tjenere, profeterne: <verse number="11" style="v"/>„Kong Manasses ondskab overgår langt amoritternes ondskab, det folk, som oprindeligt boede i landet. Han har forledt Judas folk til afgudsdyrkelse. <verse number="12" style="v"/>Derfor skal Jerusalem og Juda opleve en så alvorlig katastrofe, at de, som hører om den, vil blive lamslået af skræk. <verse number="13" style="v"/>Jeg vil straffe Jerusalem, sådan som jeg straffede Samaria. Jeg vil udrydde Manasses kongeslægt, som jeg udryddede kong Ahabs slægt. Jeg vil rense ud i Jerusalem, som man gør en skål ren og derefter vender bunden i vejret på den. <verse number="14" style="v"/>Jeg vil forkaste den sidste rest af mit ejendomsfolk og give dem i deres fjenders hånd. Ja, fjenderne skal få lov at gå på rov iblandt dem og udplyndre dem fuldstændigt, <verse number="15" style="v"/>for de har været ulydige imod mig og gjort oprør lige siden dengang, jeg førte deres forfædre ud af Egypten.”</para>
  <para style="p">
    <verse number="16" style="v"/>Kong Manasse førte ikke alene an i afgudsdyrkelsen, men han iværksatte en grufuld massakre på så mange uskyldige mennesker, at Jerusalem blev fyldt med blod. <verse number="17" style="v"/>Andre enkeltheder fra kong Manasses onde regime er beskrevet i Judas kongers krønikebog. <verse number="18" style="v"/>Da han døde, blev han begravet i Uzzas have, som var en del af parken ved hans palads. Hans søn Amon blev konge efter ham.</para>
  <para style="s1">Kong Amon af Juda</para>
  <para style="p">
    <verse number="19" style="v"/>Amon var 22 år gammel, da han blev konge, og han regerede i Jerusalem i to år. Hans mor hed Meshullemet og var datter af Harutz fra byen Jotba. <verse number="20" style="v"/>Han gjorde, hvad der var ondt i Herrens øjne ligesom sin far, Manasse. <verse number="21" style="v"/>Han fulgte i sin fars spor og ofrede til de samme afguder. <verse number="22" style="v"/>Han vendte ryggen til Herren, sine forfædres Gud, og nægtede på alle områder at adlyde Herrens befalinger. <verse number="23" style="v"/>Hans egne embedsmænd lavede en sammensværgelse imod ham og myrdede ham i hans eget palads, <verse number="24" style="v"/>men en gruppe borgere dræbte attentatmændene og udråbte Amons søn Josias til konge. <verse number="25" style="v"/>Amons øvrige liv og virke er beskrevet i Judas kongers krønikebog. <verse number="26" style="v"/>Som sin far blev han begravet i Uzzas have, hvorefter hans søn Josias blev konge i hans sted.</para>
  <chapter number="22" style="c"/>
  <para style="s1">Kong Josias af Juda restaurerer templet</para>
  <para style="p">
    <verse number="1" style="v"/>Josias var otte år gammel, da han blev konge, og han regerede i Jerusalem i 31 år. Hans mor hed Jedida og var datter af Adaja fra byen Botzkat. <verse number="2" style="v"/>Han gjorde, hvad der var ret i Herrens øjne og fulgte i sin forfar Davids spor.</para>
  <para style="p">
    <verse number="3-4" style="v"/>I sit 18. regeringsår sendte kong Josias statssekretæren Shafan, som var søn af Atzalja og sønnesøn af Meshullam, af sted til templet med følgende besked til ypperstepræsten Hilkija: „Tag de penge, som folket giver til præsterne, når de ankommer til Herrens hus, <verse number="5-6" style="v"/>og giv pengene til dem, der fører tilsyn med tempelbygningerne, så de kan købe tømmer og sten og ansætte tømrere, bygningshåndværkere og murere, der kan restaurere templet. <verse number="7" style="v"/>I behøver ikke at bede dem om at aflægge regnskab for, hvordan de administrerer pengene, for jeg har fuld tillid til dem—de er alle pålidelige mænd.”</para>
  <para style="s1">Ypperstepræsten finder lovbogen under restaureringen</para>
  <para style="p">
    <verse number="8" style="v"/>En dag gik ypperstepræsten Hilkija til statssekretæren Shafan og sagde til ham: „Jeg har fundet lovbogen i Herrens hus.” Han overlod bogrullen til Shafan, som begyndte at læse i den. <verse number="9" style="v"/>Shafan gik derefter til kongen og aflagde rapport: „De penge, der er blevet indsamlet i templet, har vi udbetalt til opsynsmændene, som aflønner dem, der arbejder på restaureringen af templet.” <verse number="10" style="v"/>Derefter tilføjede han: „Præsten Hilkija gav mig denne bog.” Så gav han sig til at læse op for kongen. <verse number="11" style="v"/>Da kongen hørte, hvad der stod i bogen, blev han så fortvivlet, at han rev en flænge i sit tøj. <verse number="12-13" style="v"/>Øjeblikkeligt tilkaldte han Hilkija og nogle flere af sine embedsmænd. Det drejede sig om hans personlige tjener Asaja, Shafans søn Ahikam og Mikas søn Ahbor. „Gå hen og rådspørg Herren på mine og folkets vegne om indholdet af denne lovbog,” sagde han. „Herren er uden tvivl vred på os, for vores forfædre har ikke handlet efter forskrifterne i denne bog.”</para>
  <para style="p">
    <verse number="14" style="v"/>Derpå gik ypperstepræsten og de fire embedsmænd hen til Jerusalems nye bydel, hvor profetinden Hulda boede sammen med sin mand, Shallum (en søn af Tikva, som var søn af Harhas). Shallum havde ansvar for præstedragterne. <verse number="15-16" style="v"/>Hulda sagde til dem: „Herren, Israels Gud, siger: Sig til den mand, som sendte jer, at jeg, Herren, vil straffe dette sted og dets indbyggere i overensstemmelse med den bog, Judas konge nu har læst, <verse number="17" style="v"/>for de har forkastet mig til fordel for andre guder. De har ofret røgelse til afguderne og provokeret mig med alle deres afgudsbilleder. Jeg må straffe dem, og straffen står ikke til at ændre. <verse number="18" style="v"/>Men til kongen, som sendte jer for at rådspørge Herren, skal I overbringe følgende personlige budskab: Den straf, som du lige har hørt om, står fast, <verse number="19" style="v"/>men fordi du var fortvivlet over, hvad der er sket og ydmygede dig for mig, da du hørte om mine advarsler om den forbandelse og ødelæggelse, der skal ramme landet, og fordi du flængede dit tøj og græd for mit ansigt, så vil jeg bønhøre dig. <verse number="20" style="v"/>Jeg vil udskyde dommens time over Jerusalem, så byen ikke bliver ødelagt i din levetid. Du skal få lov at dø i fred og blive skånet for at være vidne til den katastrofe, jeg sender over dette sted.” Med det budskab vendte de tilbage til kongen.</para>
  <chapter number="23" style="c"/>
  <para style="s1">Josias og folket lover atter at overholde pagtens betingelser</para>
  <para style="p">
    <verse number="1" style="v"/>Kong Josias indkaldte nu alle Judas og Jerusalems ledere, <verse number="2" style="v"/>alle præsterne, profeterne og resten af folket, kendte såvel som ukendte, til et stort møde på tempelpladsen. Han bekendtgjorde, at pagtens bog var blevet fundet i templet, og befalede, at der skulle læses op fra den. <verse number="3" style="v"/>Derefter stillede han sig ved søjlen foran indgangen til templet og aflagde et højtideligt løfte til Herren om altid at adlyde ham og omhyggeligt overholde bogens befalinger og forskrifter af hele sit hjerte og med hele sin sjæl. Han indviede sig til at opfylde alle pagtens betingelser. På samme måde indviede hele folket sig til at følge pagtens betingelser.</para>
  <para style="s1">Josias’ reformkampagne</para>
  <para style="p">
    <verse number="4" style="v"/>Derpå begyndte kongen en omfattende udrensning i hele landet. Først gav han ypperstepræsten Hilkija, de øvrige præster og tempelvagterne ordre til at smide samtlige genstande, der havde at gøre med afgudsdyrkelsen af Ba’al, Ashera, solguden, måneguden og stjerneguderne, ud af templet, hvorefter han personligt sørgede for, at det hele blev brændt i Kedrondalen uden for Jerusalem. Asken lod han fragte til Betel.</para>
  <para style="p">
    <verse number="5" style="v"/>Desuden afsatte han alle de afgudspræster, som kongerne før ham havde indsat, alle dem, der havde bragt ofre til afguderne på offerhøjene rundt omkring i landet og i selve Jerusalem, alle, som havde ofret til Ba’al, solen, månen eller stjernerne. <verse number="6" style="v"/>Han fjernede også frugtbarhedssymbolet fra templet og fik det slæbt ud til Kedrondalen, hvor han fik det brændt og pulveriseret, hvorefter asken blev spredt på de fattiges grave. <verse number="7" style="v"/>Han rev de huse ned omkring templet, som blev brugt af de mandlige og kvindelige prostituerede i frugtbarhedskulten. Det var her, kvinderne vævede de specielle dragter, som blev brugt i Asherakulten.</para>
  <para style="p">
    <verse number="8" style="v"/>Alle Herrens præster blev indkaldt fra de byer rundt omkring i Juda, hvor de opholdt sig, og alle offerstederne på bakketoppene, hvor disse præster havde foretaget ofringer, blev sløjfet, lige fra Geba i nord til Be’ersheba i syd. Der var et alter i Jerusalem til venstre, når man går ind ad byporten ved Jehoshuas, borgmesterens, hus. Også det blev ødelagt. <verse number="9" style="v"/>Men selv om de præster, der havde gjort tjeneste ved offerstederne rundt omkring i landet, fik lov at spise det usyrnede brød sammen med tempelpræsterne, fik de ikke lov at gøre tjeneste ved Herrens alter i Jerusalem.</para>
  <para style="p">
    <verse number="10" style="v"/>Dernæst ødelagde Josias Tofet, det afgudsoffersted i Ben-Hinnoms dal, som blev brugt til børneofringer til guden Molok. <verse number="11" style="v"/>Han nedrev også statuen af hesteforspandet og stridsvognen nær tempelindgangen ved hofmanden Netan-Meleks bolig i tilbygningen, en statue, som var blevet opstillet dér af tidligere konger i Juda og indviet til solguden. <verse number="12" style="v"/>Så ødelagde han altrene, som Judas konger havde ladet bygge på paladsets tag oven over Ahaz’ værelse, og altrene, som Manasse havde ladet bygge i tempelforgårdene. Han knuste det hele og spredte støvet ud over Kedrondalen.</para>
  <para style="p">
    <verse number="13" style="v"/>Derefter fjernede han offerstederne på højene øst for Jerusalem og syd for Ødelæggelsens Bjerg. De var i sin tid blevet opført af Salomon til ære for Astarte (sidoniernes afskyelige gudinde), Kemosh (moabitternes afskyelige gud) og Milkom (ammonitternes forfærdelige gud). <verse number="14" style="v"/>Han smadrede alle gudinden Asheras frugtbarhedssymboler og spredte menneskeknogler, hvor de havde stået.</para>
  <para style="p">
    <verse number="15" style="v"/>Så tog han til Betel og nedrev det store alter som Jeroboam, Nebats søn, havde opstillet der, han, som var den første til at forlede folket til afgudsdyrkelse. Josias knuste stenene til pulver, brændte frugtbarhedssymbolerne og jævnede højen med jorden.</para>
  <para style="p">
    <verse number="16" style="v"/>Da han så sig omkring, fik han øje på adskillige gravhuler i bjergvæggen, og han gav sine mænd ordre til at tage knoglerne fra gravene og brænde dem på det sted, hvor alteret i Betel havde stået, for derved at vanhellige stedet, sådan som Herrens profet tidligere havde sagt, at det ville ske med Jeroboams alter.</para>
  <para style="p">
    <verse number="17" style="v"/>„Hvad er det for et gravmæle derovre?” spurgte Josias. Byens indbyggere forklarede ham, at det var den profets grav, som i sin tid var kommet fra Juda og havde forudsagt, hvad der ville ske med alteret i Betel. „Det er dig, som netop i dette øjeblik opfylder den profeti,” svarede de.</para>
  <para style="p">
    <verse number="18" style="v"/>„Lad graven være,” befalede han. „Rør ikke den profets knogler.” Så lod de profetens knogler ligge, og de fjernede heller ikke knoglerne af den samaritanske profet, som var begravet samme sted.<note caller="+" style="f"><char style="fr" closed="false">23,18 </char><char style="ft" closed="false">Se <char style="xt"><ref loc="1KI 13">1.Kong. 13</ref></char>.</char></note></para>
  <para style="p">
    <verse number="19" style="v"/>Kong Josias tog nu rundt til byerne i Samaria<note caller="+" style="f"><char style="fr" closed="false">23,19 </char><char style="ft" closed="false">Efter at Samaria var blevet hovedstad i Nordriget, blev hele landet ofte kaldt Samaria, især efter at hovedparten af befolkningen var sendt i eksil. </char></note> og ødelagde samtlige offersteder på højene. De var blevet bygget af Israels forskellige konger, som derved havde fremkaldt Herrens vrede. Men nu fjernede Josias alle spor af disse afgudshøje, nøjagtig som han havde gjort i Betel. <verse number="20" style="v"/>Desuden henrettede han afgudspræsterne og brændte dem på de samme steder, hvor de selv havde ofret deres brændofre. Da udrensningskampagnen var slut, vendte han hjem til Jerusalem.</para>
  <para style="s1">Josias befaler, at der skal holdes påske igen</para>
  <para style="p">
    <verse number="21" style="v"/>Kong Josias gav derefter følgende befaling til folket: „Nu skal vi holde påske for Herren, nøjagtig efter de forskrifter, der står i pagtsbogen.” <verse number="22" style="v"/>Man havde ikke holdt påsken på den rigtige måde siden dommertiden. Ingen af Judas eller Israels konger havde fejret påsken efter forskrifterne.<note caller="+" style="f"><char style="fr" closed="false">23,22 </char><char style="ft" closed="false">Kong Hizkija af Juda holdt også påske, men ikke på den rigtige dato og ikke helt efter forskrifterne, jf. <char style="xt"><ref loc="2CH 30">2.Krøn. 30</ref></char>. Flere detaljer om Josias’ påske findes i <char style="xt"><ref loc="2CH 35">2.Krøn. 35</ref></char>.</char></note> <verse number="23" style="v"/>Men nu skete det i kongens 18. regeringsår. Man fejrede påske for Herren i Jerusalem.</para>
  <para style="s1">Resten af Josias’ regeringstid</para>
  <para style="p">
    <verse number="24" style="v"/>Josias udryddede også spiritisterne og deres medier, husguderne og alt andet i Jerusalem og Juda, der havde med afgudsdyrkelse at gøre, for Josias tog alle de love og forskrifter alvorligt, som var skrevet i den bog, præsten Hilkija havde fundet i Herrens hus. <verse number="25" style="v"/>Aldrig tidligere havde der været en konge, der så radikalt omvendte sig til Herren og med ildhu adlød de love, som Moses fik fra Herren, og aldrig senere fremstod der en konge, hvis lydighed kunne måle sig med hans.</para>
  <para style="p">
    <verse number="26" style="v"/>Herrens vrede imod Juda kunne imidlertid ikke formildes, for kong Manasse havde gjort utrolig skade med sin uovertrufne ondskab. <verse number="27" style="v"/>Herren sagde: „Jeg vil tilintetgøre Juda, ligesom jeg tilintetgjorde Israel. Jeg vil forkaste Jerusalem, den by jeg selv har udvalgt, og forkaste det hus, som jeg ellers havde lovet at knytte mit navn til for altid.”<note caller="+" style="f"><char style="fr" closed="false">23,27 </char><char style="ft" closed="false">Se <char style="xt"><ref loc="1KI 8:29">1.Kong. 8,29</ref></char> og 9,3.</char></note></para>
  <para style="p">
    <verse number="28" style="v"/>Kong Josias’ øvrige liv og virke er beskrevet i Judas kongers krønikebog. <verse number="29" style="v"/>Det var i Josias’ regeringstid, at kong Neko af Egypten med sin hær drog op imod den assyriske konge, der lå med sin hær ved Eufratfloden. Josias drog imod egypterkongen med sin hær, og de to hære mødtes ved Megiddopasset, hvor Josias blev dræbt i slaget. <verse number="30" style="v"/>Josias’ officerer kørte hans lig fra Megiddo til Jerusalem og begravede ham dér. Derefter indsatte folket hans søn Joahaz som konge.</para>
  <para style="s1">Kong Joahaz af Juda</para>
  <para style="p">
    <verse number="31" style="v"/>Joahaz var 23 år gammel, da han blev konge i Juda, og han regerede i Jerusalem i tre måneder. Hans mor hed Hamutal og var en datter af Jirmeja fra byen Libna. <verse number="32" style="v"/>Han slægtede ikke sin far på, men gjorde, hvad der var ondt i Herrens øjne akkurat som sine forfædre. <verse number="33" style="v"/>Kong Neko af Egypten kastede ham i fængsel i Ribla i Hamats land og forlangte en årlig skat af Juda på 3 tons sølv og 30 kilo guld.<note caller="+" style="f"><char style="fr" closed="false">23,33 </char><char style="ft" closed="false">Ordret: 100 talenter sølv og en talent guld.</char></note> <verse number="34" style="v"/>Derefter indsatte kong Neko en anden af Josias’ sønner, Eljakim, som konge i Jerusalem og ændrede samtidig hans navn til Jojakim. Joahaz tog han med sig til Egypten, og der døde han.</para>
  <para style="s1">Kong Jojakim af Juda</para>
  <para style="p">
    <verse number="35" style="v"/>Jojakims opgave var først og fremmest at sørge for at inddrive den skat fra landets indbyggere, som egypterkongen havde forlangt. <verse number="36" style="v"/>Jojakim var 25 år gammel, da han blev konge, og han regerede i Jerusalem i 11 år. Hans mor hed Zebida og var en datter af Pedaja fra byen Ruma. <verse number="37" style="v"/>Han gjorde, hvad der var ondt i Herrens øjne, akkurat som sine forfædre.</para>
  <chapter number="24" style="c"/>
  <para style="p">
    <verse number="1" style="v"/>Mens Jojakim var konge, besatte kong Nebukadnezar af Babylonien Juda, og i tre år var Jojakim tvunget til at betale skat til ham. Derefter gjorde han oprør. <verse number="2" style="v"/>Da sendte Herren kaldæiske, aramæiske, moabitiske og ammonitiske røverbander ind i landet for at ødelægge det, i overensstemmelse med, hvad han havde sagt gennem sine profeter. <verse number="3-4" style="v"/>Det skete efter Herrens befaling, for han havde besluttet at udslette Juda som følge af Manasses store synder og den massakre, han havde iværksat i Jerusalem. Det ville Herren ikke tilgive.</para>
  <para style="p">
    <verse number="5" style="v"/>Jojakims øvrige liv og virke er beskrevet i Judas kongers krønikebog. <verse number="6" style="v"/>Da han døde, blev hans søn Jojakin konge i hans sted.</para>
  <para style="p">
    <verse number="7" style="v"/>Egypterkongen og hans hær blev aldrig mere en trussel for Juda, for Babylonien havde overtaget kontrollen over hele det område, som før lå under Egyptens kontrol, lige fra Egyptens Bæk mod syd til Eufratfloden mod nord.<note caller="+" style="f"><char style="fr" closed="false">24,7 </char><char style="ft" closed="false">Altså det samme område, som Herren havde lovet Israels folk (<char style="xt"><ref loc="GEN 15:18">1.Mos. 15,18</ref></char>), og som de også opnåede kontrol over, da Davidsriget havde sin største udbredelse under kong Salomon (<char style="xt"><ref loc="1KI 5:1">1.Kong. 5,1</ref> og <ref loc="2CH 9:26">2.Krøn. 9,26</ref></char>).</char></note></para>
  <para style="s1">Kong Jojakin af Juda</para>
  <para style="p">
    <verse number="8" style="v"/>Jojakin var 18 år gammel, da han blev konge, og han regerede i Jerusalem i tre måneder. Hans mor hed Nehushta og var datter af Elnatan fra Jerusalem. <verse number="9" style="v"/>Han gjorde, hvad der var ondt i Herrens øjne, ganske som sin far, Jojakim.</para>
  <para style="p">
    <verse number="10" style="v"/>Kong Nebukadnezars hær kom og belejrede Jerusalem. <verse number="11" style="v"/>Den babyloniske konge var personligt til stede under belejringen, <verse number="12" style="v"/>og kong Jojakin overgav sig sammen med alle sine ledende embedsmænd og enkedronningen, hvorefter de blev ført til Babylon som fanger. Det skete i babylonierkongens ottende regeringsår.</para>
  <para style="p">
    <verse number="13" style="v"/>Babylonierne bortførte også alle tempelskattene og værdierne i det kongelige palads, og de fjernede alle de genstande af guld, som kong Salomon efter Herrens anvisning havde ladet lave til templet. <verse number="14" style="v"/>Kong Nebukadnezar tog desuden 10.000 krigsfanger med sig fra Jerusalem, byens ledere, officererne og soldaterne, kunsthåndværkerne og smedene. Kun de fattigste og dårligst stillede lod han blive tilbage i Jerusalem.</para>
  <para style="p">
    <verse number="15" style="v"/>Nebukadnezar tog altså kong Jojakin, hans koner, hans embedsmænd, de ledende mænd og enkedronningen med sig til Babylon. <verse number="16" style="v"/>Derudover tog han 7000 soldater og 1000 kunsthåndværkere og smede. <verse number="17" style="v"/>Så udpegede han Jojakins farbror Mattanja til konge i stedet for Jojakin, men han ændrede Mattanjas navn til Zidkija.</para>
  <para style="s1">Kong Zidkija af Juda</para>
  <para style="p">
    <verse number="18" style="v"/>Zidkija var 21 år gammel, da han blev konge, og han regerede i Jerusalem i 11 år. Hans mor hed Hamutal, og var datter af Jirmeja fra byen Libna. <verse number="19" style="v"/>Han gjorde, hvad der var ondt i Herrens øjne, ligesom Jojakim havde gjort.</para>
  <para style="p">
    <verse number="20" style="v"/>Til sidst var Jerusalems og Judas oprør og ugudelighed blevet så voldsom, at Herren var nødt til at straffe dem og sende dem i eksil.</para>
  <para style="s1">Jerusalems fald. Templets ødelæggelse. Juda i eksil</para>
  <para style="p">Det varede ikke længe, før Zidkija gjorde oprør imod den babyloniske konge.</para>
  <chapter number="25" style="c"/>
  <para style="p">
    <verse number="1" style="v"/>Derfor mobiliserede kong Nebukadnezar igen sin hær og drog mod Jerusalem. I kong Zidkijas niende regeringsår, på den tiende dag i den tiende måned, begyndte den babyloniske hær en svær belejring af byen. De byggede angrebsramper op imod bymuren. <verse number="2" style="v"/>Belejringen varede til Zidkijas 11. regeringsår.</para>
  <para style="p">
    <verse number="3" style="v"/>På den niende dag i den fjerde måned af det år var alt spiseligt sluppet op og befolkningen totalt udsultet. <verse number="4" style="v"/>På det tidspunkt brød fjenden hul gennem bymuren. Kongen og hans livgarde flygtede midt om natten gennem en korridor mellem to mure i nærheden af kongens have og ud gennem en port i bymuren, til trods for at byen var omringet af babyloniske tropper. Kongen og hans følge satte kursen mod Jordandalen. <verse number="5" style="v"/>Den babyloniske hær satte efter kongen og indhentede ham på sletten ved Jeriko. Hans soldater flygtede i alle retninger, <verse number="6" style="v"/>men han selv blev fanget og ført til den babyloniske konge i byen Ribla, hvor han blev anklaget og dømt. <verse number="7" style="v"/>Han blev tvunget til at overvære sine sønners henrettelse, hvorefter hans øjne blev stukket ud. Så blev han lagt i lænker og ført til Babylon.</para>
  <para style="p">
    <verse number="8" style="v"/>På den syvende dag i den femte måned i kong Nebukadnezars 19. regeringsår kom Nebuzaradan til Jerusalem fra Babylon. Nebuzaradan var chef for den babyloniske konges livvagt. <verse number="9" style="v"/>Han nedbrændte Herrens tempel, kongens palads og alle byens mest betydningsfulde bygninger, <verse number="10" style="v"/>hvorefter han beordrede sine tropper til at rive Jerusalems bymur ned. <verse number="11" style="v"/>De overlevende af byens indbyggere og de, der allerede havde overgivet sig, blev ført til Babylon i eksil. <verse number="12" style="v"/>Kun de fattigste lod Nebuzaradan blive tilbage, så der var nogen til at dyrke jorden og passe vingårdene.</para>
  <para style="p">
    <verse number="13" style="v"/>Babylonierne slog templets bronzesøjler, bronzehavet og alle rullebordene i stykker og tog alt metallet med sig hjem til Babylon. <verse number="14" style="v"/>De tog alt, hvad der var lavet af bronze: askebakkerne, skovlene, vægesaksene, skålene og de bronzeredskaber, der blev brugt ved ofringerne i templet, <verse number="15" style="v"/>bakkerne til gløder og stænkeskålene. Chefen for livvagten sikrede sig alle guld- og sølvtingene. <verse number="16" style="v"/>Det hele blev vejet, undtagen de to bronzesøjler, bronzehavet og rullebordene, som kong Salomon i sin tid havde ladet fremstille til templet. De var for store til at blive vejet. <verse number="17" style="v"/>Søjlerne var 8,1 m høje med 1,35 m høje søjlehoveder med en dekoration af fletværk og granatæbler i bronze.</para>
  <para style="p">
    <verse number="18" style="v"/>Af tempelpersonalet tog Nebuzaradan følgende krigsfanger: Ypperstepræsten Seraja, andenpræsten Zefanja og de tre dørvogtere. <verse number="19" style="v"/>Fra byen tog han den øverstkommanderende officer, en rekrutteringsofficer, fem af kongens tidligere rådgivere og 60 andre betydningsfulde mænd, som var gået under jorden. <verse number="20" style="v"/>Han førte disse mænd til den babyloniske konge i Ribla i Hamat-området, <verse number="21" style="v"/>hvor de alle blev henrettet. Judas folk var nu ført bort fra deres land og måtte leve i eksil.</para>
  <para style="p">
    <verse number="22" style="v"/>Kong Nebukadnezar udpegede Gedalja, søn af Ahikam, som var søn af Shafan, til guvernør over landet og den rest, som var efterladt der, <verse number="23" style="v"/>og da de undslupne officerer fra Judas hær hørte, at den babyloniske konge havde udnævnt Gedalja til guvernør, opsøgte de ham i Mitzpa. Iblandt dem var Ishmael, søn af Netanja; Johanan, søn af Karea; Seraja, søn af Tanhumet fra Netofa og ma’akatitten Ja’azanja samt deres menige folk. <verse number="24" style="v"/>Gedalja forsikrede dem: „I kan roligt overgive jer til babylonierne. Hvis I overgiver jer, får I lov til at blive boende i landet, og I får det godt.” <verse number="25" style="v"/>Men Ishmael tilhørte kongeslægten, og allerede samme år i den syvende måned kom han til Mitzpa med ti mand og opsøgte Gedalja. De myrdede både Gedalja, hans judæiske embedsmænd og de babyloniske soldater. <verse number="26" style="v"/>Det resulterede i, at de øvrige officerer, soldater og mange andre af Judas rest i panik flygtede til Egypten, for de frygtede gengældelse fra babylonierne.</para>
  <para style="s1">Jojakin får bedre forhold under sit fangenskab</para>
  <para style="p">
    <verse number="27" style="v"/>Mange år senere kom der en ny konge på tronen i Babylon, som hed Evil-Merodak. Han besluttede at benåde Jojakin og løslade ham fra fængslet. Det skete den 27. dag i den 12. måned i Jojakins 37. år i fangenskab. <verse number="28" style="v"/>Den nye konge behandlede Jojakin venligt, bedre end de andre konger, som også var i fangenskab. <verse number="29" style="v"/>Jojakin fik nyt tøj i stedet for fangedragten, og han spiste i kongens palads indtil sin dødsdag. <verse number="30" style="v"/>Så længe han levede, gav kongen ham fra dag til dag, hvad han havde brug for.</para>
</usx>
