<?xml version="1.0" encoding="UTF-8"?>
<usx version="2.6">
  <book code="EZR" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">EZRAS BOG</para>
  <para style="toc1">Ezras Bog</para>
  <para style="toc2">Ezras Bog</para>
  <para style="toc3">Ezra</para>
  <para style="mt1">Ezras Bog</para>
  <para style="imt">Indledning</para>
  <para style="ip">
    <char style="bd">Forfatter og datering:</char> Bogen er skrevet af en jødisk skriftlærd, præsten Ezra, ca. 440 f.Kr.</para>
  <para style="ip">
    <char style="bd">Historisk baggrund:</char> Ezras bog er en fortsættelse af de to krønikebøger, der muligvis også er redigeret af Ezra ud fra en række tidligere historiske skrifter. Bogen fortæller om begivenheder hen mod slutningen af judæernes eksil i Babylonien fra den tid, da perserkongen Kyros gav dem lov til at rejse hjem (538 f.Kr.) og til Ezras reformation i Israel (458 f.Kr.). Det var kun folk fra Judas og Benjamins stamme, der vendte tilbage, og de kaldtes <char style="em">judæere</char>, hvorfra vi har det danske ord <char style="em">jøder</char>.</para>
  <para style="ip">
    <char style="bd">Indhold og budskab:</char> Bogens indhold kan opdeles i tre afsnit:</para>
  <para style="ip">1. Den første gruppe judæere vender hjem fra eksilet (<char style="xt">kap. <ref loc="EZR 1-2">1–2</ref></char>).</para>
  <para style="ip">2. Templet bliver genopbygget og indviet (<char style="xt">kap. <ref loc="EZR 3-6">3–6</ref></char>).</para>
  <para style="ip">3. Den næste gruppe judæere vender hjem under ledelse af Ezra (<char style="xt">kap. <ref loc="EZR 7-10">7–10</ref></char>).</para>
  <para style="ip">Judæernes hjemkomst fra eksilet i Babylonien ses som opfyldelsen af Guds løfter til sit folk. Templets genopbygning blev den første og vigtigste opgave efter hjemkomsten, fordi templet var centrum for deres gudsdyrkelse. Det skete ikke uden modstand fra de fremmede, som under judæernes eksil havde bosat sig i Judæa og Samaria. Profeterne Haggaj og Zakarias var med til at opflamme de hjemvendte til at fuldføre arbejdet på trods af modstanden. Ud over genopbygningen af selve templet gjorde Ezra også meget for at føre folket tilbage til deres Gud og til de love og forordninger, Moses havde givet dem.</para>
  <chapter number="1" style="c"/>
  <para style="s1">Kyros sender judæerne hjem for at genopbygge templet</para>
  <para style="p">
    <verse number="1" style="v"/>I det første år Kyros<note caller="+" style="f"><char style="fr" closed="false">1,1 </char><char style="ft" closed="false">Kyros var konge over Persien 559-530 f.Kr.</char></note> var konge i Persien, opfyldte Herren det løfte, han havde givet sit folk gennem profeten Jeremias. Han talte til Kyros, som derefter udsendte en skriftlig meddelelse, der skulle læses op i hele hans rige:</para>
  <para style="mi">
    <verse number="2" style="v"/>Kyros, konge af Persien, bekendtgør herved, at Himlens Gud, som har givet mig herredømmet over alle jordens riger, nu har pålagt mig at bygge ham et tempel i Jerusalem i Judas land. <verse number="3" style="v"/>De af jer, der hører til Herrens folk, kan nu frit vende tilbage til Jerusalem og genopbygge Herrens tempel, for han er Israels Gud, og han bør tilbedes i Jerusalem. Må jeres Gud være med jer. <verse number="4" style="v"/>De, som bor i nærheden af nogle af de tilbageværende fra dette folk, skal hjælpe dem på vej ved at give dem sølv og guld, forsyninger til rejsen og husdyr såvel som offergaver til Herrens tempel i Jerusalem.</para>
  <para style="p">
    <verse number="5" style="v"/>Og Gud vakte en hjemlængsel hos lederne for Judas og Benjamins stammer og hos præsterne og levitterne, så mange gjorde sig parat til at vende tilbage til Jerusalem for at genopbygge templet. <verse number="6" style="v"/>Deres naboer hjalp dem med sølv, guld, forsyninger og husdyr, og de gav dem gaver med til templet.</para>
  <para style="p">
    <verse number="7" style="v"/>Kong Kyros befalede desuden sin skatmester Mitredat at hente alle de kostbarheder, som kong Nebukadnezar i sin tid havde taget fra templet i Jerusalem og placeret i sit eget gudetempel. <verse number="8" style="v"/>Mitredat skulle så overgive det hele til Sheshbatzar, der var leder for Judas folk. <verse number="9" style="v"/>Det drejede sig om 30 guldbakker, 1000 sølvbakker, 29 offerknive, <verse number="10" style="v"/>30 guldskåle, 410 mindre sølvskåle samt 1000 diverse redskaber. <verse number="11" style="v"/>I alt fik Sheshbatzar overdraget 5400 ting af guld og sølv, som han skulle tage med sig fra Babylon til Jerusalem.</para>
  <chapter number="2" style="c"/>
  <para style="s1">Fortegnelse over dem, som vendte hjem fra eksilet</para>
  <para style="p">
    <verse number="1" style="v"/>Det følgende er en fortegnelse over de judæere, der vendte tilbage fra eksilet til Jerusalem eller til de byer i Judas land, de oprindeligt stammede fra. De nedstammede alle fra dem, som kong Nebukadnezar i sin tid havde taget til fange og bragt til Babylonien. <verse number="2" style="v"/>Lederne for de hjemvendte var: Zerubbabel, Jeshua, Nehemias, Seraja, Re’elaja, Mordokaj, Bilshan, Mispar, Bigvaj, Rehum og Ba’ana.</para>
  <para style="p">Det følgende er listen over antallet af mænd, der vendte tilbage. De er optegnet efter navnet på den forfar, de regnede deres slægt efter, eller efter den by, de stammede fra:</para>
  <para style="p">
    <verse number="3-35" style="v"/>Efterkommere af Parosh: 2172, af Shefatja: 372, af Arach: 775, af Pahat-Moab (Jeshuas og Joabs efterkommere): 2812, af Elam: 1254, af Zattu: 945, af Zakkaj: 760, af Bani: 642, af Bebaj: 623, af Azgad: 1222, af Adonikam: 666, af Bigvaj: 2056, af Adin: 454, af Ater (Hizkijas efterkommere): 98, af Betzaj: 323, af Jora: 112, af Hashum: 223, af Gibbar: 95. Dem fra Betlehem: 123, fra Netofa: 56, fra Anatot: 128, fra Azmavet: 42, fra Kirjat-Jearim, Kefira og Be’erot: 743, fra Rama og Geba: 621, fra Mikmas: 122, fra Betel og Aj: 223, fra Nebo: 52. Efterkommere af Magbish: 156, af den anden Elam: 1254 og af Harim: 320. Folkene fra Lod, Hadid og Ono: 725, fra Jeriko: 345 og fra Sena’a: 3630.</para>
  <para style="p">
    <verse number="36-39" style="v"/>Nogle af de hjemvendte var af præsteslægt: Efterkommere af Jedaja (Jeshuas klan): 973, af Immer: 1052, af Pashhur: 1247, og af Harim: 1017.</para>
  <para style="p">
    <verse number="40-42" style="v"/>Andre hørte til levitterne: Af Hodavjas efterkommere var der 74 fra slægterne Jeshua og Kadmiel. Der var 128 tempelsangerne af Asafs slægt og 139 tempelvagter, efterkommere af Shallum, Ater, Talmon, Akkub, Hatita og Shobaj.</para>
  <para style="p">
    <verse number="43-54" style="v"/>Desuden var der tempeltjenerne med følgende slægtsnavne: Ziha, Hasufa, Tabbaot, Keros, Siaha, Padon, Lebana, Hagaba, Akkub, Hagab, Shalmaj, Hanan, Giddel, Gahar, Reaja, Retzin, Nekoda, Gazzam, Uzza, Pasea, Besaj, Asna, meunitterne, nefusitterne, Bakbuk, Hakufa, Harhur, Batzlut, Mehida, Harsha, Barkos, Sisera, Tama, Netziach og Hatifa.</para>
  <para style="p">
    <verse number="55-57" style="v"/>Efterkommerne efter Salomons tjenere var opdelt i følgende slægter: Sotaj, Soferet, Peruda, Ja’ala, Darkon, Giddel, Shefatja, Hattil, Pokeret-ha-Zebajim og Ami. <verse number="58" style="v"/>Det samlede antal af tempeltjenerne og Salomons tjenere var 392.</para>
  <para style="p">
    <verse number="59" style="v"/>Der var også en gruppe fra de persiske byer Tel-Mela, Tel-Harsha, Kerub, Addan og Immer, der vendte tilbage fra eksilet, men de var ikke længere i besiddelse af deres stamtavler, så de kunne ikke med sikkerhed bevise, at de var israelitter. <verse number="60" style="v"/>Den gruppe bestod af 652 mænd, som regnedes for efterkommere af Delaja, Tobija og Nekoda.</para>
  <para style="p">
    <verse number="61" style="v"/>Der var også flere præsteslægter, som hævdede at være efterkommere af Habaja, Hakkotz og Barzillaj. (Sidstnævnte havde giftet sig med en datter af Barzillaj fra Gilead og havde taget sin kones slægtsnavn.) <verse number="62-63" style="v"/>De havde imidlertid også mistet deres slægtstavler. Derfor nægtede lederne dem at fungere som præster—ja, endog at få præsternes andel af offergaverne, indtil der kom en præst, som havde autoritet til at afgøre spørgsmål ved hjælp af Urim og Tummim.</para>
  <para style="p">
    <verse number="64" style="v"/>I alt vendte 42.360 mænd tilbage til Juda sammen med deres familier. <verse number="65" style="v"/>Dertil kom 7337 slaver og 200 sangere—både mænd og kvinder. <verse number="66" style="v"/>De medbragte 736 heste, 245 muldyr, <verse number="67" style="v"/>435 kameler og 6720 æsler.</para>
  <para style="p">
    <verse number="68" style="v"/>Da de ankom til ruinerne af Herrens hus i Jerusalem, gav nogle af slægtsoverhovederne frivillige offergaver, så man straks kunne gå i gang med at genopbygge templet på dets oprindelige sted. <verse number="69" style="v"/>Alle gav så meget de kunne, og gaverne beløb sig til 500 kilo guld og 2900 kilo sølv. Dertil kom 100 præstedragter.</para>
  <para style="p">
    <verse number="70" style="v"/>Præsterne og levitterne samt en del af folket bosatte sig i Jerusalem og de omliggende landsbyer, men tempelsangerne, tempelvagterne og tempeltjenerne samt resten af folket bosatte sig i de byer i Juda, de oprindeligt var kommet fra.</para>
  <chapter number="3" style="c"/>
  <para style="s1">Alteret genopbygges</para>
  <para style="p">
    <verse number="1" style="v"/>Da den syvende måned kom, og de hjemvendte havde slået sig ned i deres byer, drog de alle som én op til Jerusalem. <verse number="2" style="v"/>Zerubbabel og hans slægt tog fat på at genopbygge brændofferalteret under vejledning af Jeshua, Jotzadaks søn, og hans præstekolleger. Først derefter kunne man ofre brændofre efter de forskrifter, som Guds tjener, Moses, havde givet dem. <verse number="3" style="v"/>Selvom de var bange for de fremmede folk, som havde bosat sig dér i deres fravær, byggede de alteret på dets oprindelige sted og bragte morgen og aften de daglige brændofre til Herren. <verse number="4" style="v"/>De fejrede løvhyttefesten efter forskrifterne i Toraen og bragte det antal brændofre, som er foreskrevet for hver enkelt dag i løbet af festen.</para>
  <para style="p">
    <verse number="5" style="v"/>Fra da af gennemførte de alle de foreskrevne ofringer: de daglige ofringer, ofrene ved nymånefesterne og ved de øvrige religiøse højtider. Desuden blev der bragt frivillige ofre. <verse number="6" style="v"/>Den første dag i den syvende måned begyndte præsterne at bringe brændofre til Herren, selvom grundstenen til templet endnu ikke var lagt.</para>
  <para style="p">
    <verse number="7" style="v"/>Med fuldmagt fra kong Kyros ansatte de derpå stenhuggere og tømrere på løn, og de aftalte med folkene i Tyrus og Sidon, at de derfra skulle bringe cedertræ ad søvejen til Jafo og få madvarer, drikkevarer og olivenolie i bytte.</para>
  <para style="s1">Genopbygningen af templet påbegyndes</para>
  <para style="p">
    <verse number="8" style="v"/>Selve genopbygningen af templet begyndte i den anden måned i det andet år efter ankomsten til Jerusalem. Arbejdsstyrken bestod af alle præster, levitter og øvrige indbyggere i Jerusalem under ledelse af Zerubbabel og Jeshua. De levitter der var 20 år eller derover, blev udpeget til formænd for arbejdsholdene. <verse number="9" style="v"/>Det overordnede ansvar for selve genopbygningen af templet blev overdraget til den ledende præst, Jeshua, og hans sønner og brødre, og de fik hjælp af Kadmiel af Hodavjas slægt og Henadads sønner samt deres sønner og brødre, som alle var levitter.</para>
  <para style="p">
    <verse number="10" style="v"/>Da byggearbejderne havde lagt fundamentet til templet, iklædte præsterne sig deres dragter og blæste i trompeterne, og de levitter, som var af Asafs slægt, slog på deres bækkener i lovprisning til Herren, sådan som kong David havde foreskrevet. <verse number="11" style="v"/>De lovsang Herren med ordene: „Herren er god! Hans trofasthed over for Israel varer til evig tid!” Da brød folket ud i et mægtigt jubelråb, og de priste Herren, fordi templets grundvold nu var lagt. <verse number="12" style="v"/>Mange af de gamle blandt præsterne, levitterne og lederne—de der havde set Salomons storslåede tempel—græd højt, da de så fundamentet blive lagt til det nye tempel. Men andre rundt om var vilde af glæde. <verse number="13" style="v"/>Man kunne ikke skelne jubelen fra gråden, og støjen kunne høres langt bort.</para>
  <chapter number="4" style="c"/>
  <para style="s1">Modstand mod templets og byens genopbygning på forskellige tidspunkter</para>
  <para style="p">
    <verse number="1" style="v"/>Da Judas og Benjamins fjender fik at vide, at judæerne var kommet tilbage og var begyndt at genopbygge templet, <verse number="2" style="v"/>henvendte de sig til Zerubbabel og de øvrige ledere. „Lad os hjælpe til,” sagde de, „for vi vil også gerne dyrke jeres Gud. Vi har ofret til ham, lige siden kong Esar-Haddon af Assyrien førte os hertil.”</para>
  <para style="p">
    <verse number="3" style="v"/>Men Zerubbabel, Jeshua og de øvrige ledere svarede: „Nej, I kan ikke være med til at bygge vores Guds tempel. Vi må selv bygge templet for Herren, Israels Gud, sådan som kong Kyros har befalet.”</para>
  <para style="p">
    <verse number="4" style="v"/>Så forsøgte de tilflyttede fremmede at skræmme dem til at standse arbejdet. <verse number="5" style="v"/>De gav penge til nogle ledere, som skulle modarbejde byggeplanerne. Sådan fortsatte det i hele perserkongen Kyros’ regeringstid og senere, mens kong Dareios<note caller="+" style="f"><char style="fr" closed="false">4,5 </char><char style="ft" closed="false">Denne Dareios var konge 522-486.</char></note> regerede.</para>
  <para style="p">
    <verse number="6" style="v"/>Da Xerxes<note caller="+" style="f"><char style="fr" closed="false">4,6 </char><char style="ft" closed="false">Xerxes er også kendt under navnet Ahasverus. Han var konge i det persiske storrige i 486-465. Han blev efterfulgt af Artaxerxes den Første (465-424).</char></note> blev konge over Persien, skrev Judas og Jerusalems fjender et klagebrev imod Jerusalems genopbygning, som de sendte til kongen. <verse number="7" style="v"/>Senere, da Artaxerxes blev konge, sendte Bishlam, Mitredat, Tabe’el og en lang række embedsmænd igen en skrivelse. Den var på aramæisk og blev oversat for kongen.</para>
  <para style="p">
    <verse number="8-9" style="v"/>Guvernøren Rehum og provinssekretæren Shimshaj sendte ligeledes et anklageskrift til kong Artaxerxes. Brevet blev underskrevet af adskillige dommere og lokale persiske og babyloniske embedsmænd fra Erek og Susa <verse number="10" style="v"/>og en lang række andre folk, som af den store og berømte Asnappar<note caller="+" style="f"><char style="fr" closed="false">4,10 </char><char style="ft" closed="false">Også kaldet Ashurbanipal, en babylonisk konge (669-627).</char></note> var blevet deporteret fra deres eget land til Samaria og de omliggende egne vest for Eufratfloden. <verse number="11" style="v"/>Ordlyden af brevet til kongen var som følger:</para>
  <para style="mi">Til kong Artaxerxes fra hans undersåtter vest for Eufratfloden. <verse number="12" style="v"/>Vi gør kongen opmærksom på, at de judæere, som er kommet fra Babylonien til Jerusalem, er ved at genopbygge denne oprørske og onde by. De er snart færdige med at genopbygge byens mure, og de har udbedret fundamenterne.</para>
  <para style="mi">
    <verse number="13" style="v"/>Vi ønsker yderligere at gøre kongen opmærksom på, hvilke følger det kan få, hvis denne by bliver genopbygget. Først og fremmest vil judæerne snart nægte at betale skatter og afgifter, og det vil gå ud over kongens indtægter. <verse number="14" style="v"/>Eftersom vi er loyale undersåtter og ikke ønsker, at kongen skal lide tab, sender vi denne information. <verse number="15" style="v"/>Vi foreslår, at kongen undersøger de gamle optegnelser, hvoraf det klart vil fremgå, at Jerusalem er en oprørsk by. Den blev jo netop ødelagt som følge af oprør imod de konger og riger, som forsøgte at kontrollere den. <verse number="16" style="v"/>Vi ønsker hermed at udtrykke vor dybe ængstelse for, at kongen skal miste hele området vest for Eufratfloden, hvis han tillader en genopbygning af byen og dens fæstningsværker.</para>
  <para style="p">
    <verse number="17" style="v"/>Kong Artaxerxes sendte følgende svar til guvernøren Rehum, provinssekretæren Shimshaj og deres forbundsfæller i Samaria og i hele området vest for Eufratfloden:</para>
  <para style="mi">
    <verse number="18" style="v"/>Vær hilset! Jeres skrivelse er blevet læst op og oversat for mig. <verse number="19" style="v"/>Jeg beordrede mine folk til at foretage en nøje gennemgang af de gamle optegnelser, og det blev derved bekræftet, at Jerusalem har gjort modstand imod en lang række konger, og at der ofte har fundet oprør og opstande sted. <verse number="20" style="v"/>I tidens løb har der også været mægtige konger, som fra Jerusalem har regeret over hele området vest for Eufratfloden og har inddrevet skat, told og andre afgifter fra hele det område. <verse number="21" style="v"/>Derfor skal I sætte en stopper for byens genopbygning. Den by må ikke genopbygges, medmindre jeg personligt giver min tilladelse. <verse number="22" style="v"/>Sørg for straks at udføre ordren, så kongedømmet ikke kommer til at lide tab.</para>
  <para style="p">
    <verse number="23" style="v"/>Så snart denne skrivelse fra Artaxerxes var blevet læst op for Rehum, Shimshaj og de øvrige embedsmænd, skyndte de sig til Jerusalem og tvang judæerne til at standse arbejdet med at genopbygge bymuren.</para>
  <para style="p">
    <verse number="24" style="v"/>Det var en lignende modstand, som tidligere havde resulteret i, at arbejdet med templet gik i stå, indtil kong Dareios af Persiens andet regeringsår.</para>
  <chapter number="5" style="c"/>
  <para style="p">
    <verse number="1" style="v"/>Dengang var der to profeter i Jerusalem og Juda, nemlig Haggaj og Zakarias, søn af Iddo, som bragte bud til folket fra Israels Gud om at genoptage arbejdet. <verse number="2" style="v"/>Zerubbabel og Jeshua fulgte opfordringen og fortsatte med at genopbygge templet, og profeterne støttede dem.</para>
  <para style="p">
    <verse number="3" style="v"/>Det varede dog ikke længe før Tattenaj, der på den tid var guvernør for området vest for Eufratfloden, og Shetar-Bozenaj ankom til Jerusalem ledsaget af flere andre embedsmænd. De spurgte: „Hvem har givet jer tilladelse til at opføre et nyt tempel? <verse number="4" style="v"/>Og hvad hedder de mænd, som er ansvarlige for arbejdet?” <verse number="5" style="v"/>Men Herren beskyttede judæernes ledere, og man blev enige om at forelægge sagen for kong Dareios, så han kunne tage afgørelsen.</para>
  <para style="p">
    <verse number="6" style="v"/>Guvernør Tattenaj, Shetar-Bozenaj og de andre embedsmænd sendte derfor følgende brev til kong Dareios:</para>
  <para style="mi">
    <verse number="7" style="v"/>Fredshilsen til kong Dareios! <verse number="8" style="v"/>Vi ønsker at informere kongen om vort besøg i provinsen Juda, hvor man er i fuld gang med at opføre et tempel for Judas store Gud. Man har allerede placeret flere lag kvadersten i templets mure og et lag træ ovenpå. Arbejdet bliver udført med stor omhu og skrider godt fremad. <verse number="9" style="v"/>Vi forhørte judæernes ledere om, hvem der havde givet tilladelse til byggeriet, <verse number="10" style="v"/>og vi udbad os navnene på de ansvarlige, så vi kunne underrette kongen. <verse number="11" style="v"/>På vore spørgsmål svarede lederne: „Vi tjener Himlens og jordens Gud, og vi er i færd med at genopbygge det tempel, som blev opført på dette sted for flere hundrede år siden af en stor konge i Israel. <verse number="12" style="v"/>Men senere vakte vore forfædre Guds vrede, og han lod dem blive besejret af kong Nebukadnezar, som ødelagde templet og bortførte folket til Babylonien.”</para>
  <para style="mi">
    <verse number="13" style="v"/>Judæerne insisterer imidlertid på, at kong Kyros, kort efter at han var blevet konge, udsendte en skriftlig erklæring om, at templet skulle genopbygges. <verse number="14" style="v"/>De påstår tilmed, at kong Kyros tilbageleverede de guld- og sølvkar, som Nebukadnezar havde taget fra templet i Jerusalem og anbragt i sit tempel i Babylon. De siger, at en lang række værdigenstande blev overgivet til en mand ved navn Sheshbatzar, som kong Kyros havde udpeget til guvernør i Judas land. <verse number="15" style="v"/>Kongen skulle have givet Sheshbatzar ordre til at returnere karrene til Jerusalem og genopbygge Guds tempel på dets gamle plads. <verse number="16" style="v"/>Derfor påstås det, at Sheshbatzar var den, der kom og lagde fundamentet til templet i Jerusalem. Lige siden da har folket arbejdet på genopbygningen, men det er dog endnu ikke færdigt.</para>
  <para style="mi">
    <verse number="17" style="v"/>Hvis det kan behage kongen, vil vi derfor anmode om, at man gennemsøger det kongelige bibliotek i Babylon for at finde ud af, om kong Kyros overhovedet har udstedt en sådan befaling. Vi vil så afvente kongens afgørelse i denne sag.</para>
  <chapter number="6" style="c"/>
  <para style="s1">Kong Dareios’ kendelse</para>
  <para style="p">
    <verse number="1" style="v"/>Da kong Dareios modtog brevet, iværksatte han en efterforskning i de babyloniske arkiver, hvor man opbevarede gamle dokumenter. <verse number="2" style="v"/>I fæstningen i Ekbatana i provinsen Medien fandt man en skriftrulle med følgende ordlyd:</para>
  <para style="mi">
    <verse number="3" style="v"/>I kong Kyros’ første regeringsår udsendte han følgende erklæring angående Guds tempel i Jerusalem: Templet skal genopbygges, så judæerne kan have et sted at bringe deres slagtofre og brændofre. Templet skal være 27 m højt og 27 m bredt. <verse number="4" style="v"/>Murene skal bygges med tre lag kvadersten og et lag træ ovenpå. Alle udgifter hertil skal dækkes af kongen. <verse number="5" style="v"/>Derudover skal alle de guld- og sølvkar, som Nebukadnezar tog fra Guds tempel, føres til Jerusalem og sættes tilbage i templet, hvorfra de blev taget.</para>
  <para style="p">
    <verse number="6" style="v"/>Efter fundet af Kyros’ befaling sendte kong Dareios følgende besked til guvernør Shetar-Bozenaj og de andre embedsmænd vest for Eufratfloden:</para>
  <para style="mi">Lad være at standse tempelbyggeriet. <verse number="7" style="v"/>Lad blot templet blive opført på sit oprindelige sted, og forsøg ikke at genere Judas guvernør og de andre ledere under arbejdet. <verse number="8" style="v"/>Jeg befaler endvidere, at I fremover uden tøven skal betale alle byggeomkostninger med de kongelige indtægter fra skatteopkrævningen i området vest for Eufratfloden. <verse number="9" style="v"/>Giv præsterne i Jerusalem de unge tyre, væddere og lam, som de har brug for til deres brændofre til Himlens Gud. Giv dem også den hvede, vin, salt og olivenolie, de skal bruge til deres daglige ofringer. <verse number="10" style="v"/>Når de på den måde ofrer til Himlens Gud, kan de også gå i forbøn for mig og mine sønner.</para>
  <para style="mi">
    <verse number="11" style="v"/>Hvis nogen ikke retter sig efter denne befaling, skal en bjælke rives ud af hans hus, og han skal til straf nagles fast på den, hvorefter hans hus skal jævnes med jorden. <verse number="12" style="v"/>Den Gud, som har valgt at bo i Jerusalem, vil tilintetgøre en hvilken som helst konge eller nation, der modsætter sig denne befaling og ødelægger hans tempel i Jerusalem. Jeg, Dareios, har udstedt denne befaling. Sørg for, at den bliver omhyggeligt overholdt.</para>
  <para style="s1">Templet færdiggøres og indvies</para>
  <para style="p">
    <verse number="13" style="v"/>Guvernør Tattenaj, Shetar-Bozenaj og de øvrige embedsmænd var nødt til at tage kong Dareios’ befaling til efterretning og adlyde hvert et ord. <verse number="14" style="v"/>Det betød, at de judæiske ledere kunne fortsætte arbejdet, og de fattede nyt mod gennem profeterne Haggajs og Zakarias’ profetiske ord. Tempelbyggeriet blev efter Guds vilje fuldført, sådan som det var blevet befalet af perserkongerne Kyros, Dareios og Artaxerxes. <verse number="15" style="v"/>Den tredje dag i adar måned i kong Dareios’ sjette regeringsår stod templet færdigt.</para>
  <para style="p">
    <verse number="16" style="v"/>Under stor jubel blev templet derefter indviet af præsterne, levitterne og alle dem, som var vendt tilbage fra eksilet. <verse number="17" style="v"/>Ved indvielsen blev der ofret 100 unge tyre, 200 væddere og 400 lam foruden 12 gedebukke som syndoffer for Israels 12 stammer. <verse number="18" style="v"/>Derpå blev præsterne og levitterne inddelt i skiftehold og sat til at varetage tempeltjenesten for Herren i Jerusalem i overensstemmelse med instrukserne i Toraen.</para>
  <para style="s1">Påsken</para>
  <para style="p">
    <verse number="19" style="v"/>De hjemvendte judæere fejrede påsken den fjortende dag i den første måned. <verse number="20" style="v"/>Præsterne og levitterne havde alle gennemgået renselsesritualet, så de var ceremonielt rene. De udvalgte præster slagtede nu påskelammene for alle de hjemvendte og for sig selv og de øvrige præster. <verse number="21-22" style="v"/>De hjemvendte judæere fejrede påsken sammen med de andre i landet, som havde vendt sig fra afguderne for at søge Herren, Israels Gud, og de fejrede de usyrnede brøds fest i syv dage med stor glæde, fordi Herren havde ladet perserkongen<note caller="+" style="f"><char style="fr" closed="false">6,21-22 </char><char style="ft" closed="false">Egentlig „assyrerkongen”, men der tænkes på den persiske konge, idet Assyrien siden kong Kyros’ tid hørte under det persiske storrige.</char></note> vise forståelse for dem og støtte arbejdet på templet, Israels Guds hus.</para>
  <chapter number="7" style="c"/>
  <para style="s1">Ezra rejser til Jerusalem</para>
  <para style="p">
    <verse number="1" style="v"/>Mange år senere, mens Artaxerxes var konge i Persien, rejste Ezra fra Babylonien til Jerusalem. Han var søn af Seraja, som var søn<note caller="+" style="f"><char style="fr" closed="false">7,1 </char><char style="ft" closed="false">Som andre steder kan „søn” betyde „efterkommer”, og ikke alle led i slægten opregnes.</char></note> af Azarja. Azarja var søn af Hilkija, <verse number="2" style="v"/>som var søn af Shallum. Shallum var søn af Zadok, som var søn af Ahitub. <verse number="3" style="v"/>Ahitub var søn af Amarja, som var søn af Azarja. Azarja var søn af Merajot, <verse number="4" style="v"/>som var søn af Zerahja. Zerahja var søn af Uzzi, som var søn af Bukki. <verse number="5" style="v"/>Bukki var søn af Abishua, som var søn af Pinehas. Pinehas var søn af Eleazar, som var søn af ypperstepræsten Aron.</para>
  <para style="p">
    <verse number="6" style="v"/>Ezra var en religiøs leder blandt judæerne og velbevandret i Toraen, som Moses havde givet israelitterne. Han havde anmodet kongen om at få lov til at vende tilbage til Jerusalem, og han fik bevilget tilladelsen, for Herren, hans Gud, var med ham. <verse number="7-9" style="v"/>Mange andre rejste med ham, både præster, levitter, tempelsangere, tempelvagter, tempeltjenere og andre judæere. Beslutningen om at rejse fra Babylonien blev taget den første dag i den første måned i kong Artaxerxes’ syvende regeringsår, og de ankom til Jerusalem den første dag i den femte måned, for Herren var med dem på rejsen. <verse number="10" style="v"/>Ezra havde viet sit liv til at studere og praktisere Toraen og til at undervise Israels folk i dens bud og forskrifter.</para>
  <para style="s1">Kong Artaxerxes’ brev til Ezra</para>
  <para style="p">
    <verse number="11" style="v"/>Ezra havde fået et brev med fra kongen, hvori der stod:</para>
  <para style="mi">
    <verse number="12" style="v"/>Fra Artaxerxes, kongen over alle konger, til præsten Ezra, der kender Himlens Guds lov. Vær hilset!</para>
  <para style="mi">
    <verse number="13" style="v"/>Jeg giver herved mit samtykke til, at alle judæere inden for mit riges grænser—også præsterne og levitterne—kan vende tilbage til Jerusalem sammen med dig, hvis de vil. <verse number="14" style="v"/>Efter samråd med mine syv rådgivere udpeger jeg dig til officielt at undersøge forholdene i Juda og Jerusalem med henblik på at opfylde din Guds lov, som du tager med dig i afskrift. <verse number="15" style="v"/>Samtidig overdrager vi dig ansvaret for at tage det guld og sølv med, som vi ønsker at give i offergave til Israels Gud, der bor i Jerusalem. <verse number="16" style="v"/>Desuden skal du inden afrejsen indsamle tempelgaver i guld og sølv fra alle judæerne og deres præster i Babylonien. <verse number="17" style="v"/>Disse penge skal først og fremmest bruges til køb af tyre, væddere, lam, afgrødeofre og drikofre. Sørg for at ofre det alt sammen på alteret i jeres Guds hus efter ankomsten til Jerusalem. <verse number="18" style="v"/>Hvad der eventuelt bliver tilovers, kan du og dine landsmænd frit bruge til andre formål, som I mener er væsentlige, og som er i overensstemmelse med jeres Guds vilje. <verse number="19" style="v"/>Alle de redskaber af guld og sølv, som du har modtaget til tjenesten i jeres Guds tempel, skal du aflevere for Guds ansigt i Jerusalem. <verse number="20" style="v"/>Hvis du kommer til at mangle noget til tjenesten i din Guds hus, kan du henvende dig til det kongelige skatkammer og få, hvad du har behov for.</para>
  <para style="mi">
    <verse number="21" style="v"/>Jeg, kong Artaxerxes, befaler herved samtlige skatmestre i rigets provinser vest for Eufratfloden: I skal give Ezra, der er præst og lærer i Himlens Guds lov, hvad som helst han beder jer om— <verse number="22" style="v"/>op til 3,5 tons sølv, 100 sække hvede, 100 ankre vin, 100 ankre<note caller="+" style="f"><char style="fr" closed="false">7,22 </char><char style="ft" closed="false">Vi har oversat det hebraiske <char style="tl">kor</char>, som svarer til ca. 220 liter, med „sæk”, og det hebraiske <char style="tl">bat</char>, som svarer til ca. 22 liter, med „anker”.</char></note> olivenolie og salt i ubegrænset mængde. <verse number="23" style="v"/>I må sørge for at give ham, hvad som helst Himlens Gud har brug for til sit tempel, så vi ikke risikerer Guds vrede over kongens og hans sønners rige. <verse number="24" style="v"/>De, som har med tempeltjenesten at gøre: præster, levitter, tempelsangere, tempelvagter og tempeltjenere, er fritaget for skatter og afgifter.</para>
  <para style="mi">
    <verse number="25" style="v"/>Og du, Ezra, skal ved hjælp af den visdom, din Gud har givet dig, udpege dommere og andre embedsmænd til at styre folkene i området vest for Eufratfloden. Hvis de mangler indsigt i din Guds lov, skal du undervise dem grundigt. <verse number="26" style="v"/>Enhver, der nægter at adlyde din Guds lov og kongens lov, skal øjeblikkeligt straffes enten med døden eller med landsforvisning, konfiskation af ejendom eller fængselsstraf.</para>
  <para style="p">
    <verse number="27" style="v"/>Da jeg, Ezra, havde læst brevet, udbrød jeg: „Lovet være Herren, vores fædres Gud, som lagde et ønske på kongens hjerte om at udsmykke og herliggøre Herrens tempel i Jerusalem, <verse number="28" style="v"/>og som gjorde kongen, hans rådgivere og mægtige embedsmænd venligt stemt overfor mig.” Fordi Herren, min Gud, på den måde hjalp mig, fik jeg mod til at overtale nogle af Israels ledende mænd til at rejse til Jerusalem sammen med mig.</para>
  <chapter number="8" style="c"/>
  <para style="s1">Familierne, der følger med Ezra til Jerusalem</para>
  <para style="p">
    <verse number="1" style="v"/>Her er listen over de familieoverhoveder, som sammen med deres familier fulgte med mig fra Babylonien på Artaxerxes’ tid:</para>
  <para style="p">
    <verse number="2-14" style="v"/>Fra Pinehas’ slægt: Gershom. Fra Itamars slægt: Daniel. Fra Davids slægt: Hattush, en efterkommer af Shekanja. Fra Parosh’ slægt: Zekarja samt 150 andre mænd. Fra Pahat-Moabs slægt: Eljoenaj, søn af Zerahja, samt 200 andre mænd. Fra Zattus slægt: Shekanja, søn af Jahaziel, samt 300 andre mænd. Fra Adins slægt: Ebed, søn af Jonatan, samt 50 andre mænd. Fra Elams slægt: Jeshaja, søn af Atalja, samt 70 andre mænd. Fra Shefatjas slægt: Zebadja, søn af Mikael, samt 80 andre mænd. Fra Joabs slægt: Obadja, søn af Jehiel, samt 218 andre mænd. Fra Banis slægt: Shelomit, søn af Josifja, samt 160 andre mænd. Fra Bebajs slægt: Zekarja, søn af Bebaj, samt 28 andre mænd. Fra Azgads slægt: Johanan, søn af Hakkatan, samt 110 andre mænd. Fra Adonikams slægt: Elifelet, Jeiel, Shemaja og 60 andre mænd, som kom senere. Fra Bigvajs slægt: Utaj og Zabud samt 70 andre mænd.</para>
  <para style="s1">Forberedelserne til rejsen</para>
  <para style="p">
    <verse number="15" style="v"/>Før vi tog af sted, havde jeg samlet alle disse mennesker ved Ahavaflodens udløb. I tre dage lå vi i lejr, mens jeg gennemgik navnelisterne over de folk, som var ankommet. Jeg fandt adskillige præster imellem dem, men ikke en eneste levit. <verse number="16" style="v"/>Derfor sammenkaldte jeg nogle af lederne, Eliezer, Ariel, Shemaja, Elnatan, Jarib, Elnatan, Natan, Zekarja og Meshullam, samt lærerne Jojarib og Elnatan. <verse number="17" style="v"/>Jeg sendte dem til levitternes leder Iddo i byen Kasifja for at anmode ham og hans klansfæller om at sende os medarbejdere til Guds tempel i Jerusalem. <verse number="18" style="v"/>Og Gud var med os, så levitterne sendte os en fremragende mand ved navn Sherebja og sammen med ham 18 af hans sønner og brødre. Han var efterkommer af Mahli, der var søn af Levi, som var søn af Jakob. <verse number="19" style="v"/>Desuden sendte de Hashabja og Jeshaja af Meraris slægt sammen med 20 af deres sønner og brødre. <verse number="20" style="v"/>Derudover kom der 220 tempeltjenere, som af kong David havde fået til opgave at hjælpe levitterne. Alle 220 mand blev opført på listen med navns nævnelse.</para>
  <para style="p">
    <verse number="21" style="v"/>Mens vi opholdt os ved Ahavafloden, udråbte jeg en faste, så vi på den måde kunne ydmyge os for Gud og bede om en vellykket rejse og om beskyttelse over os selv, vores børn og vores ejendele. <verse number="22" style="v"/>Jeg brød mig nemlig ikke om at bede kongen om soldater og ryttere til at hjælpe os mod fjenderne undervejs. Vi havde jo netop sagt til kongen: „Vores Gud beskytter alle dem, som tilbeder ham. Men ulykke rammer dem, som vender sig fra ham.” <verse number="23" style="v"/>Altså fastede vi og bønfaldt Gud om at være med os. Og det var han.</para>
  <para style="p">
    <verse number="24" style="v"/>Jeg indsatte derefter 12 af præsterne som ledere, og desuden indsatte jeg Sherebja, Hashabja og ti andre som ledere af levitterne. <verse number="25" style="v"/>Dem overlod jeg så ansvaret for sølvet, guldet, fadene, skålene og de øvrige ting, som kongen og hans embedsmænd samt Israels folk havde skænket til Guds hus. <verse number="26" style="v"/>Da jeg overdrog dem disse værdier, vejede jeg guldet og sølvet og fandt, at der var 22 tons sølv og 3,4 tons guld, samt sølvgenstande med en totalvægt på 3,4 tons, <verse number="27" style="v"/>20 guldbægre til en værdi af 1000 guldmønter og to smukke bronzeskåle så fine og værdifulde, som var de af guld. <verse number="28" style="v"/>De førnævnte mænd indviede jeg til Herren tillige med skattene, de havde ansvar for, pengene og alt tempeludstyret, der var blevet givet som frivillige ofre til Herren, vores fædres Gud.</para>
  <para style="p">
    <verse number="29" style="v"/>„Pas godt på alle disse ting,” sagde jeg til dem, „for I har ansvaret for dem, indtil de bliver vejet igen i Herrens hus i Jerusalem og kvitteret for af præsterne, levitterne og folkets ledere.” <verse number="30" style="v"/>Præsterne og levitterne overtog så ansvaret for at bringe pengene og udstyret til Guds hus i Jerusalem.</para>
  <para style="p">
    <verse number="31" style="v"/>Den 12. dag i den første måned var vi klar til at bryde op fra vores lejr ved Ahava for at rejse til Jerusalem. Og Gud beskyttede os imod fjender og banditter undervejs. <verse number="32" style="v"/>Da vi var ankommet til Jerusalem i god behold, hvilede vi ud de første tre dage. <verse number="33" style="v"/>På fjerdedagen efter ankomsten blev guldet, sølvet og tempeludstyret vejet i templet og overdraget til Meremot, søn af præsten Urija. Han blev assisteret af Eleazar, søn af Pinehas, samt levitterne Jozabad, søn af Jeshua, og Noadja, søn af Binnuj. <verse number="34" style="v"/>Alting blev optalt, vejet og checket af efter listen, og den samlede vægt blev udregnet og nedskrevet.</para>
  <para style="p">
    <verse number="35" style="v"/>Efter at det var gjort, ofrede alle de hjemvendte judæere brændofre til Israels Gud: 12 tyre for hele Israel, 96 væddere og 77 lam. Som et særligt syndoffer ofrede man 12 gedebukke. <verse number="36" style="v"/>Den kongelige befaling blev overdraget til guvernørerne og de højtstående embedsmænd i området vest for Eufratfloden, og fra da af gav de deres støtte til folket og til Guds hus.</para>
  <chapter number="9" style="c"/>
  <para style="s1">Ezras reaktion på de blandede ægteskaber</para>
  <para style="p">
    <verse number="1" style="v"/>Kort tid efter kom Judas ledere til mig og fortalte, at folket og endda nogle af præsterne og levitterne ikke havde holdt sig adskilt fra de kana’anæere, hittitter, perizzitter, jebusitter, ammonitter, moabitter, egyptere og amoritter, som boede i landet, og at de havde antaget nogle af deres afskyelige skikke. <verse number="2" style="v"/>Judæiske mænd havde indgået ægteskab med kvinder fra disse gudløse folkeslag, og de havde tilladt deres sønner at gifte sig med piger fra disse folk. Derved var Guds hellige folk blevet urent, og lederne havde oven i købet været de første til at være utro mod Herren.</para>
  <para style="p">
    <verse number="3" style="v"/>Da jeg hørte det, flængede jeg i fortvivlelse mit tøj, rev mig i håret og skægget og satte mig ned, stum af sorg og smerte. <verse number="4" style="v"/>De, som havde dyb respekt for Israels Guds befalinger til sit folk, og som frygtede Guds straf på grund af den synd, som var begået, kom og sad hos mig. Sådan sad vi overvældet af sorg, indtil det var tid at bringe aftenofferet. <verse number="5" style="v"/>Så rejste jeg mig i mit flængede tøj, og skamfuld vendte jeg mig til Herren. Jeg faldt på knæ, løftede hænderne til Herren, min Gud, <verse number="6" style="v"/>og råbte: „Åh min Gud, jeg skammer mig over at løfte mit ansigt til dig, for vi står i synd til halsen, vores synd er himmelråbende. <verse number="7" style="v"/>Vores folks historie er fra ende til anden en sørgelig beretning om synd og frafald, og derfor blev vi og vores konger og præster konstant overfaldet, plyndret, sendt i eksil og hånet af ugudelige konger lige til i dag. <verse number="8" style="v"/>Men nu har vi oplevet din nåde, idet du har ladet den lille rest, der er tilbage af os, undslippe slaveriet og endnu engang bosætte os i det hellige land. Du har tændt håbets lys i vores øjne og givet os nyt mod efter vores slavetilværelse. <verse number="9" style="v"/>Selvom vi var slaver, svigtede du os ikke, men gjorde de persiske konger venligt stemt over for os. Du gav os kræfter til at genopbygge templet og opnå din beskyttelse i Jerusalem og Judas land.</para>
  <para style="p">
    <verse number="10" style="v"/>Men hvad skal vi nu gøre, Herre? Endnu en gang har vi vendt os bort fra dig og har overtrådt dine befalinger. <verse number="11" style="v"/>Profeterne advarede os på forhånd om, at det land, vi skulle tage i besiddelse, var forurenet af den tidligere befolknings afskyelige skikke og fuldt af ugudelighed fra ende til anden. <verse number="12" style="v"/>Du advarede os imod at lade vores børn indgå ægteskab med deres børn, og imod at lade os besnære af deres form for velstand. Du lovede, at hvis vi adlød dig, ville vi blive en stærk nation, og vi og vores efterkommere ville for altid få lov at blive boende i landet og nyde dets goder. <verse number="13" style="v"/>Du har straffet os for vores ulydighed, dog ikke så hårdt som vi fortjente, for du har i din nåde ladet en rest af os overleve og vende hjem. <verse number="14" style="v"/>Men nu har vi igen overtrådt dine befalinger ved at gifte os med folk, som praktiserer afskyelige ting. Vil du nu i din vrede tilintetgøre os fuldstændigt, så der ikke bliver nogen rest tilbage? <verse number="15" style="v"/>Åh Herre, Israels Gud, du er en god og retfærdig Gud. Vi står her i dag for dit ansigt som en rest, der har overlevet. Men vi står med en stor synd og kan ikke forvente andet end din straf.”</para>
  <chapter number="10" style="c"/>
  <para style="s1">Folket bekender deres synd</para>
  <para style="p">
    <verse number="1" style="v"/>Mens jeg lå grædende på jorden foran templet og fremsagde denne syndsbekendelse, samledes en stor flok mænd, kvinder og børn omkring mig for at sørge og græde sammen med mig.</para>
  <para style="p">
    <verse number="2" style="v"/>Da sagde Shekanja, en søn af Jehiel af Elams slægt, til mig: „Vi erkender, at vi har været troløse over for vores Gud ved at gifte os med kvinder fra gudløse folkeslag. Men der er alligevel håb for Israels folk. <verse number="3" style="v"/>Lad os give Gud det løfte, at vi vil sende de fremmede kvinder og deres børn bort, sådan som du og andre gudfrygtige mænd har rådet os til. Fra nu af vil vi gøre som Toraen byder. <verse number="4" style="v"/>Rejs dig nu op, for det er dig, der skal organisere det. Vi er med dig. Så fat mod og kom i gang!”</para>
  <para style="p">
    <verse number="5" style="v"/>Derpå rejste jeg mig op og bad alle præsterne, levitterne og folkets ledere om at sværge på, at de ville gøre, som Shekanja havde sagt. Det gjorde de. <verse number="6" style="v"/>Derefter forlod jeg pladsen foran Herrens hus og gik ind i Johanans, Eljashibs søns, værelse i templet, hvor jeg overnattede. Jeg hverken spiste eller drak, for jeg sørgede over de hjemvendte judæeres utroskab.</para>
  <para style="p">
    <verse number="7" style="v"/>Nu blev det bekendtgjort ud over hele Judas land og i Jerusalem, at alle de mænd, som havde været i eksil, skulle komme til Jerusalem <verse number="8" style="v"/>inden tre dage, og at folkets ledere havde besluttet, at enhver som udeblev, ville blive frataget sin arvelod og udstødt af de hjemvendtes samfund. <verse number="9" style="v"/>Tre dage efter, den 20. dag i den niende måned, var alle Judas og Benjamins mænd samlet på den åbne plads foran templet. De rystede af kulde på grund af regnen og af angst på grund af sagens alvor.</para>
  <para style="p">
    <verse number="10" style="v"/>Så rejste jeg mig og råbte til mængden: „I har været ulydige mod Herren ved at gifte jer med kvinder fra fremmede folkeslag og således øget vores skyld overfor Gud. <verse number="11" style="v"/>Bekend derfor jeres synd for Herren, jeres fædres Gud, og gør hvad han forlanger af jer: Skil jer ud fra de fremmede omkring jer og skaf jer af med de kvinder, I har giftet jer med.”</para>
  <para style="p">
    <verse number="12" style="v"/>„Vi vil gøre, som du siger!” svarede hele forsamlingen. <verse number="13" style="v"/>„Men det problem kan ikke løses på en dag eller to, for der er mange af os, der har gjort det. Og vi kan ikke blive stående her ude i regnen. <verse number="14" style="v"/>Det må være en sag for folkets ledere. Lad dem, der har giftet sig med fremmede kvinder, komme til lederne på et nærmere aftalt tidspunkt sammen med deres bys ledere og dommere, så hver enkelt kan få deres sag gjort i orden, og vi kan afværge Guds vrede.”</para>
  <para style="p">
    <verse number="15" style="v"/>Kun Jonatan, søn af Asael, Jahzeja, søn af Tikva, Meshullam og levitten Shabbetaj modsatte sig forslaget. <verse number="16" style="v"/>Alle de andre tilsluttede sig. Jeg pålagde så overhovederne for de enkelte slægter at tage sig af sagen. De mødtes den første dag i den tiende måned for at undersøge de enkelte sager og sørge for, at beslutningen blev gennemført. <verse number="17" style="v"/>Den første dag i den første måned var de færdige med at behandle alle sagerne angående de mænd, der havde giftet sig med fremmede kvinder.</para>
  <para style="s1">Listen over de skyldige</para>
  <para style="p">
    <verse number="18" style="v"/>Her følger listen over de præster, som havde giftet sig med fremmede kvinder: Af Jeshuas slægt: Ma’aseja, Eliezer, Jarib og Gedalja. <verse number="19" style="v"/>De svor på, at de ville sende deres koner bort, og hver enkelt af dem måtte bringe en vædder som skyldoffer. <verse number="20" style="v"/>Af Immers slægt: Hanani og Zebadja. <verse number="21" style="v"/>Af Harims slægt: Ma’aseja, Elija, Shemaja, Jehiel og Uzzija. <verse number="22" style="v"/>Af Pashhurs slægt: Eljoenaj, Ma’aseja, Ishmael, Netanel, Jozabad og Elasa.</para>
  <para style="p">
    <verse number="23" style="v"/>Følgende levitter var skyldige: Jozabad, Shimi, Kelaja (også kaldet Kelita), Petahja, Juda og Eliezer.</para>
  <para style="p">
    <verse number="24" style="v"/>Blandt tempelsangerne var Eljashib skyldig. Af tempelvagterne var følgende skyldige: Shallum, Telem og Uri.</para>
  <para style="p">
    <verse number="25" style="v"/>Af folket i almindelighed var følgende skyldige: Af Parosh’ slægt: Ramja, Jizzija, Malkija, Mijjamin, Eleazar, Malkija og Benaja. <verse number="26" style="v"/>Af Elams slægt: Mattanja, Zekarja, Jehiel, Abdi, Jeremot og Elija. <verse number="27" style="v"/>Af Zattus slægt: Eljoenaj, Eljashib, Mattanja, Jeremot, Zabad og Aziza. <verse number="28" style="v"/>Af Bebajs slægt: Johanan, Hananja, Zabbaj og Atlaj. <verse number="29" style="v"/>Af Banis slægt: Meshullam, Malluk, Adaja, Jashub, Sheal og Jeramot. <verse number="30" style="v"/>Af Pahat-Moabs slægt: Adna, Kelal, Benaja, Ma’aseja, Mattanja, Betzalel, Binnuj og Manasse. <verse number="31" style="v"/>Af Harims slægt: Eliezer, Jishija, Malkija, Shemaja, Simeon, <verse number="32" style="v"/>Benjamin, Malluk og Shemarja. <verse number="33" style="v"/>Af Hashums slægt: Mattenaj, Mattatta, Zabad, Elifelet, Jeremaj, Manasse og Shimi. <verse number="34" style="v"/>Af Banis slægt: Ma’adaj, Amram, Uel, <verse number="35" style="v"/>Benaja, Bedja, Keluhu, <verse number="36" style="v"/>Vanja, Meremot, Eljashib, <verse number="37" style="v"/>Mattanja, Mattenaj og Ja’asaj. <verse number="38" style="v"/>Af Binnujs slægt: Shimi, <verse number="39" style="v"/>Shelemja, Natan, Adaja, <verse number="40" style="v"/>Maknadbaj, Shashaj, Sharaj, <verse number="41" style="v"/>Azarel, Shelemja, Shemarja, <verse number="42" style="v"/>Shallum, Amarja og Josef. <verse number="43" style="v"/>Af Nebos slægt: Jeiel, Mattitja, Zabad, Zebina, Jaddaj, Joel og Benaja.</para>
  <para style="p">
    <verse number="44" style="v"/>Alle disse mænd havde giftet sig med fremmede kvinder, men de sendte nu dem og deres børn bort.</para>
</usx>
