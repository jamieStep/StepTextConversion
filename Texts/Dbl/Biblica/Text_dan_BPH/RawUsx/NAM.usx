<?xml version="1.0" encoding="UTF-8"?>
<usx version="2.6">
  <book code="NAM" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">NAHUMS BOG</para>
  <para style="toc1">Nahums Bog</para>
  <para style="toc2">Nahums Bog</para>
  <para style="toc3">Nah.</para>
  <para style="mt1">Nahums Bog</para>
  <para style="imt">Indledning</para>
  <para style="ip">
    <char style="bd">Historisk baggrund:</char> I 722-721 f.Kr. ødelagde assyrerne med utrolig grusomhed Samaria. Nogle år senere forudsagde profeten Nahum Guds dom over Assyriens hovedstad, Nineve. Byen blev så ødelagt, at man i næsten 2500 år ikke vidste, hvor den havde ligget. Man har nu fundet ruinerne ved Tigrisfloden over for Mosul i det nordlige Irak.</para>
  <para style="ip">Nahum kom oprindelig fra en lille by, Elkosh i Galilæa, men er sandsynligvis flygtet til Juda i forbindelse med Nordrigets undergang. Han profeterede efter Esajas, men før Jeremias, i midten af det 7. årh. f.Kr. Navnet Nahum betyder trøst og svarer til, at Nineves fald blev til trøst og opmuntring for Judas folk.</para>
  <para style="ip">Nahums profetiske ord gik i opfyldelse i år 612 f.Kr., da babylonierne og mederne indtog Nineve. Det var ca. 150 år efter, at Jonas’ budskab havde reddet byen fra undergang. Assyrerne var berygtet for deres grusomhed over for indbyggerne i de byer, de erobrede.</para>
  <para style="ip">
    <char style="bd">Indhold og budskab:</char> Nahums Bog er en domsprofeti over Nineve på grund af byens grusomhed og mange synder. Samtidig er den en advarsel om, at Gud må straffe enhver form for ondskab, mens han beskytter og hjælper dem, der adlyder ham og beder om hjælp.</para>
  <chapter number="1" style="c"/>
  <para style="s1">Herrens dom over Nineve og trøst til Juda</para>
  <para style="p">
    <verse number="1" style="v"/>Nahum fra Elkosh modtog følgende budskab fra Herren om Nineves undergang:</para>
  <para style="q1">
    <verse number="2" style="v"/>Herren er en nidkær Gud,</para>
  <para style="q2">som straffer fjendens ondskab.</para>
  <para style="q1">Han er ikke bange for at vise sin vrede</para>
  <para style="q2">og afsige en hård dom over sine modstandere.</para>
  <para style="q1">
    <verse number="3" style="v"/>Der skal meget til, før han bliver vred,</para>
  <para style="q2">men hans magt er stor, og han straffer de skyldige.</para>
  <para style="q1">Når han går til angreb, er det med orkanagtig styrke,</para>
  <para style="q2">stormskyerne er som støv fra hans fødder.</para>
  <para style="q1">
    <verse number="4" style="v"/>Når han truer ad havet, tørrer det ud,</para>
  <para style="q2">han tørlægger alle floder.</para>
  <para style="q1">Bashans og Karmels frodige marker svides af,</para>
  <para style="q2">og blomsterne visner i Libanons bjerge.</para>
  <para style="q1">
    <verse number="5" style="v"/>Når Herren rykker frem, skælver bjergene,</para>
  <para style="q2">og højene dukker sig,</para>
  <para style="q1">hele jorden bæver,</para>
  <para style="q2">og alle dens indbyggere gyser.</para>
  <para style="q1">
    <verse number="6" style="v"/>Hvem kan holde stand mod hans vrede?</para>
  <para style="q2">Hvem kan standse hans harme?</para>
  <para style="q1">Hans glødende vrede vælder frem som ild.</para>
  <para style="q2">Selv bjergene splintres i småstykker.</para>
  <para style="b"/>
  <para style="q1">
    <verse number="7" style="v"/>Men Herren er god mod dem, der søger ham,</para>
  <para style="q2">han værner dem mod deres fjender.</para>
  <para style="q1">Han beskytter alle,</para>
  <para style="q2">der søger ly hos ham.</para>
  <para style="q1">
    <verse number="8" style="v"/>Men de, der sætter sig op imod ham,</para>
  <para style="q2">skyller han bort som med en flodbølge,</para>
  <para style="q1">han driver sine fjender ind i dødens mørke.</para>
  <para style="q2">
    <verse number="9" style="v"/>Tvivler I på Herrens magt?<note caller="+" style="f"><char style="fr" closed="false">1,9 </char><char style="ft" closed="false">Ordret: „Hvad tænker I om Herren?” Nahum taler til Judas folk, når han bruger „I”. Assyrerne omtales i tredje person. Herren slog 185.000 assyrere ihjel, da de tidligere havde belejret Jerusalem, jf. <char style="xt"><ref loc="2KI 18-19">2.Kong. 18–19</ref></char>. Assyrien vil snart blive helt tilintetgjort, så de ikke igen udgør en trussel mod Jerusalem.</char></note></para>
  <para style="q1">Han vil gøre fuldstændig ende på dem,</para>
  <para style="q2">så I ikke kommer i samme nødsituation igen.</para>
  <para style="q1">
    <verse number="10" style="v"/>De er som et sammenfiltret tjørnekrat,</para>
  <para style="q2">som drankere, der kun tænker på deres vin.</para>
  <para style="q1">De bliver fuldstændigt tilintetgjort</para>
  <para style="q2">som en stubmark, der brændes af.</para>
  <para style="q1">
    <verse number="11" style="v"/>Fra dig, Nineve,<note caller="+" style="f"><char style="fr" closed="false">1,11 </char><char style="ft" closed="false">Ordret: „Fra dig”. Her taler Nahum til Nineve, hovedstaden i Assyrien. Sandsynligvis tænkes på Sankerib, der i sin tid var lige ved at erobre Jerusalem.</char></note> kom der en,</para>
  <para style="q2">der satte sig op mod Herren selv.</para>
  <para style="q1">Han havde lagt onde planer,</para>
  <para style="q2">
    <verse number="12" style="v"/>men Herren siger til Juda:</para>
  <para style="q1">„Selv om de har en stor og stærk hær,</para>
  <para style="q2">vil de blive klippet som får,</para>
  <para style="q2">og gå helt til grunde.</para>
  <para style="q1">Jeg har før brugt dem til at ydmyge jer,</para>
  <para style="q2">men det gør jeg ikke igen.</para>
  <para style="q1">
    <verse number="13" style="v"/>Nu vil jeg fjerne det åg, de lagde på jeres skuldre,</para>
  <para style="q2">og sprænge de lænker, I sidder i.”</para>
  <para style="q1">
    <verse number="14" style="v"/>Og til Nineves konge siger Herren:</para>
  <para style="q1">„Din kongeslægt skal uddø.</para>
  <para style="q2">Jeg gør det af med gudebillederne i dit afgudstempel.</para>
  <para style="q1">Jeg gør graven klar til dig,</para>
  <para style="q2">for du er ikke bedre værd.”</para>
  <chapter number="2" style="c"/>
  <para style="s1">Nineves fald forudsiges</para>
  <para style="q1">
    <verse number="1" style="v"/>I ånden hører jeg sendebudets fodtrin på bjergene.</para>
  <para style="q2">Han bringer godt nyt om fred.</para>
  <para style="q1">Nu kan I fejre jeres fester igen, Judas folk.</para>
  <para style="q2">Gør det, I lovede Herren, hvis han hørte jeres bønner.</para>
  <para style="q1">For aldrig mere skal de onde assyrere besvære jer.</para>
  <para style="q2">De bliver fuldstændig udryddet.</para>
  <para style="q1">
    <verse number="2" style="v"/>Nineve, det er ude med dig.</para>
  <para style="q2">En hær er på vej imod dig.</para>
  <para style="q1">Bevogt dine fæstninger,</para>
  <para style="q2">hold udkig ved indfaldsvejene</para>
  <para style="q3">og gør dig klar til krig.</para>
  <para style="q1">
    <verse number="3" style="v"/>Herren vil genoprette Israels ære</para>
  <para style="q2">og give det dets værdighed tilbage.</para>
  <para style="q1">Landet blev jo hærget af fjenden,</para>
  <para style="q2">vinstokkens grene blev ødelagt.</para>
  <para style="q1">
    <verse number="4" style="v"/>Soldaterne er klædt i blodrøde uniformer</para>
  <para style="q2">og har kobberrøde skjolde.</para>
  <para style="q1">Spyddene svinger i deres hænder,</para>
  <para style="q2">stridsvognenes stålplader glimter som ild.</para>
  <para style="q1">
    <verse number="5" style="v"/>De kører vildt gennem gaderne,</para>
  <para style="q2">suser over torvene tæt efter hinanden.</para>
  <para style="q1">Det minder om lyn, der farer frem og tilbage</para>
  <para style="q2">eller fakler, der suser af sted.</para>
  <para style="q1">
    <verse number="6" style="v"/>Hærføreren råber en ordre til officererne,</para>
  <para style="q2">soldaterne styrter frem mod bymuren</para>
  <para style="q3">og kører angrebstårnene i stilling.</para>
  <para style="q1">
    <verse number="7" style="v"/>De store sluser ved floden bliver åbnet og skaber oversvømmelse,</para>
  <para style="q2">paladset undermineres og bryder sammen.</para>
  <para style="q1">
    <verse number="8" style="v"/>Nineves indbyggere føres bort som slaver.</para>
  <para style="q2">De klager og sukker som duer,</para>
  <para style="q3">de slår sig for brystet i fortvivlelse.</para>
  <para style="q1">
    <verse number="9" style="v"/>Folk strømmer ud fra Nineve som vand fra en dam,</para>
  <para style="q2">hvor diget er brudt sammen.</para>
  <para style="q1">„Stands, stands!” råbes der,</para>
  <para style="q2">men strømmen er ikke til at standse.</para>
  <para style="q1">
    <verse number="10" style="v"/>Byen bliver plyndret for guld og sølv.</para>
  <para style="q2">Alt, hvad der er værd at stjæle, bliver taget.</para>
  <para style="q1">
    <verse number="11" style="v"/>Alt bliver ødelagt,</para>
  <para style="q2">total tomhed er tilbage.</para>
  <para style="q1">Alle indbyggerne er rædselsslagne,</para>
  <para style="q2">lamslåede og ligblege.</para>
  <para style="q1">
    <verse number="12" style="v"/>Den stolte løve har mistet sin hule,</para>
  <para style="q2">de unge løver har mistet deres hjem.</para>
  <para style="q1">Engang levede de trygt og uforstyrret,</para>
  <para style="q2">både hanløven, hunløven og alle løveungerne.</para>
  <para style="q1">
    <verse number="13" style="v"/>Løven har selv røvet et utal af byer</para>
  <para style="q2">og slæbt byttet hjem til hunløven og ungerne.</para>
  <para style="q1">Den fyldte sin hule med krigsbytte,</para>
  <para style="q2">store mængder af kostbarheder.</para>
  <para style="q1">
    <verse number="14" style="v"/>„Det er mig, der straffer dig,”</para>
  <para style="q2">siger Herren, den Almægtige.</para>
  <para style="q1">„Dine stridsvogne vil gå op i røg,</para>
  <para style="q2">og dine krigere bliver dræbt.</para>
  <para style="q1">Aldrig mere skal du tage krigsbytte.</para>
  <para style="q2">Det er slut med truslerne fra dine hærførere.”</para>
  <chapter number="3" style="c"/>
  <para style="q1">
    <verse number="1" style="v"/>Ak, Nineve, hvor har du udgydt meget blod.</para>
  <para style="q2">Du har bedraget og røvet uden begrænsning.</para>
  <para style="b"/>
  <para style="q1">
    <verse number="2" style="v"/>Jeg hører allerede smæld af piske</para>
  <para style="q2">og raslen af vognhjul.</para>
  <para style="q1">Hestene galoperer af sted,</para>
  <para style="q2">og stridsvognene flyver hen over jorden.</para>
  <para style="q1">
    <verse number="3" style="v"/>Jeg ser for mig rytternes glimtende sværd</para>
  <para style="q2">og de lange, lynende spyd.</para>
  <para style="q1">Der vil blive masser af døde,</para>
  <para style="q2">utallige mennesker vil blive dræbt.</para>
  <para style="q1">Der bliver endeløse dynger af lig,</para>
  <para style="q2">så man ligefrem snubler over dem.</para>
  <para style="q1">
    <verse number="4" style="v"/>Nineve forførte mange nationer</para>
  <para style="q2">med sin fortryllende skønhed og rigdom.</para>
  <para style="q1">De blev forblændet af byens pragt</para>
  <para style="q2">og blev alle gjort til slaver.</para>
  <para style="q1">
    <verse number="5" style="v"/>„Det er mig, der straffer dig,”</para>
  <para style="q2">siger Herren, den Almægtige.</para>
  <para style="q1">„Jeg flår dine fine klæder af dig,</para>
  <para style="q2">så alle nationer får din nøgenhed at se,</para>
  <para style="q3">din skam og din skændsel.</para>
  <para style="q1">
    <verse number="6" style="v"/>Jeg vil vise dig min foragt</para>
  <para style="q2">og dænge dig til med snavs.</para>
  <para style="q3">Jeg stiller din skændsel til skue.”</para>
  <para style="q1">
    <verse number="7" style="v"/>Enhver, som ser dig, vil lukke øjnene i væmmelse.</para>
  <para style="q2">De erkender, at det er ude med dig.</para>
  <para style="q1">Men ingen vil sørge over dig,</para>
  <para style="q2">ikke én vil have medlidenhed med dig.</para>
  <para style="q1">
    <verse number="8" style="v"/>Er du måske bedre end Tebes,<note caller="+" style="f"><char style="fr" closed="false">3,8 </char><char style="ft" closed="false">På Hebraisk: <char style="tl">No-Amon</char>. Tebes var hovedstaden i Øvre Egypten, der hvor Luxor ligger i dag. Byen blev ødelagt af assyrerne i 663 f.Kr.</char></note></para>
  <para style="q2">som lå ved Nilens bred?</para>
  <para style="q1">Den by var omgivet af floder,</para>
  <para style="q2">beskyttet af vand på alle sider.</para>
  <para style="q1">
    <verse number="9" style="v"/>Egypten og Kush var stormagter,</para>
  <para style="q2">allieret med Put og Libyen.</para>
  <para style="q1">
    <verse number="10" style="v"/>Alligevel blev byen erobret</para>
  <para style="q2">og dens indbyggere ført bort som krigsfanger.</para>
  <para style="q3">Småbørn blev knust mod stenbroen.</para>
  <para style="q1">Soldater trak lod om byens stormænd</para>
  <para style="q2">og tog dem som slaver.</para>
  <para style="b"/>
  <para style="q1">
    <verse number="11" style="v"/>Nineve, også du skal tømme min vredes bæger</para>
  <para style="q2">og derefter gå i glemmebogen.</para>
  <para style="q1">Også du vil prøve at finde beskyttelse</para>
  <para style="q2">i et forgæves forsøg på at overleve.</para>
  <para style="q1">
    <verse number="12" style="v"/>Men dine fæstninger vil være som figentræer i høsttiden.</para>
  <para style="q2">Når man ryster dem, falder fignerne ned og bliver fortæret.</para>
  <para style="q1">
    <verse number="13" style="v"/>Fæstningerne ved landets indfaldsporte brændes ned,</para>
  <para style="q2">så fjenden har fri adgang.</para>
  <para style="q1">Dine krigere bliver som kvinder og taber modet</para>
  <para style="q2">ved synet af fjendens fremmarch.</para>
  <para style="q1">
    <verse number="14" style="v"/>Fyld vandbeholdningerne op, før belejringen starter,</para>
  <para style="q2">forstærk dine fæstninger.</para>
  <para style="q1">Ælt ler og brænd masser af mursten,</para>
  <para style="q2">så du kan forstærke dine mure.</para>
  <para style="q1">
    <verse number="15" style="v"/>Men alligevel vil byen blive nedbrændt</para>
  <para style="q2">og indbyggerne slået ihjel.</para>
  <para style="q1">Fjendehæren vil fortære dig,</para>
  <para style="q2">som var de en sværm af græshopper.</para>
  <para style="q1">Du har et utal af indbyggere,</para>
  <para style="q2">
    <verse number="16" style="v"/>og dine købmænd er talrige som himlens stjerner.</para>
  <para style="q1">Men fjendehæren kommer over dig som en græshoppesværm,</para>
  <para style="q2">den æder det hele og flyver sin vej.</para>
  <para style="q1">
    <verse number="17" style="v"/>Dine hofmænd og officerer vil forsvinde</para>
  <para style="q2">som græshopper, der søger ly for kulden i mursprækker,</para>
  <para style="q1">men flyver deres vej, når solen kommer frem.</para>
  <para style="q2">Ingen ved, hvor de blev af.</para>
  <para style="q1">
    <verse number="18" style="v"/>Nineve, du var den ypperste by i Assyrien.</para>
  <para style="q2">Nu ligger dine ledere døde på jorden,</para>
  <para style="q3">alle dine embedsmænd er borte.</para>
  <para style="q1">Dine indbyggere er spredt ud over bjergene</para>
  <para style="q2">som får uden hyrde til at samle dem.</para>
  <para style="q1">
    <verse number="19" style="v"/>Dit sår er for dybt til at læges,</para>
  <para style="q2">du har fået et dødeligt hug.</para>
  <para style="q1">Alle, som hører om dit fald,</para>
  <para style="q2">vil klappe i hænderne af glæde,</para>
  <para style="q1">for hvem har ikke hørt om din ondskab</para>
  <para style="q2">og været offer for din grusomhed?</para>
</usx>
