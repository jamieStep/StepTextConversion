<?xml version="1.0" encoding="UTF-8"?>
<usx version="2.6">
  <book code="ECC" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">PRÆDIKERENS BOG</para>
  <para style="toc1">Prædikerens Bog</para>
  <para style="toc2">Prædikerens Bog</para>
  <para style="toc3">Præd.</para>
  <para style="mt1">Prædikerens Bog</para>
  <para style="imt">Indledning</para>
  <para style="ip">
    <char style="bd">Forfatter og datering:</char> Noget tyder på, at bogens ophavsmand kunne være kong Salomon på sine gamle dage (se <char style="xt">kap. <ref loc="ECC 1:1">1,1</ref>.<ref loc="ECC 1:12">12</ref>.<ref loc="ECC 1:16">16</ref>; <ref loc="ECC 2:4-9">2,4-9</ref>; <ref loc="ECC 12:9">12,9</ref></char>). I så fald er den skrevet i det 10. årh. f.Kr. Forfatteren omtaler sig selv som <char style="em">kohelet</char>. Ordets betydning er omstridt, men hentyder sandsynligvis til en person, hvis stilling indebar offentlig undervisning. Et tilsvarende moderne udtryk kunne være <char style="em">professoren</char> eller <char style="em">filosoffen</char>, men vi har fastholdt det gammeldags ord <char style="em">prædikeren</char> af hensyn til traditionen.</para>
  <para style="ip">
    <char style="bd">Indhold og budskab:</char> Der er tale om en ældre mands tilbageblik over sit liv og sin erfaring. Han har studeret meget og besidder stor visdom, men må erkende, at selv den største menneskelige visdom kommer til kort, når det drejer sig om at forstå den dybere mening med livet. Bogen giver udtryk for et menneskes filosofiske diskussion med sig selv i sin stræben efter at finde mening i tilværelsen. Prædikeren giver udtryk for de tanker, et menneske kan gøre sig ud fra sin begrænsede, menneskelige forstand.</para>
  <chapter number="1" style="c"/>
  <para style="s1">Livet synes uden mening</para>
  <para style="p">
    <verse number="1" style="v"/>Denne bog er af Prædikeren, som var søn af David og konge i Jerusalem.</para>
  <para style="q1">
    <verse number="2" style="v"/>Der er ingen mening, livet er uden mening.</para>
  <para style="q2">Det hele er meningsløst.</para>
  <para style="b"/>
  <para style="q1">
    <verse number="3" style="v"/>Hvad får man ud af al sin møje?</para>
  <para style="q2">Alt det, man her i livet må døje?</para>
  <para style="q1">
    <verse number="4" style="v"/>Generationer kommer og går,</para>
  <para style="q2">men verden kører videre og består.</para>
  <para style="q1">
    <verse number="5" style="v"/>Solen står op, og solen går ned</para>
  <para style="q2">dag efter dag i uendelighed.</para>
  <para style="q1">
    <verse number="6" style="v"/>Vinden blæser mod syd og skifter om i nord,</para>
  <para style="q2">det hele kører rundt, men ændrer ikke spor.</para>
  <para style="q1">
    <verse number="7" style="v"/>Floder hælder vand i havet uden stop,</para>
  <para style="q2">alligevel bliver havet aldrig fyldt op.</para>
  <para style="q1">Vandet fordamper og kommer tilbage til floden,</para>
  <para style="q2">sådan kører det bare rundt på hele kloden.</para>
  <para style="q1">
    <verse number="8" style="v"/>Alting er så kedsommeligt,</para>
  <para style="q2">fordi det er så forudsigeligt.</para>
  <para style="q1">Det er altid det samme, man ser,</para>
  <para style="q2">altid det samme, man hører.</para>
  <para style="q1">
    <verse number="9" style="v"/>Hvad der før er sket, vil ske igen,</para>
  <para style="q2">Hvad der før er gjort, vil blive gjort igen.</para>
  <para style="q3">Der er intet nyt under solen.</para>
  <para style="q1">
    <verse number="10" style="v"/>Der er intet nyt, der kommer op i nutiden,</para>
  <para style="q2">som ikke også er sket i fortiden.</para>
  <para style="q1">
    <verse number="11" style="v"/>De gamles heltemod huskes ikke mere,</para>
  <para style="q2">i fremtiden vil nutiden ikke eksistere.</para>
  <para style="s1">Menneskelig visdom kommer til kort</para>
  <para style="p">
    <verse number="12" style="v"/>Jeg, Prædikeren, var konge over Israel og boede i Jerusalem. <verse number="13" style="v"/>Jeg besluttede mig for grundigt at udforske alt, hvad der foregår på jorden, og jeg kom til det resultat, at det er et træls og slidsomt liv, Gud har givet menneskene.</para>
  <para style="p">
    <verse number="14" style="v"/>Jeg så, at alt, hvad folk foretager sig, er omsonst, det er som at bygge luftkasteller. <verse number="15" style="v"/>Man kan ikke gøre det falske ægte, og man kan ikke afhjælpe alle mangler.</para>
  <para style="p">
    <verse number="16" style="v"/>Jeg sagde til mig selv: „Jeg har større viden end nogen anden konge før mig i Jerusalem. Jeg er den klogeste og mest intelligente.” <verse number="17" style="v"/>Derfor har jeg tænkt meget over fordelen ved at have visdom og kundskab frem for at være dum og uvidende. Men jeg opdagede, at selv det var formålsløst. <verse number="18" style="v"/>Jo mere visdom, des større lidelse, jo mere kundskab, des større smerte.</para>
  <chapter number="2" style="c"/>
  <para style="s1">Findes livets mening i rigdom og forlystelser?</para>
  <para style="p">
    <verse number="1" style="v"/>Jeg sagde til mig selv: „Lad mig prøve livets goder. Nu vil jeg have det sjovt og nyde livet.” Men også det var meningsløst. <verse number="2" style="v"/>Det er tåbeligt at le hele tiden. Hvad opnår man ved at more sig dag ud og dag ind? <verse number="3" style="v"/>Jeg forsøgte at komme i godt humør ved at drikke vin og slå mig løs, imens jeg tænkte over, hvordan man bedst kan bruge sit korte liv her på jorden.</para>
  <para style="p">
    <verse number="4" style="v"/>Jeg lagde store planer og førte dem ud i livet: Jeg byggede huse og plantede vingårde, <verse number="5" style="v"/>anlagde haver og parker med alle mulige frugttræer, <verse number="6" style="v"/>gravede damme med vand til mine plantager. <verse number="7" style="v"/>Jeg købte mandlige og kvindelige slaver ud over dem, der blev født i min husstand. Jeg ejede flere kvægflokke og fåreflokke end nogen anden i Jerusalem før mig. <verse number="8" style="v"/>Jeg samlede guld og sølv og købte sjældne kostbarheder fra andre konger og lande. Jeg havde sangere og sangerinder og hengav mig til sanselig nydelse med et stort harem. <verse number="9" style="v"/>Således overgik jeg alle tidligere konger i Jerusalem både i visdom og store bedrifter.</para>
  <para style="p">
    <verse number="10" style="v"/>Alt, hvad jeg fik øje på, købte jeg. Jeg nægtede ikke mig selv nogen fornøjelse, men glædede mig over alt, hvad jeg fik udrettet. Det var lønnen for mit store slid. <verse number="11" style="v"/>Men da jeg tænkte nærmere over det, jeg havde opnået, syntes det mig alligevel helt omsonst. I virkeligheden havde jeg ikke gjort noget af værdi.</para>
  <para style="s1">Er livets mening at få visdom?</para>
  <para style="p">
    <verse number="12" style="v"/>Derfor gav jeg mig til at sammenligne visdom med tåbelighed. Hvad ellers skulle jeg finde på? <verse number="13" style="v"/>Jeg indså, at visdom er at foretrække frem for tåbelighed, ligesom lys er at foretrække frem for mørke. <verse number="14" style="v"/>Den vise tænker over hvilke konsekvenser, hans handlinger får for fremtiden, mens tåben famler rundt i mørke. Men jeg indså også, at den samme skæbne rammer os alle. <verse number="15" style="v"/>Så tænkte jeg: „Når både tåben og jeg lider samme skæbne, hvad gavner så al min visdom? Så er selv det at søge visdom jo meningsløst!” <verse number="16" style="v"/>Både den vise og tåben skal dø, og ingen af dem huskes for evigt, for med tiden bliver alting glemt. <verse number="17" style="v"/>Da blev jeg led ved livet, for uanset hvad vi foretager os, er det alt sammen meningsløst.</para>
  <para style="s1">Ligger livets mening i at få succes?</para>
  <para style="p">
    <verse number="18" style="v"/>Jeg blev frustreret over mit slid og slæb, for alt det, jeg har bygget op, må jeg jo overlade til min efterfølger. <verse number="19" style="v"/>Og hvem ved, om det bliver en vismand eller en tåbe? Alligevel er jeg tvunget til at overlade resultatet af alle mine anstrengelser i hans hænder. Hvor meningsløst!</para>
  <para style="p">
    <verse number="20" style="v"/>Det ærgrede mig at tænke på alt det arbejde, jeg havde udført. <verse number="21" style="v"/>Man har slidt og slæbt for at realisere sine planer med visdom, kundskab og dygtighed kun for at overlade sit livsværk til en anden, som ikke har rørt en finger. Det er jo meningsløst og direkte uretfærdigt! <verse number="22" style="v"/>Hvad får man ud af alle de anstrengelser og bekymringer, man gør sig her i livet? <verse number="23" style="v"/>Kun lidelser og skuffelser. Selv om natten finder tankerne ingen hvile. Hvor meningsløst!</para>
  <para style="s1">Livet som en gave</para>
  <para style="p">
    <verse number="24" style="v"/>Det bedste, man kan gøre, er derfor at spise og drikke og glæde sig over sit arbejde. Jeg indså, at denne glæde egentlig er en gave fra Gud. <verse number="25" style="v"/>For hvem kan spise eller glæde sig uden at være taknemmelig til Gud? <verse number="26" style="v"/>Han giver jo visdom, kundskab og glæde til dem, der ønsker at gøre hans vilje. Men syndere giver han det slidsomme arbejde at samle rigdom for derefter at give det til dem, der gør hans vilje. Altså er synderes slid meningsløst.</para>
  <chapter number="3" style="c"/>
  <para style="s1">Tid til alt</para>
  <para style="q1">
    <verse number="1" style="v"/>Alt i livet har sin egen tid:</para>
  <para style="q1">
    <verse number="2" style="v"/>Tid til at fødes og tid til at dø,</para>
  <para style="q2">tid til at plante og tid til at høste,</para>
  <para style="q1">
    <verse number="3" style="v"/>tid til at dræbe og tid til at læge,</para>
  <para style="q2">tid til at bryde ned og tid til at bygge op,</para>
  <para style="q1">
    <verse number="4" style="v"/>tid til at græde og tid til at le,</para>
  <para style="q2">tid til at sørge og tid til at danse,</para>
  <para style="q1">
    <verse number="5" style="v"/>tid til at dænge sten på en mark<note caller="+" style="f"><char style="fr" closed="false">3,5 </char><char style="ft" closed="false">Jf. <char style="xt"><ref loc="2KI 3:25">2.Kong. 3,25</ref></char>.</char></note> og tid til at samle dem,</para>
  <para style="q2">tid til at omfavne og tid til ikke at omfavne,</para>
  <para style="q1">
    <verse number="6" style="v"/>tid til at finde og tid til at miste,</para>
  <para style="q2">tid til at gemme og tid til at kassere,</para>
  <para style="q1">
    <verse number="7" style="v"/>tid til at flænge og tid til at lappe,</para>
  <para style="q2">tid til tavshed og tid til tale,</para>
  <para style="q1">
    <verse number="8" style="v"/>tid til at elske og tid til at hade,</para>
  <para style="q2">tid til krig og tid til fred.</para>
  <para style="s1">Gud er suveræn</para>
  <para style="p">
    <verse number="9" style="v"/>Hvad har man så ud af alt sit slid? <verse number="10" style="v"/>Gud har givet menneskene mange ting at beskæftige sig med. <verse number="11" style="v"/>Alt har han skabt, så det har sin tid og tjener hans plan. Men skønt han har lagt evigheden i vores hjerter, fatter vi dog ikke hans plan og virke fra begyndelsen til enden. <verse number="12" style="v"/>Derfor er det bedste, man kan gøre, at glæde sig og nyde livet, så længe det er muligt, <verse number="13" style="v"/>for det at spise og drikke og finde tilfredsstillelse i sit arbejde er en Guds gave.</para>
  <para style="p">
    <verse number="14" style="v"/>Jeg ved, at hvad Gud gør, står ikke til at ændre. Man kan hverken lægge noget til eller trække noget fra. Hans hensigt er, at vi skal have ærefrygt for ham.</para>
  <para style="p">
    <verse number="15" style="v"/>Hvad der sker nu, er allerede sket før, og hvad der sker i fremtiden, er også sket før. Gud lader historien gentage sig.</para>
  <para style="p">
    <verse number="16" style="v"/>Jeg lagde også mærke til, at der var gudløshed og ondskab, hvor der burde være retfærdighed og godhed, <verse number="17" style="v"/>og jeg sagde til mig selv: „Når tiden er inde, vil Gud dømme de gode såvel som de onde.” <verse number="18-19" style="v"/>Gud lader verden gå sin gang for at lade os forstå, at den samme skæbne venter både mennesker og dyr: Alle indånder de den samme luft, og alle skal de dø en dag. Mennesket er i det stykke ikke bedre stillet end et dyr, for begges liv synes at være uden formål. <verse number="20" style="v"/>Alle ender samme sted, for af jord er de kommet, og til jord skal de blive. <verse number="21" style="v"/>Hvem ved, om menneskets ånd går opad, og dyrets ånd går nedad?</para>
  <para style="p">
    <verse number="22" style="v"/>Jeg fandt altså, at det bedste for et menneske er at glæde sig ved sit arbejde. Ingen af os kan vide, hvad der sker efter døden.</para>
  <chapter number="4" style="c"/>
  <para style="s1">Livets uretfærdighed</para>
  <para style="p">
    <verse number="1" style="v"/>Dernæst iagttog jeg, hvordan folk ud over jorden blev undertrykt. Jeg så deres tårer, men ingen hjalp dem, for det var undertrykkerne, der havde magten. <verse number="2" style="v"/>Da tænkte jeg: „De døde er heldige, for de har det bedre end de levende. <verse number="3" style="v"/>Og allerheldigst er de, som ikke er født endnu og derfor ikke har oplevet ondskaben på jorden!”</para>
  <para style="s1">Menneskets motivation for at arbejde</para>
  <para style="p">
    <verse number="4" style="v"/>Jeg indså også, at når folk arbejder hårdt for at opnå succes, er det fordi de er motiveret af ønsket om at overgå hinanden. Men også det er meningsløst. <verse number="5" style="v"/>Tåber derimod sidder med foldede hænder uden at arbejde, og derfor lider de sult. <verse number="6" style="v"/>De vil hellere tage det roligt og sulte end slide sig ihjel uden at kunne se meningen med det.</para>
  <para style="p">
    <verse number="7" style="v"/>En anden meningsløshed så jeg på jorden: <verse number="8" style="v"/>Mange bor alene uden børn eller søskende, men alligevel slider de i det fra morgen til aften. De kan aldrig få rigdom nok. Mon de tænker: „Hvorfor slider jeg mig selv op i stedet for at nyde livet?” Hvor er det tomt og meningsløst!</para>
  <para style="s1">Ensomhed og fællesskab</para>
  <para style="p">
    <verse number="9" style="v"/>Det er godt, når to deles om arbejdet, for så går det lettere. <verse number="10" style="v"/>Hvis den ene falder, kan den anden hjælpe ham op. Men den, der er alene og falder, har ingen til at hjælpe sig op.</para>
  <para style="p">
    <verse number="11" style="v"/>Og hvis man ligger to i samme seng, kan man lettere holde varmen, end hvis man ligger alene. <verse number="12" style="v"/>Den, der kæmper alene, er lettere at overvinde end to, der kæmper og forsvarer hinanden. Men tre er endnu bedre, for en trestrenget snor brister ikke så let.</para>
  <para style="s1">Berømmelse giver ikke livet mening</para>
  <para style="p">
    <verse number="13" style="v"/>En, der er ung og fattig, men klog, er bedre stillet end en gammel konge, som nægter at tage imod råd. <verse number="14" style="v"/>Sådan en ung person kan være født ind i fattigdommens fængsel og alligevel drive det til noget, måske endda blive konge. <verse number="15" style="v"/>Alle er ivrige efter at hjælpe ham og følger ham begejstret. <verse number="16" style="v"/>Han kan blive konge over et stort folk, men alligevel blive forkastet af den næste generation. Også det er meningsløst.</para>
  <para style="s1">Ærefrygt for Gud</para>
  <para style="p">
    <verse number="17" style="v"/>Når du går til Guds hus, så tænk over dine handlinger. Det er bedre at lytte og tage ved lære end at bringe ofre som en tåbe, der ikke kender sine egne fejl.</para>
  <chapter number="5" style="c"/>
  <para style="p">
    <verse number="1" style="v"/>Tænk, før du taler, så du ikke lover Gud noget, du ikke kan opfylde, for Gud er i Himlen, og du er på jorden. Pas derfor på ikke at love for meget. <verse number="2" style="v"/>Har man for mange bekymringer, kan man få mareridt. Bruger man for mange ord, kan man komme til at fortale sig. <verse number="3" style="v"/>Når du aflægger et løfte til Gud, så sørg for at opfylde det, for Gud glæder sig ikke over en tåbe. Du skal holde, hvad du lover. <verse number="4" style="v"/>Det er bedre ikke at love noget end at love noget, du ikke kan holde. <verse number="5" style="v"/>Lad ikke dine uoverlagte ord gøre dig skyldig i synd, så du må erkende over for præsten, at du ikke mente, hvad du sagde. Hvorfor gøre Gud vred, så han tager det fra dig, du har arbejdet for? <verse number="6" style="v"/>Dagdrømmeri og tomme ord fører kun til skuffelser. Hav hellere ærefrygt for Gud.</para>
  <para style="s1">Rigdom og magt giver ikke livet mening</para>
  <para style="p">
    <verse number="7" style="v"/>Hvis du ser retten blive krænket og de magtesløse blive undertrykt af magthaverne, skal du ikke undre dig, for en embedsmand bliver selv undertrykt af sine overordnede, som igen bliver undertrykt af højere myndigheder. <verse number="8" style="v"/>Alle udnytter jordens afgrøde, ja, selv kongen forlanger sin del af udbyttet.<note caller="+" style="f"><char style="fr" closed="false">5,8 </char><char style="ft" closed="false">Teksten er uklar.</char></note></para>
  <para style="p">
    <verse number="9" style="v"/>Den, der elsker penge, kan aldrig få penge nok. Den, der stræber efter rigdom, vil aldrig være tilfreds med sine indtægter. Hvor meningsløst! <verse number="10" style="v"/>Jo mere man ejer, jo flere er der om at bruge det. Hvad fordel har da ejeren af sin rigdom—bortset fra synet af pengene? <verse number="11" style="v"/>De, der arbejder hårdt, sover godt, uanset om de har meget eller lidt at spise, men de riges overflod fører let til søvnløshed.</para>
  <para style="p">
    <verse number="12" style="v"/>En anden ulykkelig hændelse, jeg har set, er, når mennesker samler sig rigdom, men pludselig mister det hele. <verse number="13" style="v"/>Der kan ske et uheld, så der intet er tilbage til arvingerne. <verse number="14" style="v"/>De må forlade verden lige så tomhændede, som de blev født, uanset hvor hårdt de har arbejdet. <verse number="15" style="v"/>Hvor er det frustrerende! Hvad får de ud af alt deres slid? Det hele har været formålsløst! <verse number="16" style="v"/>Desuden har de levet deres liv i mørke, overvældet af mismod, smerte og bitterhed.</para>
  <para style="s1">Nyd livet, mens du har det</para>
  <para style="p">
    <verse number="17" style="v"/>Så mener jeg, det er bedre, at vi spiser og drikker og finder glæde i vores arbejde hver dag, Gud giver os at leve her på jorden. Sådan er menneskets lod. <verse number="18" style="v"/>Det er en gave fra Gud at blive velsignet med velstand, at få lov til at nyde den og samtidig kunne glæde sig over sit arbejde. <verse number="19" style="v"/>Så bekymrer man sig ikke om livets korthed, for man er optaget af den glæde, Gud giver en lige nu.</para>
  <chapter number="6" style="c"/>
  <para style="p">
    <verse number="1" style="v"/>Jeg har bemærket endnu en meningsløs uretfærdighed, som tynger menneskeheden: <verse number="2" style="v"/>Gud giver nogle mennesker stor rigdom og ære, så de får alt, hvad de ønsker. Men giver han dem ikke mulighed for at nyde det, og andre overtager det hele, da er det smerteligt og meningsløst.</para>
  <para style="p">
    <verse number="3" style="v"/>Hvis en mand så fik 100 børn og levede et langt liv, men ikke var i stand til at nyde sin velstand, så mener jeg, det havde været bedre for ham at være dødfødt. <verse number="4" style="v"/>For selv om et fosters død ikke giver mening, og det forsvinder ud i glemslens mørke uden at få et navn, <verse number="5" style="v"/>og selv om det aldrig så dagens lys eller fik lov at leve blot en enkelt dag, så hviler det i fred i modsætning til den rige mand, der ikke kan nyde sin rigdom. <verse number="6" style="v"/>Om så han levede 2000 år uden at kunne nyde livet, hvad var det hele da værd?</para>
  <para style="p">
    <verse number="7" style="v"/>Mennesker arbejder for at overleve, men det er, som om de aldrig har nok. <verse number="8" style="v"/>Alle skal dø en gang, og i den henseende er den vise og verdenskloge ikke bedre stillet end tåben. <verse number="9" style="v"/>Det er bedre at glæde sig over, hvad man rent faktisk har, end at fantasere om, hvad man ikke kan få, for det er lige så meningsløst som at prøve at fange vinden.</para>
  <para style="p">
    <verse number="10" style="v"/>Alt, hvad der sker, er forudbestemt, og vi ved, at det er omsonst at argumentere med Gud om ens skæbne. <verse number="11" style="v"/>Jo mere man argumenterer, jo mindre mening giver det. Så hvad nytte er det til?</para>
  <para style="p">
    <verse number="12" style="v"/>Hvem kan i øvrigt sige, hvad der er bedst for et menneske i de få og meningsløse år, vi lever som skygger på jorden? Hvem kan fortælle, hvad fremtiden vil bringe, når vi engang er døde?</para>
  <chapter number="7" style="c"/>
  <para style="s1">Tanker om livet</para>
  <para style="p">
    <verse number="1" style="v"/>Et godt ry er vigtigere end kostbar parfume, ligesom den dag, man dør, er vigtigere end den dag, man blev født. <verse number="2" style="v"/>Det er vigtigere at gå til begravelse end at gå til fest, for døden indhenter os alle, og det bør man altid huske på. <verse number="3" style="v"/>Sorg er vigtigere end latter, for det giver én noget at tænke over. <verse number="4" style="v"/>Den kloge tænker over dødens alvor, mens tåben slår tiden ihjel med morskab.</para>
  <para style="p">
    <verse number="5" style="v"/>Det er bedre at lytte til en vismands kritik end til en tåbes ros. <verse number="6" style="v"/>En tåbes latter er som tjørnekviste, der knitrer lystigt under gryden, men hurtigt brænder ud. Det er der intet formål med. <verse number="7" style="v"/>Uhæderlighed gør den vise til en tåbe, bestikkelse gør sindet korrupt. <verse number="8" style="v"/>At kunne føre en sag igennem til sin afslutning er vigtigere end at kunne begynde den, tålmodighed er bedre end stolthed. <verse number="9" style="v"/>Lad dig ikke provokere til vrede, for det er tåbeligt at gå rundt og bære nag. <verse number="10" style="v"/>Lad være at sukke efter „de gode, gamle dage”, for det afslører din mangel på visdom.</para>
  <para style="p">
    <verse number="11" style="v"/>Det er godt at få en arv, og det er godt at have visdom. <verse number="12" style="v"/>Både visdom og rigdom giver sikkerhed i livet, men visdommen har dog et fortrin: Den er bedre til at holde et menneske i live.</para>
  <para style="p">
    <verse number="13" style="v"/>Tænk på, hvordan Gud handler. Hvem kan rette det ud, som han har gjort skævt? <verse number="14" style="v"/>Glæd dig, når du oplever fremgang. Men når modgangen kommer, så husk på, at begge dele kommer fra Gud, og du kan aldrig vide, hvad fremtiden bringer.</para>
  <para style="p">
    <verse number="15" style="v"/>Jeg har set mange uretfærdige ting i mit liv. Jeg har set et godt menneske dø i en al for ung alder, og jeg har set et ondt menneske leve længe på trods af sin ondskab. <verse number="16" style="v"/>Tro ikke, at Gud automatisk velsigner dig på grund af din store godhed eller visdom. Du kunne blive dybt skuffet. <verse number="17" style="v"/>På den anden side er det farligt at være ond eller tåbelig. Du kunne risikere at dø i en ung alder. <verse number="18" style="v"/>Lyt til begge advarsler, for et gudfrygtigt menneske vil følge begge råd.</para>
  <para style="p">
    <verse number="19" style="v"/>Ti officerer kan beskytte en by, men visdom giver endnu mere beskyttelse, <verse number="20" style="v"/>for intet menneske er så godt, at det altid handler rigtigt og aldrig synder.</para>
  <para style="p">
    <verse number="21" style="v"/>Lyt ikke til alt, hvad der bliver sladret om, for du kunne risikere at høre din egen tjener kritisere dig, <verse number="22" style="v"/>og du ved jo, hvor ofte du selv har kritiseret andre.</para>
  <para style="p">
    <verse number="23" style="v"/>Jeg tænkte dybt over alt, hvad jeg så, for jeg ville gerne forstå det hele, men det lykkedes dog ikke. <verse number="24" style="v"/>Livets mening og dybe sammenhæng overgår min forstand. Intet menneske forstår det til bunds. <verse number="25" style="v"/>Alligevel undersøgte jeg alle ting grundigt og stillede spørgsmål for gennem visdom at kunne forstå tingenes sammenhæng. Jeg var sikker på, at gudløshed er tåbeligt, og tåbelighed er vanvid.</para>
  <para style="p">
    <verse number="26" style="v"/>Jeg fandt også ud af noget andet: En forførende kvinde er dødsensfarlig. Hendes lidenskab er en fælde og hendes arme som lænker. Den, der lever ret for Gud, kan undslippe fælden, men en synder bliver et let bytte.</para>
  <para style="p">
    <verse number="27-28" style="v"/>Jeg har efterhånden stillet mange spørgsmål om livet og opdaget mange ting, men hvad jeg virkelig søgte efter, fandt jeg ikke. Blandt 1000 mænd fandt jeg kun én eneste, der var retskaffen, og blandt kvinder fandt jeg ingen.</para>
  <para style="p">
    <verse number="29" style="v"/>Jeg er overbevist om, at Gud har skabt menneskene, som de bør være. De har bare så mange sære ting for.</para>
  <chapter number="8" style="c"/>
  <para style="p">
    <verse number="1" style="v"/>Hvem vil ikke gerne have visdom? Hvem vil ikke gerne kunne finde en løsning på problemerne? Visdom gør et menneske mere forstående og mindre hård.</para>
  <para style="s1">Adlyd Gud og kongen</para>
  <para style="p">
    <verse number="2" style="v"/>Adlyd kongens befalinger, som du er forpligtet til over for Gud. <verse number="3" style="v"/>Gør ikke oprør mod kongen, for han straffer dem, der er ulydige imod ham. <verse number="4" style="v"/>Bag kongens befaling er der myndighed og magt, og ingen vover at sætte spørgsmålstegn ved hans beslutning. <verse number="5" style="v"/>Den, der adlyder hans befalinger, kan færdes trygt, og den vise ved, at når tiden er inde, vil retfærdigheden ske fyldest. <verse number="6" style="v"/>Der kommer et tidspunkt, hvor dommen afsiges, for menneskenes ondskab tynger dem ned. <verse number="7" style="v"/>Ingen kender fremtiden, og hvem kan vide, hvornår dommens time kommer?</para>
  <para style="p">
    <verse number="8" style="v"/>Ingen er herre over vinden, så de kan spærre den inde, og ingen er herre over, hvornår de skal dø. Ingen slipper for militærtjeneste under en krig, og den gudløse slipper heller ikke for sin dom.</para>
  <para style="s1">De gode og de onde</para>
  <para style="p">
    <verse number="9" style="v"/>Jeg har tænkt dybt over verdens tilstand, hvor det ene menneske har magt til at undertrykke det andet. <verse number="10" style="v"/>Jeg har set onde mennesker færdes hjemmevant i helligdommen og blive rost ude i byen til trods for al deres ondskab. Ja, selv ved deres begravelse blev de rost til skyerne. Hvor meningsløst! <verse number="11" style="v"/>Hvis en forbrydelse ikke straffes med det samme, får mennesker mod til at fortsætte med deres ondskab. <verse number="12" style="v"/>Selv om en ond person begår 100 forbrydelser, og det lykkes ham at undgå straf, så er jeg dog overbevist om, at de gudfrygtige er bedre stillet, netop fordi de frygter Gud. <verse number="13" style="v"/>Men de onde går det ikke godt. De oplever ikke livets aften, hvor skyggerne bliver lange, for de frygter ikke Gud.</para>
  <para style="p">
    <verse number="14" style="v"/>Endnu en uretfærdighed er udbredt på jorden: Det sker, at ulykker rammer de gode i stedet for de onde, og at de onde får den belønning, som de gode havde fortjent. Er det ikke meningsløst? <verse number="15" style="v"/>Derfor kan man lige så godt nyde livet, så længe man har det. Spis, drik og vær glad. På den måde får man dog nogen trøst midt i det hårde liv, Gud har givet menneskene på denne jord.</para>
  <para style="p">
    <verse number="16" style="v"/>Da jeg søgte efter visdom, iagttog jeg dag og nat, hvad mennesker foretog sig på jorden. <verse number="17" style="v"/>Jeg så, at Guds værk var så stort, at ingen kan fatte det, uanset hvor ihærdigt de prøver at forstå det. De, der påstår at være kloge nok til at fatte det, har ikke forstået noget som helst.</para>
  <chapter number="9" style="c"/>
  <para style="s1">Døden er alle fælles om</para>
  <para style="p">
    <verse number="1" style="v"/>Jeg tænkte dybt og længe for at forstå det. Til sidst måtte jeg erkende, at selv de retskafne og vise menneskers liv er i Guds hånd. Der er ingen, der ved, hvilken skæbne der venter dem, om de kommer til at opleve lykke eller ulykke. <verse number="2" style="v"/>Alle er i samme båd, retskafne og syndere, gode og onde, religiøse og ikke-religiøse, gudfrygtige og gudsbespottere. Den samme skæbne venter alle, hvad enten det er gode mennesker eller syndere, hvad enten de gør deres bedste for at tjene Gud eller ej. <verse number="3" style="v"/>Det er det, der gør menneskelivet så meningsløst. Det er grunden til, at mennesker ikke tager deres ondskab så tungt, men fremturer i deres vanvid, indtil døden indhenter dem.</para>
  <para style="p">
    <verse number="4" style="v"/>Når døden indtræffer, er alt håb ude. Det er altså bedre at være en levende hund end en død løve. <verse number="5" style="v"/>De, der lever, ved i det mindste, at de skal dø, hvorimod de døde er uden bevidsthed. De kan ikke se frem til nogen belønning, og man glemmer dem hurtigt. <verse number="6" style="v"/>Deres kærlighed, had og lidenskaber er for længst forbi. De er udenfor livets arena.</para>
  <para style="p">
    <verse number="7" style="v"/>Nyd derfor nuet og øjeblikket. Spis, drik og vær glad, for det er helt i orden i Guds øjne. <verse number="8" style="v"/>Tag bare det fine tøj på og gør dig klar til fest. <verse number="9" style="v"/>Lev lykkeligt med den kvinde, du elsker, i det korte liv, som gives dig på jorden. Nyd livets glæder, for det er lønnen for dit slid og slæb. <verse number="10" style="v"/>Hvad du end har for, så gør det helhjertet. Husk, at når du dør, ophører dine planer og dit arbejde, din kundskab og din visdom.</para>
  <para style="p">
    <verse number="11" style="v"/>Der er en anden ting, jeg har lagt mærke til: Det er ikke altid den hurtigste, der i sidste ende vinder løbet, og det er ikke altid den stærkeste, der går sejrende ud af kampen. Den vise er ikke altid mæt, den dygtige ikke nødvendigvis rig, og den bedste ikke sikker på forfremmelse. Livet er et spil af tilfældigheder, et spørgsmål om rette tid og sted. <verse number="12" style="v"/>Ingen ved, hvornår modgang sætter ind. Som fisken fanges i nettet og fuglen i fælden, er det menneskets lod at rammes af uventede ulykker.</para>
  <para style="s1">Visdom kontra magt</para>
  <para style="p">
    <verse number="13" style="v"/>Her er et andet eksempel på visdom, som gjorde et stort indtryk på mig: <verse number="14" style="v"/>Der var en lille by med ganske få indbyggere. En mægtig konge gik imod byen med sin hær, belejrede den og byggede angrebsramper omkring den. <verse number="15" style="v"/>I byen boede der en fattig mand, som ingen regnede for noget. Men han var klog, og takket være hans visdom blev byen reddet. <verse number="16" style="v"/>Da indså jeg, at visdom er vigtigere end magt, men hvis den vise samtidig er fattig, ser man gerne ned på ham, og hans råd bliver sjældent værdsat. <verse number="17" style="v"/>Et stille ord fra en vismand er mere værd end en tåbelig herskers raseri. <verse number="18" style="v"/>Visdom har større indflydelse end våbenmagt, men en enkelt synder kan ødelægge meget godt.</para>
  <chapter number="10" style="c"/>
  <para style="p">
    <verse number="1" style="v"/>Et par døde fluer kan få en hel flaske parfume til at stinke, og en smule tåbelighed kan overdøve mange visdomsord. <verse number="2" style="v"/>Den vises tanker er hans styrke, tåbens tanker er hans svaghed. <verse number="3" style="v"/>Man kan genkende en tåbe, bare man ser ham gå hen ad vejen.</para>
  <para style="p">
    <verse number="4" style="v"/>Hvis din overordnede bliver vred på dig, skal du ikke sige op af den grund. Selv alvorlige misforståelser kan glattes ud, hvis du tager det ganske roligt.</para>
  <para style="p">
    <verse number="5" style="v"/>En anden uretfærdighed har jeg lagt mærke til, og det er en fejl, som magthavere ofte begår: <verse number="6" style="v"/>De giver tåbelige personer en høj stilling, men overser dem med de store evner. <verse number="7" style="v"/>Jeg har endda set slaver ride som fyrster, og fyrster gå til fods, som var de slaver.</para>
  <para style="p">
    <verse number="8" style="v"/>Den, der graver en grav, må passe på ikke selv at falde i den. Den, der nedbryder en gammel mur, skal passe på ikke at blive bidt af en slange i buskadset. <verse number="9" style="v"/>Den, der arbejder i et stenbrud, skal passe på ikke at få en sten ned over sig. Den, der fælder træer, skal passe på ikke at blive knust under et af dem. <verse number="10" style="v"/>Hvis øksen er sløv, må der lægges flere kræfter i under arbejdet. Den kloges visdom kan hjælpe ham, så hans arbejde lykkes. <verse number="11" style="v"/>Hvis slangen bider, før den er tæmmet, hjælper det ikke, at slangetæmmeren er nok så dygtig.</para>
  <para style="s1">Visdom og tåbelighed</para>
  <para style="p">
    <verse number="12" style="v"/>En vismands ord bringer ham ære og fremgang, men tåbens ord giver ham store problemer. <verse number="13" style="v"/>Fordi hans udgangspunkt er tåbeligt, bliver hans konklusion det rene sludder. <verse number="14" style="v"/>Tåber snakker og snakker, men hvem kan vide, hvad fremtiden bringer? <verse number="15" style="v"/>En tåbe kan blive så udmattet af sit arbejde, at han ikke engang kan finde vejen hjem.</para>
  <para style="p">
    <verse number="16" style="v"/>Det er en ulykke for et land at have en tåbelig konge, som tillader landets ledere at være fulde fra morgenstunden. <verse number="17" style="v"/>Det er godt for et land at have en forstandig konge, som har styr på landets ledere, så de kun fester på de rette tidspunkter—og uden at blive fulde. <verse number="18" style="v"/>Den dovne blæser på, at taget er utæt, og bjælkerne er ved at rådne. <verse number="19" style="v"/>Fest fører til latter, og vin gør munter, har man penge, kan man få det hele. <verse number="20" style="v"/>Tænk aldrig en ond tanke imod kongen. Tal ikke ondt om dem, der sidder ved magten, ikke engang hjemme i dit eget soveværelse. En lille fugl kunne synge om, hvad du sagde i smug.</para>
  <chapter number="11" style="c"/>
  <para style="s1">Vejledning for vise</para>
  <para style="p">
    <verse number="1" style="v"/>Invester vidt og bredt, du skal nok få udbytte af det med tiden. <verse number="2" style="v"/>Fordel dine investeringer på mange hænder, for du ved ikke, hvilke ulykker der kan ske.</para>
  <para style="p">
    <verse number="3" style="v"/>Når skyerne er tunge og sorte, kommer der altid regn. Et træ kan falde til den ene eller anden side, men der er ingen tvivl om, at det vil ramme jorden. <verse number="4" style="v"/>Den, der venter på det helt ideelle vejr, får hverken sået eller høstet. <verse number="5" style="v"/>Gud har skabt alle ting, og hans handlinger går over vores forstand, ligesom vi ikke forstår, hvordan vinden blæser, eller hvordan fosteret formes i moderens liv. <verse number="6" style="v"/>Du bør plante meget forskelligt, for du ved ikke, om det ene eller det andet lykkes, ja, måske lykkes det hele.</para>
  <para style="s1">Et råd til de unge—husk at leve, mens du gør det</para>
  <para style="p">
    <verse number="7" style="v"/>Det er rart at kunne nyde livet. <verse number="8" style="v"/>Uanset hvor længe du lever, så vær taknemmelig for hver eneste dag, du kan nyde. Når du først er død, bliver alt til mørke og håbløshed.</para>
  <para style="p">
    <verse number="9" style="v"/>Glæd dig og nyd livet i din ungdom. Følg dit hjerte og brug dine evner. Men husk, at du en dag skal stå til regnskab over for Gud. <verse number="10" style="v"/>Spild ikke tiden med bekymringer og problemer, for barndom og ungdom forsvinder som dug for solen.</para>
  <chapter number="12" style="c"/>
  <para style="b"/>
  <para style="q1">
    <verse number="1" style="v"/>Tænk på din Skaber, mens du er ung,</para>
  <para style="q2">for de dystre dage kommer, før du aner det.</para>
  <para style="q1">Engang vil du sige til dig selv:</para>
  <para style="q2">„Det er ikke længere en glæde at leve.”</para>
  <para style="q1">
    <verse number="2" style="v"/>Tænk på din Skaber, før livet rinder ud,</para>
  <para style="q2">som solen forsvinder om aftenen,</para>
  <para style="q1">som månen og stjernerne blegner om morgenen,</para>
  <para style="q2">som skyen fordufter, når den er tømt for regn.</para>
  <para style="q1">
    <verse number="3" style="v"/>Tænk på din Skaber, før hænderne ryster,</para>
  <para style="q2">før din ranke ryg bøjes af ælde,</para>
  <para style="q1">før tænderne bliver få,</para>
  <para style="q2">før synet begynder at svigte,</para>
  <para style="q1">
    <verse number="4" style="v"/>før hørelsen langsomt forsvinder,</para>
  <para style="q2">så du ikke hører larmen fra livet omkring dig,</para>
  <para style="q1">før du vågner samtidig med fuglene,</para>
  <para style="q2">men alligevel ikke kan nyde deres sang,</para>
  <para style="q1">
    <verse number="5" style="v"/>før det bliver en kamp at gå op ad en bakke,</para>
  <para style="q2">og du bliver bange for at falde om på vejen,</para>
  <para style="q1">før håret bliver hvidt som nyfalden sne,</para>
  <para style="q2">og du dårligt kan slæbe dig af sted,</para>
  <para style="q3">og før din appetit på livet er forbi.</para>
  <para style="q1">Da nærmer du dig gravens rand,</para>
  <para style="q2">og dine pårørende går sørgende omkring.</para>
  <para style="b"/>
  <para style="q1">
    <verse number="6" style="v"/>Ja, tænk på din Skaber, før sølvsnoren brister,</para>
  <para style="q2">før den gyldne lampe slukkes,</para>
  <para style="q1">før hjertet slår det sidste slag,</para>
  <para style="q2">og livets hjul går i stå.</para>
  <para style="q1">
    <verse number="7" style="v"/>Da vender støvet tilbage til jorden, hvorfra det kom,</para>
  <para style="q2">og ånden vender tilbage til Gud, som gav den.</para>
  <para style="b"/>
  <para style="q1">
    <verse number="8" style="v"/>Der er ingen mening, livet er uden mening.</para>
  <para style="q2">Det hele er meningsløst.</para>
  <para style="s1">Epilog</para>
  <para style="p">
    <verse number="9" style="v"/>Fordi Prædikeren var så vis, delte han ud af sin visdom til folket. Han samlede mange ordsprog og satte dem i system, <verse number="10" style="v"/>så de præcist og rammende udtrykte den sandhed, han ville formidle. <verse number="11" style="v"/>Den vises ordsprog er som hyrdens pigstav, hans ord står fast som søm, der er hamret i bund, og de kommer fra en af samfundets spidser.</para>
  <para style="p">
    <verse number="12" style="v"/>Pas på, min søn, for der er ingen ende på alle de meninger, som luftes i alskens bøger. At studere for meget gør dig bare træt.</para>
  <para style="p">
    <verse number="13" style="v"/>Efter at alt det her er sagt, er min konklusion: Hav ærefrygt for Gud og adlyd hans befalinger, for det er alle menneskers pligt. <verse number="14" style="v"/>Gud vil dømme alle vores handlinger—onde som gode—ja, selv de skjulte motiver.</para>
</usx>
