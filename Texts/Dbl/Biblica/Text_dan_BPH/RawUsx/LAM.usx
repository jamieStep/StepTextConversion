<?xml version="1.0" encoding="UTF-8"?>
<usx version="2.6">
  <book code="LAM" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">KLAGESANGENE</para>
  <para style="toc1">Klagesangene</para>
  <para style="toc2">Klagesangene</para>
  <para style="toc3">Klag.</para>
  <para style="mt1">Klagesangene</para>
  <para style="imt">Indledning</para>
  <para style="ip">
    <char style="bd">Historisk baggrund:</char> Klagesangene er sørgesange over Jerusalems ødelæggelse—skrevet af et øjenvidne, sandsynligvis profeten Jeremias, kort efter at byen i 586 f.Kr. blev indtaget af babylonierne og jævnet med jorden. Den babyloniske hær belejrede byen i halvandet år, så der blev en enorm hungersnød i byen. De nærmere omstændigheder er beskrevet i <char style="xt"><ref loc="2KI 25">2.Kong. 25</ref></char>, <char style="xt"><ref loc="2CH 36">2.Krøn. 36</ref></char>, <char style="xt"><ref loc="JER 39">Jer. 39</ref> og <ref loc="JER 52">52</ref></char>. Ikke alene blev det prægtige Salomons tempel fuldstændig ødelagt, men størstedelen af befolkningen blev ført i eksil som slaver. I vilkårlig rækkefølge beskriver profeten katastrofen i al dens gru til skræk og advarsel for kommende generationer: Ulydighed imod Gud får skæbnesvangre konsekvenser. Hvert år på en bestemt dato sørger jøderne over templets ødelæggelse og læser blandt andet Klagesangene.</para>
  <para style="ip">Allerede 900 år før Jeremias’ tid havde Moses advaret Israels folk om, at en katastrofe var uundgåelig, hvis de var ulydige mod Gud (se <char style="xt"><ref loc="DEU 1">5.Mos.</ref> kap. <ref loc="DEU 28">28</ref></char>).</para>
  <para style="ip">
    <char style="bd">Indhold og budskab:</char> Bogen er kunstfærdig poesi på hebraisk, idet fire af de fem klagesange er alfabetiske, dvs. at hvert af de 22 vers i sangen begynder med et af de 22 hebraiske bogstaver i alfabetisk rækkefølge. De to første sange har tre linier i hvert vers. Den tredje sang har egentlig også tre linier i hvert vers, men da de tre linier alle begynder med samme bogstav er de traditionelt splittet op i tre vers, så der i alt bliver 3 gange 22 vers i den sang. Den fjerde sang har kun to linier i hvert vers, mens den femte har én linie i hvert vers og ikke er alfabetisk. Oversættelsen er tilsvarende alfabetisk uden at gøre brug af de udanske bogstaver c, q, w, x og z.</para>
  <para style="ip">Bogen er en anskuelsesundervisning om Guds vrede og dom over folkets synd. Men midt i fortvivlelsen er der alligevel håb. Gud er trofast, og hvis mennesker erkender deres synd og beder Gud om tilgivelse og hjælp, vil han altid svare. De mest kendte vers fra Klagesangene er <char style="xt">kap. <ref loc="LAM 3:22-23">3,22-23</ref>:</char> „Herrens trofasthed er stor, hans barmhjertighed er ikke brugt op. Hans trofasthed er stor, hans nåde er ny hver morgen.”</para>
  <chapter number="1" style="c"/>
  <para style="s1">Jerusalem i sorg</para>
  <para style="q1">
    <verse number="1" style="v"/>Ak ja, den travle by er nu folketom.</para>
  <para style="q2">Den storslåede by sidder tilbage som en fattig enke.</para>
  <para style="q3">Dronningen blandt byer blev degraderet til tjenestepige.</para>
  <para style="q1">
    <verse number="2" style="v"/>Byen jamrer og græder natten lang.</para>
  <para style="q2">Ingen kommer for at trøste hende i sorgen.</para>
  <para style="q3">Alle de gamle venner har svigtet hende.</para>
  <para style="q1">
    <verse number="3" style="v"/>Det judæiske folk blev mishandlet og ført bort som slaver.</para>
  <para style="q2">De vansmægter nu i det fremmede uden at finde hvile.</para>
  <para style="q3">De kunne ikke undslippe, da fjenden oversvømmede byen.</para>
  <para style="q1">
    <verse number="4" style="v"/>Efter at templet blev ødelagt, er det forbi med højtid og fest.</para>
  <para style="q2">Vejene op til Jerusalem er øde, og byens gader tomme.</para>
  <para style="q3">Præsterne sørger, pigerne græder, hele byen er fortvivlet.</para>
  <para style="q1">
    <verse number="5" style="v"/>Fjenderne gik af med sejren og plyndrede byen.</para>
  <para style="q2">Det var Herrens straf for al folkets ulydighed.</para>
  <para style="q3">Alle byens indbyggere blev ført bort som slaver.</para>
  <para style="q1">
    <verse number="6" style="v"/>Glansen er fuldstændig gået af den før så herlige by.</para>
  <para style="q2">Byens ledere var udhungrede som hjorte, der forgæves leder efter føde.</para>
  <para style="q3">De var for udmattede til at undslippe deres forfølgere.</para>
  <para style="q1">
    <verse number="7" style="v"/>Hjemløs og fattig sidder Jerusalem og mindes de skatte, hun<note caller="+" style="f"><char style="fr" closed="false">1,7 </char><char style="ft" closed="false">Byer er i bibelsk poesi altid hunkøn.</char></note> har mistet.</para>
  <para style="q2">Ingen af hendes venner kom hende til hjælp mod fjendens angreb.</para>
  <para style="q3">Hun blev hånet og spottet af den overlegne fjende.</para>
  <para style="q1">
    <verse number="8" style="v"/>Ingen vil længere se op til Jerusalem, som de gjorde engang.</para>
  <para style="q2">Hun blev ydmyget og plyndret på grund af sine mange synder.</para>
  <para style="q3">Nu sidder hun og jamrer, afklædt og skamfuld.</para>
  <para style="q1">
    <verse number="9" style="v"/>Jerusalem var utro mod Herren uden at tænke på følgerne.</para>
  <para style="q2">Hun fik en frygtelig straf, og der er ingen, der trøster hende.</para>
  <para style="q3">„Se min elendighed!” råber hun til Herren. „Min fjende foragter mig!”</para>
  <para style="q1">
    <verse number="10" style="v"/>Katastrofen er ikke til at bære, for alt er tabt.</para>
  <para style="q2">Ikke alene blev alle byens værdier plyndret,</para>
  <para style="q3">men fremmede folkeslag brød ind i templet og vanhelligede det.</para>
  <para style="q1">
    <verse number="11" style="v"/>Lidelsen ramte alle, som boede i byen.</para>
  <para style="q2">Hungersnøden tvang dem til at sælge deres sidste ejendele for lidt mad.</para>
  <para style="q3">Byen råber i sin nød: „Ak, Herre, se dog, hvor foragtet jeg er!</para>
  <para style="q1">
    <verse number="12" style="v"/>Mon der findes en større smerte end min?</para>
  <para style="q2">Hvad mener I, der står og ser på min ulykke?</para>
  <para style="q3">Det er jo Herren selv, der har sendt sin straf.</para>
  <para style="q1">
    <verse number="13" style="v"/>Nettet blev kastet ud over mig, og han fangede mig i fælden.</para>
  <para style="q2">Dommen kom ned fra himlen som en fortærende ild.</para>
  <para style="q3">Ensom og forladt sidder jeg her i min stadige pine.</para>
  <para style="q1">
    <verse number="14" style="v"/>Om halsen på mig ligger en byrde, som tynger mig til jorden.</para>
  <para style="q2">Alle mine synder har han lagt som et åg på mine skuldre.</para>
  <para style="q3">Jeg kunne intet gøre mod de mægtige fjender, han sendte.</para>
  <para style="q1">
    <verse number="15" style="v"/>På slagmarken ligger mine døde, tapre krigere.</para>
  <para style="q2">Han sendte en mægtig hær mod mine unge soldater.</para>
  <para style="q3">Han trampede på os, som man tramper druer i vinpersen.</para>
  <para style="q1">
    <verse number="16" style="v"/>Resultatet er en stadig strøm af tårer.</para>
  <para style="q2">Der er ingen til at trøste og hjælpe mig.</para>
  <para style="q3">Alt er håbløst, for fjenden har besejret os totalt.”</para>
  <para style="b"/>
  <para style="q1">
    <verse number="17" style="v"/>Selv om byen beder om nåde, er der ingen trøst at hente.</para>
  <para style="q2">Det var Herren, der befalede nabofolkene at gå imod Israel.</para>
  <para style="q3">De ser nu på Jerusalem som det værste skidt.</para>
  <para style="b"/>
  <para style="q1">
    <verse number="18" style="v"/>„Trods mine lidelser,” siger Jerusalem, „ved jeg, at Herrens dom var retfærdig,</para>
  <para style="q2">for vi gjorde oprør imod alle hans befalinger.</para>
  <para style="q3">Forstå min smerte, alle I folkeslag: Mine indbyggere er ført bort som slaver.</para>
  <para style="q1">
    <verse number="19" style="v"/>Uanset mit råb om hjælp blev jeg svigtet af mine nærmeste venner.</para>
  <para style="q2">Mine præster og ledere bukkede under for hungersnøden,</para>
  <para style="q3">forgæves søgte de efter mad nok til at overleve.</para>
  <para style="q1">
    <verse number="20" style="v"/>Vær mig nådig, Herre, for jeg erkender min synd.</para>
  <para style="q2">De, der vovede sig ud på gaden, blev dræbt af sværdet,</para>
  <para style="q3">men de, der blev inde i husene, bukkede under for sulten.</para>
  <para style="q1">
    <verse number="21" style="v"/>Ynkelige suk er alt, hvad jeg kan ytre, og der kommer ingen for at trøste mig.</para>
  <para style="q2">Mine fjender fryder sig over den dom, du har afsagt over mig.</para>
  <para style="q3">Gid du snart vil fælde dom over dem, ligesom du dømte mig.</para>
  <para style="q1">
    <verse number="22" style="v"/>Åh, Herre, glem ikke al deres ondskab!</para>
  <para style="q2">Straf dem, som du har straffet mig!</para>
  <para style="q3">Mit hjerte er fuldt af sorg, og jeg sukker konstant.”</para>
  <para style="b"/>
  <chapter number="2" style="c"/>
  <para style="s1">Guds dom over Jerusalem</para>
  <para style="q1">
    <verse number="1" style="v"/>Ak, som en sort og truende tordensky lå Herrens vrede over Jerusalem.</para>
  <para style="q2">Israels himmelske herlighed ligger knust i støvet.</para>
  <para style="q3">End ikke Herrens eget tempel blev forskånet for hans vrede.</para>
  <para style="q1">
    <verse number="2" style="v"/>Befolkningen i Juda blev nådesløst jaget fra hus og hjem.</para>
  <para style="q2">Herren nedbrød i sin vrede hver eneste befæstet by.</para>
  <para style="q3">Han ødelagde hele kongeriget til skam for dets ledere.</para>
  <para style="q1">
    <verse number="3" style="v"/>Den samlede israelitiske hær blev løbet over ende.</para>
  <para style="q2">Herren trak sin beskyttende hånd væk, da fjenden angreb.</para>
  <para style="q3">Hans vrede hærgede landet som en fortærende ild.</para>
  <para style="q1">
    <verse number="4" style="v"/>Eliten blandt landets ungdom blev dræbt.</para>
  <para style="q2">Herren blev vores fjende og gjorde det af med os.</para>
  <para style="q3">Han udgød sin vrede over Jerusalems indbyggere.</para>
  <para style="q1">
    <verse number="5" style="v"/>Fjenderne viste sig at være sendt af Herren.</para>
  <para style="q2">De ødelagde alle paladser og fæstninger i landet</para>
  <para style="q3">og skabte sorg og smerte overalt i Juda.</para>
  <para style="q1">
    <verse number="6" style="v"/>Grundlaget for at holde sabbat og højtid forsvandt,</para>
  <para style="q2">da Herren nedrev sit tempel, som var det et skur.</para>
  <para style="q3">Han forstødte i vrede både konger og præster.</para>
  <para style="q1">
    <verse number="7" style="v"/>Han forkastede sit alter, forlod sit tempel,</para>
  <para style="q2">lod fjenderne nedbryde palads og bymur.</para>
  <para style="q3">De jublede i templet som på en højtidsdag.</para>
  <para style="q1">
    <verse number="8" style="v"/>Intet i Jerusalem undgik ødelæggelsens svøbe.</para>
  <para style="q2">Herren havde besluttet, at bymuren skulle falde.</para>
  <para style="q3">Alle fæstningsværker og tårne blev lagt i ruiner.</para>
  <para style="q1">
    <verse number="9" style="v"/>Jerusalems portslåer blev smadret og portene splintret.</para>
  <para style="q2">Kongen og landets ledere blev ført bort til et fremmed land.</para>
  <para style="q3">Toraen bliver glemt og profetisk åbenbaring er forbi.</para>
  <para style="q1">
    <verse number="10" style="v"/>Klædt i sæk og med aske på hovedet</para>
  <para style="q2">sidder de tilbageblevne ledere tavse på jorden.</para>
  <para style="q3">De unge kvinder går nedbøjede omkring.</para>
  <para style="q1">
    <verse number="11" style="v"/>Lidelsen er ikke til at bære, mine tårer er brugt op.</para>
  <para style="q2">Mit hjerte er knust ved at se mit folks smerte.</para>
  <para style="q3">Børn og spædbørn dør af sult midt på gaden.</para>
  <para style="q1">
    <verse number="12" style="v"/>„Mad! Vand!” klager de små og besvimer.</para>
  <para style="q2">De falder om som sårede soldater i byens gader.</para>
  <para style="q3">Langsomt dør de i armene på deres mødre.</para>
  <para style="q1">
    <verse number="13" style="v"/>Nøden og pinen i byen er ufattelig.</para>
  <para style="q2">Åh, Jerusalem, din trøstesløse sorg er uden sidestykke.</para>
  <para style="q3">Det er umuligt at lindre din grænseløse smerte.</para>
  <para style="q1">
    <verse number="14" style="v"/>Ordene I hørte fra jeres såkaldte profeter, var falske.</para>
  <para style="q2">Hvis de havde påtalt jeres synd i stedet for at lyve,</para>
  <para style="q3">havde I måske kunnet undgå denne frygtelige skæbne.</para>
  <para style="q1">
    <verse number="15" style="v"/>På vejen uden for byen går folk nu forbi og råber hånligt:</para>
  <para style="q2">„Er det den by, man kaldte verdens skønneste?</para>
  <para style="q3">Den skulle ellers have bragt glæde til hele jorden.”</para>
  <para style="q1">
    <verse number="16" style="v"/>Raseriet står malet i deres ansigter, mens de håner dig:</para>
  <para style="q2">„Endelig kom Jerusalem ned med nakken!</para>
  <para style="q3">Det har vi set frem til meget længe.”</para>
  <para style="q1">
    <verse number="17" style="v"/>Så fik Herren til sidst gjort alvor af sin trussel.</para>
  <para style="q2">Han gennemførte uden skånsel den straf, han havde lovet.</para>
  <para style="q3">Han gav fjenderne sejr og lod dem tage æren for det.</para>
  <para style="q1">
    <verse number="18" style="v"/>Tårerne skal strømme som en flod dag og nat.</para>
  <para style="q2">Græd øjnene ud af hovedet, Jerusalem, råb til Herren.</para>
  <para style="q3">Lad selv dine nedbrudte mure hulke af gråd.</para>
  <para style="q1">
    <verse number="19" style="v"/>Udgyd dine tårer for Herren natten igennem.</para>
  <para style="q2">Løft hænderne og bønfald ham om at redde dine indbyggere,</para>
  <para style="q3">som er ved at dø af sult i dine gader.</para>
  <para style="q1">
    <verse number="20" style="v"/>„Vær nådig, Herre,” råber Jerusalem. „Stands denne frygtelige straf.</para>
  <para style="q2">Skal mødre virkelig spise deres egne børn, som sad på deres skød?</para>
  <para style="q3">Skal præster og profeter myrdes i dit hellige tempel?</para>
  <para style="q1">
    <verse number="21" style="v"/>Yngre så vel som ældre ligger døde i gadens snavs.</para>
  <para style="q2">Både unge mænd og piger blev hugget ned af sværdet.</para>
  <para style="q3">Herre, du slog dem i din vrede og uden barmhjertighed.</para>
  <para style="q1">
    <verse number="22" style="v"/>Ødelæggeren skabte rædsel overalt, så alle måtte smage din vrede.</para>
  <para style="q2">Du inviterede mine fjender til at komme, som var det en festdag.</para>
  <para style="q3">Fjenden dræbte alle mine kære, som var født og opvokset hos mig.”</para>
  <para style="b"/>
  <chapter number="3" style="c"/>
  <para style="s1">Straf, smerte og håbløshed</para>
  <para style="q1">
    <verse number="1" style="v"/>Afstraffelsen var hård, hans vrede imod mig stor.</para>
  <para style="q2">
    <verse number="2" style="v"/>„Af sted med dig!” sagde han, og førte mig ind i det dybeste mørke.</para>
  <para style="q3">
    <verse number="3" style="v"/>Angrebene haglede ned over mig, jeg oplevede hans straf dagen lang.</para>
  <para style="q1">
    <verse number="4" style="v"/>Bedøvet ligger jeg med knuste knogler, min hud er flået i laser.</para>
  <para style="q2">
    <verse number="5" style="v"/>Bitterhed og smerte er blevet min lod, han omringede mig og angreb fra alle sider.</para>
  <para style="q3">
    <verse number="6" style="v"/>Bunden er nået, dødens mørke omslutter mig, som om jeg allerede lå i graven.</para>
  <para style="q1">
    <verse number="7" style="v"/>Det føles, som om jeg er låst inde og lagt i lænker, jeg er ude af stand til at slippe fri.</para>
  <para style="q2">
    <verse number="8" style="v"/>Desperat råber jeg om hjælp, men han har besluttet ikke at høre mine bønner.</para>
  <para style="q3">
    <verse number="9" style="v"/>Der er ingen vej ud af mit fængsel, for enhver flugtvej er spærret af forhindringer.</para>
  <para style="q1">
    <verse number="10" style="v"/>En løve lå på lur efter mig, en vild bjørn overfaldt mig.</para>
  <para style="q2">
    <verse number="11" style="v"/>Enden var nær, for han trak af med mig og begyndte at flå mig i småstykker.</para>
  <para style="q3">
    <verse number="12" style="v"/>Eller han var som en bueskytte, der brugte mig som skydeskive.</para>
  <para style="q1">
    <verse number="13" style="v"/>Forfærdet så jeg hans pile komme flyvende og bore sig ind i mit hjerte.</para>
  <para style="q2">
    <verse number="14" style="v"/>Folk lo blot ad mig, de sang spotteviser dagen lang.</para>
  <para style="q3">
    <verse number="15" style="v"/>Frygteligt var det at drikke et bæger så fuldt af sorg og smerte.</para>
  <para style="q1">
    <verse number="16" style="v"/>Gruset fyldte min mund, da han trykkede mig ned i jorden.</para>
  <para style="q2">
    <verse number="17" style="v"/>Glemt er den glæde, jeg havde engang, og fred hører fortiden til.</para>
  <para style="q3">
    <verse number="18" style="v"/>Grænsen for min udholdenhed er nået, jeg har mistet håbet om, at Herren vil redde mig.</para>
  <para style="s1">Herrens trofasthed, nåde og almagt</para>
  <para style="q1">
    <verse number="19" style="v"/>Hjemløs og ulykkelig ligger jeg her, jeg kan ikke holde ud at tænke på min smerte.</para>
  <para style="q2">
    <verse number="20" style="v"/>Hver gang jeg tænker over det, bliver jeg dybt deprimeret.</para>
  <para style="q3">
    <verse number="21" style="v"/>Håbet er dog ikke helt udslukt, for én ting holder jeg fast ved:</para>
  <para style="q1">
    <verse number="22" style="v"/>Herrens trofasthed er stor, hans barmhjertighed er ikke brugt op.</para>
  <para style="q2">
    <verse number="23" style="v"/>Hans trofasthed er stor, hans nåde er ny hver morgen.</para>
  <para style="q3">
    <verse number="24" style="v"/>„Herren er min Gud,” siger jeg, „derfor vil jeg sætte min lid til ham.”</para>
  <para style="q1">
    <verse number="25" style="v"/>Ingen, der søger Herren, bliver skuffet, han hjælper dem, der håber på hans svar.</para>
  <para style="q2">
    <verse number="26" style="v"/>Imødese hans svar med tålmodighed, for før eller siden vil han gribe ind.</para>
  <para style="q3">
    <verse number="27" style="v"/>I ungdommen må man lære at bære sit åg.<note caller="+" style="f"><char style="fr" closed="false">3,27 </char><char style="ft" closed="false">Det omtalte åg er muligvis det at være i eksil under babyloniernes herredømme. Kun de helt unge vil opleve befrielsen 70 år senere.</char></note></para>
  <para style="q1">
    <verse number="28" style="v"/>Ja, når Herren lægger sit åg på mig, må jeg acceptere det i stilhed.</para>
  <para style="q2">
    <verse number="29" style="v"/>Jeg vil bøje mig for ham i ydmyghed, for der er stadig håb om redning.</para>
  <para style="q3">
    <verse number="30" style="v"/>Jeg vil vende den anden kind til og tage imod alle fjendens fornærmelser.</para>
  <para style="q1">
    <verse number="31" style="v"/>Lidelsen varer ikke ved, for Herren forkaster os ikke for evigt.</para>
  <para style="q2">
    <verse number="32" style="v"/>Leder han os ind i sorg og smerte, viser han os bagefter nåde og barmhjertighed.</para>
  <para style="q3">
    <verse number="33" style="v"/>Lad ingen tro, at han glæder sig over at straffe vores ulydighed.</para>
  <para style="q1">
    <verse number="34" style="v"/>Mon Herren ikke ser, når et land mishandler sine fanger?</para>
  <para style="q2">
    <verse number="35" style="v"/>Mon Herren ikke ser, når nogen dømmes uretfærdigt?</para>
  <para style="q3">
    <verse number="36" style="v"/>Mon Herren ikke ser, når et menneske fratages sine rettigheder?</para>
  <para style="q1">
    <verse number="37" style="v"/>Nogle tror, at de handler i egen kraft, men Herren står bag det.</para>
  <para style="q2">
    <verse number="38" style="v"/>Når vi oplever velsignelse eller bliver straffet, kommer begge dele fra Herren.</para>
  <para style="q3">
    <verse number="39" style="v"/>Nu kan vi lige så godt se i øjnene, at vi straffes for vore egne synder.</para>
  <para style="s1">Omvendelse og syndserkendelse</para>
  <para style="q1">
    <verse number="40" style="v"/>Oprigtig selverkendelse er nødvendig, lad os erkende vores synd og bede om nåde.</para>
  <para style="q2">
    <verse number="41" style="v"/>Og lad os så løfte vore hjerter og hænder og råbe til Gud i Himlen.</para>
  <para style="q3">
    <verse number="42" style="v"/>Oprørskhed førte os ud i store synder, som Herren var nødt til at straffe.</para>
  <para style="q1">
    <verse number="43" style="v"/>På grund af vore synder blev du vred på os, du ramte os hårdt uden skånsel.</para>
  <para style="q2">
    <verse number="44" style="v"/>Påkaldte vi dig i vore bønner, var det, som om du gemte dig bag en sky.</para>
  <para style="q3">
    <verse number="45" style="v"/>Provokationen fra folkeslagene var ikke til at bære, de så på os som det værste skidt.</para>
  <para style="q1">
    <verse number="46" style="v"/>Ringeagt og trusler var alt, hvad vi mødte fra alle vore fjender omkring os.</para>
  <para style="q2">
    <verse number="47" style="v"/>Rædsel og angst fyldte vore hjerter, for hele vores verden blev lagt i ruiner.</para>
  <para style="q3">
    <verse number="48" style="v"/>Reaktionen på mit folks ødelæggelse kunne ikke blive andet end en strøm af tårer.</para>
  <para style="q1">
    <verse number="49" style="v"/>Strømmen af tårer, der flyder fra mine øjne, er ikke til at standse.</para>
  <para style="q2">
    <verse number="50" style="v"/>Se i nåde til os, Herre, for kun du kan redde os.</para>
  <para style="q3">
    <verse number="51" style="v"/>Synet af Jerusalems befolkning er en stadig smerte i min sjæl.</para>
  <para style="q1">
    <verse number="52" style="v"/>Tænk på, hvordan fjenderne overfaldt mig, selv om jeg ikke havde gjort dem noget.</para>
  <para style="q2">
    <verse number="53" style="v"/>Triumferende smed de mig i et dybt hul og overdængede mig med sten.</para>
  <para style="q3">
    <verse number="54" style="v"/>Til sidst troede jeg, at alt var forbi, og jeg sagde: „Det er ude med mig!”</para>
  <para style="s1">Bøn om hjælp og straf over fjenderne</para>
  <para style="q1">
    <verse number="55" style="v"/>Uden noget af mit eget tilbage råbte jeg til dig, Herre.</para>
  <para style="q2">
    <verse number="56" style="v"/>Udmattet og ussel skreg jeg om hjælp, og du hørte mine tryglende bønner.</para>
  <para style="q3">
    <verse number="57" style="v"/>Uden at tøve kom du mig til hjælp og trøstede mig med et: „Vær ikke bange!”</para>
  <para style="q1">
    <verse number="58" style="v"/>Ved at høre min bøn, Herre, har du reddet mit liv.</para>
  <para style="q2">
    <verse number="59" style="v"/>Vær min dommer, Herre, og døm mine fjender for deres ondskab imod mig.</para>
  <para style="q3">
    <verse number="60" style="v"/>Vend dig mod mine fjender, alle dem, der vendte sig mod mig.</para>
  <para style="q1">
    <verse number="61" style="v"/>Øgenavne brugte de imod mig, Herre, du kender deres ondskabsfulde tanker.</para>
  <para style="q2">
    <verse number="62" style="v"/>De håner mig dagen lang og lægger hele tiden nye planer imod mig.</para>
  <para style="q3">
    <verse number="63" style="v"/>Hør, hvor de håner mig. Fra morgen til aften er jeg skydeskive for deres spot.</para>
  <para style="q1">
    <verse number="64" style="v"/>Åh, Herre, de fortjener, at du straffer dem for alt det onde, de har gjort.</para>
  <para style="q2">
    <verse number="65" style="v"/>Gør dem ude af sig selv af rædsel, udøs din forbandelse over dem.</para>
  <para style="q3">
    <verse number="66" style="v"/>Forfølg dem i din vrede og udslet dem. Udryd dem fra jordens overflade.</para>
  <chapter number="4" style="c"/>
  <para style="s1">Hungersnødens gru</para>
  <para style="q1">
    <verse number="1" style="v"/>Ak, Jerusalems guldklumper har mistet deres herlighed.</para>
  <para style="q2">Hendes hellige øjestene ligger og vansmægter på hvert gadehjørne.</para>
  <para style="q1">
    <verse number="2" style="v"/>Byens befolkning var deres vægt værd i guld,</para>
  <para style="q2">men nu ligger de som værdiløse lerkar, en pottemagers værk.</para>
  <para style="q1">
    <verse number="3" style="v"/>De vilde sjakaler giver deres unger die,</para>
  <para style="q2">men mit folks mødre er følelseskolde som ørkenens strudse.</para>
  <para style="q1">
    <verse number="4" style="v"/>Ethvert spædbarn skriger af tørst med tungen klæbende til ganen.</para>
  <para style="q2">Småbørn tigger om mad, men ingen har noget at give.</para>
  <para style="q1">
    <verse number="5" style="v"/>Folk, som var vant til festmiddage, er nu ved at forgå af sult.</para>
  <para style="q2">De, som levede i luksus, roder nu efter føde i rendestenen.</para>
  <para style="q1">
    <verse number="6" style="v"/>Går det ikke mit folk værre end Sodomas indbyggere?</para>
  <para style="q2">De døde dog på et øjeblik ved Herrens direkte indgreb.</para>
  <para style="q1">
    <verse number="7" style="v"/>Hendes fyrster havde hud som silke og struttede af sundhed,</para>
  <para style="q2">deres ansigter var rødmossede og håret skinnede så smukt.</para>
  <para style="q1">
    <verse number="8" style="v"/>Ingen ville kunne genkende dem nu, hvis de mødte dem på gaden,</para>
  <para style="q2">for de er det rene skind og ben med ansigter sorte som sod.</para>
  <para style="q1">
    <verse number="9" style="v"/>Ja, hellere dræbes af sværdet, end at dø langsomt af sult,</para>
  <para style="q2">fordi madforsyninger ikke kan komme ind i byen.</para>
  <para style="q1">
    <verse number="10" style="v"/>Kan man forestille sig, hvad der sker med en kærlig mor,</para>
  <para style="q2">som tvinges til at koge og spise sine børn for at overleve?</para>
  <para style="q1">
    <verse number="11" style="v"/>Landet er lamslået over Herrens forfærdelige vrede.</para>
  <para style="q2">Jerusalem er ødelagt og brændt ned til grunden.</para>
  <para style="q1">
    <verse number="12" style="v"/>Man mente ikke, det kunne lade sig gøre at indtage Jerusalem.</para>
  <para style="q2">Ingen af jordens konger troede, det var muligt.</para>
  <para style="q1">
    <verse number="13" style="v"/>Nedsablingen skete, fordi profeter og præster havde syndet.</para>
  <para style="q2">De havde myrdet uskyldige folk midt i Herrens hellige by.</para>
  <para style="q1">
    <verse number="14" style="v"/>Overalt i byen raver folk rundt i blinde.</para>
  <para style="q2">De kan ikke undgå at røre ved blod, og derfor er de urene.</para>
  <para style="q1">
    <verse number="15" style="v"/>„Pas på!” advarer folk hinanden, „der kommer en uren!”</para>
  <para style="q2">Flygter de, siger de fremmede folkeslag: „Her kan I ikke bo!”</para>
  <para style="q1">
    <verse number="16" style="v"/>Respekt for præsterne og landets ledere hører fortiden til,</para>
  <para style="q2">for Herren har slået hånden af dem og spredt dem for alle vinde.</para>
  <para style="q1">
    <verse number="17" style="v"/>Skildvagterne stod og spejdede efter hjælp, men forgæves.</para>
  <para style="q2">Ingen af vores allierede havde magt til at redde os.</para>
  <para style="q1">
    <verse number="18" style="v"/>Tidspunktet nærmede sig, hvor alt var forbi.</para>
  <para style="q2">Vi kunne ikke gå ud på gaden af frygt for at blive dræbt.</para>
  <para style="q1">
    <verse number="19" style="v"/>Uden at vise nåde kastede fjenderne sig over os som gribbe.</para>
  <para style="q2">De forfulgte os i bjergene og lå på lur efter os i ørkenen.</para>
  <para style="q1">
    <verse number="20" style="v"/>Vores egen konge, Herrens udvalgte, gik lige i deres fælde,</para>
  <para style="q2">han, som vi troede kunne beskytte os fra enhver fjende.</para>
  <para style="q1">
    <verse number="21" style="v"/>Østpå glæder I jer, Edoms folk, for denne gang var det ikke jer, der blev ramt.</para>
  <para style="q2">Men en dag skal også I drikke Herrens vredes vin, så I mister besindelsen.</para>
  <para style="q1">
    <verse number="22" style="v"/>Åh, Jerusalem, din straf var hård, men en dag bliver du genoprettet.</para>
  <para style="q2">Edoms folk, derimod, vil blive straffet, fordi de svigtede os.</para>
  <para style="b"/>
  <chapter number="5" style="c"/>
  <para style="s1">De efterladte indbyggeres sorg og bøn om genoprettelse</para>
  <para style="q1">
    <verse number="1" style="v"/>Herre, tænk på, hvor meget vi har lidt.</para>
  <para style="q2">Glem ikke al den foragt, vi har måttet tåle.</para>
  <para style="q1">
    <verse number="2" style="v"/>Det land, du gav os, er fyldt med fremmede,</para>
  <para style="q2">udlændinge overtog vores ejendom.</para>
  <para style="q1">
    <verse number="3" style="v"/>Vi er forældreløse, vore fædre er døde,</para>
  <para style="q2">og vore mødre sidder tilbage som enker.</para>
  <para style="q1">
    <verse number="4" style="v"/>Selv vandet, vi drikker, må vi købe,</para>
  <para style="q2">og vi betaler for brændsel i dyre domme.</para>
  <para style="q1">
    <verse number="5" style="v"/>Vi træller under vore fjenders tyranni,</para>
  <para style="q2">vi er trætte af slid og slæb, og åget trykker os.</para>
  <para style="q1">
    <verse number="6" style="v"/>Vi har måttet underlægge os Egypten og Assyrien</para>
  <para style="q2">for at have mad at spise.</para>
  <para style="q1">
    <verse number="7" style="v"/>Vore forfædre syndede, men nu er de døde,</para>
  <para style="q2">så det er os, der må bære straffen.</para>
  <para style="q1">
    <verse number="8" style="v"/>Et slavefolk er blevet herrer over os,</para>
  <para style="q2">og der er ingen til at redde os.</para>
  <para style="q1">
    <verse number="9" style="v"/>Vi må hente vores føde langvejsfra</para>
  <para style="q2">og risikere at blive overfaldet på vejen.</para>
  <para style="q1">
    <verse number="10" style="v"/>Vores hud er blevet mørk af solen,</para>
  <para style="q2">og sulten brænder i os.</para>
  <para style="q1">
    <verse number="11" style="v"/>I Jerusalem voldtager de vore kvinder,</para>
  <para style="q2">og vore unge piger krænkes i Judas byer.</para>
  <para style="q1">
    <verse number="12" style="v"/>Vore ledere henrettede de ved hængning,</para>
  <para style="q2">gamle folk viste de ikke medynk.</para>
  <para style="q1">
    <verse number="13" style="v"/>Vore unge mænd må nu trække kværnen,</para>
  <para style="q2">vore drenge segner under byrder af brænde.</para>
  <para style="q1">
    <verse number="14" style="v"/>De gamle forsvandt fra byens torve,</para>
  <para style="q2">de unges muntre musik er forstummet.</para>
  <para style="q1">
    <verse number="15" style="v"/>Vi har alle mistet vores livsglæde,</para>
  <para style="q2">den lystige dans er afløst af sorg.</para>
  <para style="q1">
    <verse number="16" style="v"/>Vi har intet mere at være stolte af.</para>
  <para style="q2">Vi har syndet og har det elendigt.</para>
  <para style="q1">
    <verse number="17" style="v"/>Vore hjerter er fyldt med sorg,</para>
  <para style="q2">vi kan dårligt se ud af øjnene for tårer.</para>
  <para style="q1">
    <verse number="18" style="v"/>Vi græder over Zions bjerg, hvor templet lå,</para>
  <para style="q2">nu strejfer sjakaler om i ruinerne.</para>
  <para style="q1">
    <verse number="19" style="v"/>Herre, du er dog for evigt den samme.</para>
  <para style="q2">Dit herredømme varer fra slægt til slægt.</para>
  <para style="q1">
    <verse number="20" style="v"/>Vil du for evigt glemme os?</para>
  <para style="q2">Hvor længe skal vi vente på din frelse?</para>
  <para style="q1">
    <verse number="21" style="v"/>Drag os tilbage til dig, så vi omvender os.</para>
  <para style="q2">Giv os en ny chance, så alt bliver som før.</para>
  <para style="q1">
    <verse number="22" style="v"/>Eller har du fuldstændig forkastet os?</para>
  <para style="q2">Er din vrede som en bundløs afgrund?</para>
</usx>
