<?xml version="1.0" encoding="UTF-8"?>
<usx version="2.6">
  <book code="JON" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">JONAS’ BOG</para>
  <para style="toc1">Jonas’ Bog</para>
  <para style="toc2">Jonas’ Bog</para>
  <para style="toc3">Jon.</para>
  <para style="mt1">Jonas’ Bog</para>
  <para style="imt">Indledning</para>
  <para style="ip">
    <char style="bd">Forfatter og datering:</char> Jonas kom fra Gat-Hefer lidt nord for Nazaret (se <char style="xt"><ref loc="2KI 14:25">2.Kong. 14,25</ref></char>) og levede i det 8. årh. f.Kr., samtidig med Amos.</para>
  <para style="ip">
    <char style="bd">Indhold:</char> Jonas blev kaldet af Gud til at forkynde dom over Israels ærkefjende, det mægtige Assyrien. Gud befalede ham at gå til Assyriens hovedstad, Nineve, med budskab om, at byen ville blive ødelagt på grund af folkets synd. I stedet for at rejse til Nineve, flygtede Jonas i den modsatte retning, blev kastet i havet og slugt af et stort havdyr, som bragte ham ind på land i god behold. Da Gud derefter gentog sin befaling, adlød Jonas og gik til Nineve, hvis indbyggere omvendte sig som følge af hans budskab til dem. Derfor skånede Gud byen, men Jonas blev fornærmet, fordi hans profeti ikke gik i opfyldelse.</para>
  <para style="ip">
    <char style="bd">Budskab:</char> Bogen viser Guds vrede over synd, men også hans nåde og barmhjertighed. Han vil hellere tilgive sit folks fjender, hvis de omvender sig fra deres synd, end straffe dem.</para>
  <chapter number="1" style="c"/>
  <para style="s1">Jonas nægter at adlyde Gud</para>
  <para style="p">
    <verse number="1" style="v"/>En dag talte Herren til Jonas, Amittajs søn. Han sagde: <verse number="2" style="v"/>„Tag af sted til den store by Nineve og råb til dens befolkning, at jeg vil straffe dem for deres ondskab.”</para>
  <para style="p">
    <verse number="3" style="v"/>Men Jonas ønskede ikke at gøre, hvad Gud havde sagt til ham, så han flygtede i den modsatte retning. Han gik ned til havnebyen Jafo, hvor han fandt et skib, der skulle til Tarshish.<note caller="+" style="f"><char style="fr" closed="false">1,3 </char><char style="ft" closed="false">Mange mener, at Tarshish lå i Spanien, men det vides ikke med sikkerhed. Jafo eller Joppe svarer til det nuværende Jaffa.</char></note> Han betalte for rejsen og gik om bord for at sejle til Tarshish og dermed unddrage sig den opgave, Gud havde givet ham.</para>
  <para style="s1">Gud straffer Jonas for hans ulydighed</para>
  <para style="p">
    <verse number="4" style="v"/>Men Herren sendte en voldsom orkan hen over havet, så skibet var ved at blive knust. <verse number="5" style="v"/>Sømændene blev dødsens angst og råbte til hver deres gud om hjælp. De kastede også hele lasten over bord for at lette skibet.</para>
  <para style="p">Imens lå Jonas nede i lastrummet og sov. <verse number="6" style="v"/>Kaptajnen gik ned og vækkede ham. „Hvorfor ligger du her og sover?” råbte han. „Stå op og råb til din gud om hjælp! Måske vil han vise os barmhjertighed og redde os fra at drukne.”</para>
  <para style="p">
    <verse number="7" style="v"/>Da de var kommet op på dækket, sagde søfolkene til hinanden: „Lad os kaste lod for at finde ud af, hvem der er skyld i denne frygtelige orkan.” Det gjorde de så, og loddet traf Jonas.</para>
  <para style="p">
    <verse number="8" style="v"/>Så begyndte de anklagende spørgsmål at hagle ned over ham: „Er det virkelig dig, der er skyld i det her?” „Hvem er du egentlig?” „Hvad bestiller du her?” „Hvor kommer du fra?” „Hvilket folk tilhører du?” <verse number="9" style="v"/>Jonas svarede: „Jeg er hebræer. Jeg tilbeder Herren, den Gud, som bor i Himlen, og som har skabt både havet og landjorden.” <verse number="10" style="v"/>Så fortalte han dem, at han var på flugt fra sin gud. Mændene blev dybt rystede, da de hørte det. „Hvordan kunne du gøre det?” råbte de. <verse number="11" style="v"/>Imens blev orkanen om muligt endnu værre. „Hvad skal vi gøre ved dig, for at din gud kan standse stormen?” <verse number="12" style="v"/>„Kast mig i havet,” svarede Jonas. „Så lægger bølgerne sig. Jeg indrømmer, at det er min skyld, at denne orkan har ramt jer.”</para>
  <para style="p">
    <verse number="13" style="v"/>Besætningen prøvede dog først at ro i retning af land, men det var håbløst. Orkanen var alt for voldsom. <verse number="14" style="v"/>Så råbte de til Jonas’ gud, Herren: „Åh, Herre, lad os ikke omkomme på grund af denne mand! Gør os ikke ansvarlige for hans død, når vi kaster ham i havet. Du har jo selv sendt denne orkan!” <verse number="15" style="v"/>Så tog de Jonas og kastede ham ud i havet. Øjeblikkeligt lagde vinden sig. <verse number="16" style="v"/>Mændene var målløse over Herrens store magt, og de bragte ham ofre og aflagde løfter om, at fra nu af skulle han være deres gud.</para>
  <chapter number="2" style="c"/>
  <para style="s1">Jonas beder til Gud og oplever Guds nåde</para>
  <para style="p">
    <verse number="1" style="v"/>I mellemtiden havde Herren ordnet det sådan, at en stor fisk slugte Jonas. Jonas var inde i fisken i tre dage,<note caller="+" style="f"><char style="fr" closed="false">2,1 </char><char style="ft" closed="false">Ordret: „tre dage og tre nætter”, men der var i virkeligheden kun to nætter mellem de tre dage, som tælles inklusivt, så det bliver ca. to døgn.</char></note> <verse number="2" style="v"/>og fra fiskens indre bad han til Gud:</para>
  <para style="q1">
    <verse number="3" style="v"/>„I min nød vendte jeg mig til dig, Herre,</para>
  <para style="q2">og du greb ind!</para>
  <para style="q1">Jeg råbte om hjælp fra dødens forgård,</para>
  <para style="q2">og du bønhørte mig!”</para>
  <para style="p">Han fortsatte:</para>
  <para style="q1">
    <verse number="4" style="v"/>„Du kastede mig i havet,</para>
  <para style="q2">og jeg sank ned i dybet.</para>
  <para style="q1">Jeg blev slugt af det store ocean,</para>
  <para style="q2">og bølgerne rasede oven over mig.</para>
  <para style="q1">
    <verse number="5" style="v"/>Jeg troede, du havde forkastet mig,</para>
  <para style="q2">og at jeg aldrig mere skulle se dit hellige tempel.</para>
  <para style="q1">
    <verse number="6-7" style="v"/>Vandmasserne lukkede sig omkring mig,</para>
  <para style="q2">havets dyb omsluttede mig.</para>
  <para style="q1">Vandplanterne viklede sig om hovedet på mig,</para>
  <para style="q2">og jeg sank ned mod bjergenes rødder.</para>
  <para style="q1">Jeg var på vej gennem dødsrigets port,</para>
  <para style="q2">som ville blive smækket i efter mig for evigt.</para>
  <para style="q1">Men Herre, du hørte min bøn</para>
  <para style="q2">og rev mig ud af dødens gab.</para>
  <para style="q1">
    <verse number="8" style="v"/>Da alt håb var ude, vendte jeg mig til dig, Herre,</para>
  <para style="q2">og fra dit hellige tempel hørte du min bøn.</para>
  <para style="q1">
    <verse number="9" style="v"/>De, som holder sig til falske guder,</para>
  <para style="q2">oplever ikke din trofasthed og nåde.</para>
  <para style="q1">
    <verse number="10" style="v"/>Men det har jeg nu oplevet,</para>
  <para style="q2">og jeg vil takke dig med lovsang og ofre.</para>
  <para style="q1">Jeg vil indfri mine løfter til dig,<note caller="+" style="f"><char style="fr" closed="false">2,10 </char><char style="ft" closed="false">Jonas har sikkert lovet at adlyde Herren fra nu af, hvis blot han blev reddet fra at drukne.</char></note></para>
  <para style="q2">for det er dig, Herre, der har magt til at redde.”</para>
  <para style="p">
    <verse number="11" style="v"/>Derefter sørgede Herren for, at fisken spyttede Jonas ud på strandbredden.</para>
  <chapter number="3" style="c"/>
  <para style="s1">Jonas adlyder Gud denne gang</para>
  <para style="p">
    <verse number="1" style="v"/>Igen talte Herren til Jonas og sagde: <verse number="2" style="v"/>„Tag af sted til den store by Nineve og udråb over den det budskab, jeg giver dig.”</para>
  <para style="p">
    <verse number="3" style="v"/>Denne gang adlød Jonas og tog til Nineve, som Herren havde befalet. Nineve var en umådelig stor by, og det ville tage tre dage at gå igennem<note caller="+" style="f"><char style="fr" closed="false">3,3 </char><char style="ft" closed="false">Eller: „gå rundt om den.”</char></note> den.</para>
  <para style="p">
    <verse number="4" style="v"/>Jonas gik nu igennem byen og råbte en hel dag: „Om 40 dage<note caller="+" style="f"><char style="fr" closed="false">3,4 </char><char style="ft" closed="false">Den græske oversættelse siger 3 dage, og det er muligvis en gengivelse af den oprindelige tekst. Tallet 3 står for Guds overnaturlige indgreb, mens tallet 40 angiver en periode, hvor man bliver sat på prøve.</char></note> vil Nineve blive lagt i ruiner!”</para>
  <para style="s1">Nineves indbyggere angrer deres synd og oplever Guds nåde</para>
  <para style="p">
    <verse number="5" style="v"/>Nineves indbyggere tog budskabet alvorligt, og der blev udråbt en faste. Byens ledere og hele befolkningen klædte sig i sæk og aske for at vise, at de angrede deres synder.</para>
  <para style="p">
    <verse number="6-9" style="v"/>Så snart Nineves konge havde hørt Jonas’ budskab, havde han nemlig holdt rådslagning med sine ministre. De blev enige om, at følgende befaling skulle bekendtgøres over hele byen: „Kongen og hans ministre bekendtgør hermed, at ingen, hverken dyr eller mennesker, må spise eller drikke noget! Alle skal klæde sig i sæk og aske og råbe til Gud om nåde! Alle skal omvende sig fra deres ondskab og gøre ende på uretfærdighed og vold! Måske vil Gud vise barmhjertighed og ikke ramme os med sin frygtelige straf, men lade os leve.” Derefter tog kongen sin kappe af, klædte sig i sæk og aske og satte sig på jorden.</para>
  <para style="p">
    <verse number="10" style="v"/>Da Gud så, at indbyggerne omvendte sig fra deres ondskab, forbarmede han sig og ødelagde ikke byen, som han havde sagt, han ville gøre.</para>
  <chapter number="4" style="c"/>
  <para style="s1">Gud giver Jonas en lektion i nåde</para>
  <para style="p">
    <verse number="1" style="v"/>Men Jonas blev rasende. <verse number="2" style="v"/>„Tænkte jeg det ikke nok!” klagede han til Herren. „Jeg vidste det allerede, inden jeg tog hjemmefra! Det var derfor, jeg hellere ville flygte til Tarshish! Jeg ved jo, at du er en nådig og barmhjertig Gud. Der skal meget til, før du bliver vred, og du er så fuld af kærlighed, at du tilgiver folk, bare de beder om det! <verse number="3" style="v"/>Lad mig dø, Herre. Jeg vil hellere dø end leve, når det skal være på den måde!” <verse number="4" style="v"/>Men Herren svarede: „Jonas, har du grund til at være så vred?”</para>
  <para style="p">
    <verse number="5" style="v"/>Jonas var gået ud øst for byen og havde lavet sig en lille hytte af grene. Så havde han sat sig i skyggen for at se på, når byen blev ødelagt.</para>
  <para style="p">
    <verse number="6" style="v"/>Herren lod nu en plante skyde op og give skygge over hans hoved. Jonas var da også vældig glad for planten.</para>
  <para style="p">
    <verse number="7" style="v"/>Men Gud lod derefter en orm bide hul i plantens stængel, så den allerede næste morgen var visnet. <verse number="8" style="v"/>Da solen stod op, sendte Gud en brændende østenvind. Solens stråler stak Jonas, så han blev dårlig og kun ønskede at dø.</para>
  <para style="p">
    <verse number="9" style="v"/>„Jonas, har du grund til at være vred over det med planten?” spurgte Gud.</para>
  <para style="p">„Jeg er så vred, at jeg foretrækker at dø!” svarede Jonas.</para>
  <para style="p">
    <verse number="10" style="v"/>„Du har medlidenhed med en plante, som du ikke engang selv har plantet,” sagde Herren. „Den voksede op den ene nat og forsvandt den næste. <verse number="11" style="v"/>Hvor meget mere skulle jeg da ikke have medlidenhed med Nineve, hvor der bor mere end 120.000 uskyldige børn, som endnu ikke kender forskel på højre og venstre.<note caller="+" style="f"><char style="fr" closed="false">4,11 </char><char style="ft" closed="false">Meningen er omstridt. Mere ordret: „…den store by Nineve, hvor der er mere end 12 myriader af mennesker, som ikke kender forskel på højre og venstre.” Det kan betyde, at de ikke kender forskel på godt og ondt, og nogle mener, at det store antal mennesker må være den samlede befolkning. En myriade er 10.000.</char></note> Og hvad med alle de uskyldige husdyr?”</para>
</usx>
