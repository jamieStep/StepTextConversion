<?xml version="1.0" encoding="UTF-8"?>
<usx version="2.6">
  <book code="HAB" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">HABAKKUKS BOG</para>
  <para style="toc1">Habakkuks Bog</para>
  <para style="toc2">Habakkuks Bog</para>
  <para style="toc3">Hab.</para>
  <para style="mt1">Habakkuks Bog</para>
  <para style="imt">Indledning</para>
  <para style="ip">
    <char style="bd">Historisk baggrund:</char> Habakkuk levede i sidste halvdel af det 7. årh. f.Kr., nogenlunde samtidig med Jeremias og Zefanias.</para>
  <para style="ip">
    <char style="bd">Indhold og budskab:</char> Profeten anklager judæerne for deres ondskab og ugudelighed og forudsiger, at Gud vil bruge babylonierne til at straffe sit folk. Han har dog svært ved at forstå, at Gud kan bruge et så ugudeligt folk som babylonierne i sin plan. Bogen udtrykker Habakkuks frustration, men også Guds åbenbaring af sig selv midt i denne frustration: Gud er historiens Herre, mægtig til at tvinge gudløsheden ind under sin vilje. Derfor behøver de gudfrygtige ikke at fortvivle over de tilsyneladende meningsløse omstændigheder, tværtimod, de bør have tro til Gud og tillid til, at han har det sidste ord.</para>
  <chapter number="1" style="c"/>
  <para style="s1">Habakkuks frustration og spørgsmål</para>
  <para style="p">
    <verse number="1" style="v"/>Jeg, profeten Habakkuk, modtog en åbenbaring<note caller="+" style="f"><char style="fr" closed="false">1,1 </char><char style="ft" closed="false">Eller: „byrde”, et udtryk som ofte bruges om et profetisk budskab.</char></note> fra Herren i et syn. Jeg havde sagt til ham:</para>
  <para style="q1">
    <verse number="2" style="v"/>„Herre, hvor længe skal jeg råbe om hjælp,</para>
  <para style="q2">før du hører mig?</para>
  <para style="q1">Hvor længe skal vold og ondskab vare ved,</para>
  <para style="q2">før du griber ind?</para>
  <para style="q1">
    <verse number="3" style="v"/>Hvorfor skal jeg se på al den ondskab?</para>
  <para style="q2">Hvordan kan du holde ud at se mennesker lide?</para>
  <para style="q1">Ødelæggelse og vold er daglig kost.</para>
  <para style="q2">Alle steder er der konflikter og skænderier.</para>
  <para style="q1">
    <verse number="4" style="v"/>Loven er sat ud af kraft,</para>
  <para style="q2">der er ingen retfærdighed mere.</para>
  <para style="q1">Når gudløsheden tager overhånd,</para>
  <para style="q2">bliver sandheden undertrykt.”</para>
  <para style="s1">Herrens svar</para>
  <para style="q1">
    <verse number="5" style="v"/>Herren svarede mig:</para>
  <para style="q1">„I bør lukke øjnene op og se på folkeslagene.</para>
  <para style="q2">I vil blive forbavsede og stumme af undren.</para>
  <para style="q1">For jeg gør noget i jeres samtid,</para>
  <para style="q2">som I ikke vil tro på, når I får det fortalt.</para>
  <para style="q1">
    <verse number="6" style="v"/>Jeg vil sende kaldæerne<note caller="+" style="f"><char style="fr" closed="false">1,6 </char><char style="ft" closed="false">Kaldæerne nedstammer egentlig fra Kesed, en søn af Nahor, Abrahams bror, men har altid boet i det område, der kaldes Babylonien, og blev således en del af det babyloniske folk. Undertiden bruges ordet synonymt med babylonierne.</char></note> imod jer,</para>
  <para style="q2">et hidsigt og hensynsløst folk.</para>
  <para style="q1">De strejfer omkring over hele jorden</para>
  <para style="q2">og erobrer fremmede byer og lande.</para>
  <para style="q1">
    <verse number="7" style="v"/>De er grusomme og frygtindgydende</para>
  <para style="q2">og gør lige, hvad der passer dem.</para>
  <para style="q1">
    <verse number="8" style="v"/>Deres heste er hurtigere end leoparder,</para>
  <para style="q2">de kommer farende som ulve i tusmørket.</para>
  <para style="q1">Deres ryttere kommer galoperende langvejsfra,</para>
  <para style="q2">de styrtdykker som ørne over deres bytte.</para>
  <para style="q1">
    <verse number="9" style="v"/>Alle er de opsat på vold</para>
  <para style="q2">med beslutsomhed malet i ansigtet.</para>
  <para style="q1">De tager fanger i massevis,</para>
  <para style="q2">talløse som havets sand.</para>
  <para style="q1">
    <verse number="10" style="v"/>De håner konger</para>
  <para style="q2">og spotter fyrster.</para>
  <para style="q1">De ler ad deres fæstningsværker</para>
  <para style="q2">og løber dem over ende med lethed.</para>
  <para style="q1">
    <verse number="11" style="v"/>De farer frem som et stormvejr</para>
  <para style="q2">og fortsætter videre på deres vej.</para>
  <para style="q1">Men de gør deres egen styrke til deres gud,</para>
  <para style="q2">og det er deres største synd.”</para>
  <para style="s1">Habakkuks indvendinger</para>
  <para style="q1">
    <verse number="12" style="v"/>Men Herre, du har været vores Gud fra ældgamle tider.</para>
  <para style="q2">Du kan da ikke udrydde dit eget folk?</para>
  <para style="q1">Du vil bruge vores fjender til at straffe os,</para>
  <para style="q2">men du er stadig vores redning.</para>
  <para style="q1">
    <verse number="13" style="v"/>Du er jo en hellig Gud,</para>
  <para style="q2">som ikke kan tåle, at ondskaben får overhånd.</para>
  <para style="q1">Hvordan kan du tillade, at gudløse mennesker</para>
  <para style="q2">tilintetgør dem, som er bedre end dem selv?</para>
  <para style="q1">
    <verse number="14" style="v"/>Vi bliver som havets fisk,</para>
  <para style="q2">som krybdyr uden en anfører.</para>
  <para style="q1">
    <verse number="15" style="v"/>Fjenden vil fiske os op med kroge</para>
  <para style="q2">eller fange os i deres vod.</para>
  <para style="q1">Når de har fået en stor fangst,</para>
  <para style="q2">vil de juble over deres bedrift.</para>
  <para style="q1">
    <verse number="16" style="v"/>De tilbeder deres vod</para>
  <para style="q2">og ofrer røgelse til deres net,</para>
  <para style="q1">for det er deres net, som har gjort dem rige</para>
  <para style="q2">og givet dem velstand i overflod.</para>
  <para style="q1">
    <verse number="17" style="v"/>Herre, hvor længe får de lov at fiske?</para>
  <para style="q2">Hvor længe får de lov at udrydde andre folkeslag?</para>
  <chapter number="2" style="c"/>
  <para style="q1">
    <verse number="1" style="v"/>Jeg vil spejde efter et ord fra Herren,</para>
  <para style="q2">gå op på bymuren og holde udkig.</para>
  <para style="q1">Jeg vil høre, hvad han har at sige,</para>
  <para style="q2">så jeg kan få svar på min klage.</para>
  <para style="s1">Guds svar til Habakkuk</para>
  <para style="q1">
    <verse number="2" style="v"/>Herren sagde til mig:</para>
  <para style="q1">„Synet skal du skrive tydeligt på tavlerne,</para>
  <para style="q2">så herolden kan løbe af sted med det.</para>
  <para style="q1">
    <verse number="3" style="v"/>Det handler om noget, som skal ske i fremtiden.</para>
  <para style="q2">Når tiden er inde, vil det blive opfyldt.</para>
  <para style="q1">Vær tålmodige, når I synes, det trækker ud,</para>
  <para style="q2">for han, som skal komme, vil komme,</para>
  <para style="q3">og han kommer ikke for sent.</para>
  <para style="q1">
    <verse number="4" style="v"/>Den hovmodige har ikke den rette indstilling,</para>
  <para style="q2">men den retskafne får livet ved sin tro.<note caller="+" style="f"><char style="fr" closed="false">2,4 </char><char style="ft" closed="false">Eller: „trofasthed”. Det hebraiske ord har mange nuancer i området trofasthed, ærlighed, troværdighed, lydighed. Det indebærer også afhængighed af og lydighed mod Gud. Også på græsk bruges det samme ord for tro og trofasthed.</char></note>”</para>
  <para style="q1">
    <verse number="5" style="v"/>Babylonierne er berusede af deres magt,</para>
  <para style="q2">deres hovmod giver dem ingen hvile.</para>
  <para style="q1">De er grådige som dødsriget,</para>
  <para style="q2">der aldrig kan få nok.</para>
  <para style="q1">De skraber alle folkeslag til sig,</para>
  <para style="q2">men får aldrig fanger nok.</para>
  <para style="q1">
    <verse number="6" style="v"/>Engang vil de undertrykte folkeslag håne dem og sige:</para>
  <para style="q1">„Ve jer, der stjæler og røver fra andre.</para>
  <para style="q2">Hvor længe vil I udnytte andre for selv at blive rige?”</para>
  <para style="b"/>
  <para style="q1">
    <verse number="7" style="v"/>Pludselig en dag vil de undertrykte rejse sig</para>
  <para style="q2">og gøre oprør imod jer babyloniere.</para>
  <para style="q1">Så bliver det jeres tur til at skælve,</para>
  <para style="q2">og jer, der bliver udplyndret.</para>
  <para style="q1">
    <verse number="8" style="v"/>Fordi I har plyndret mange lande,</para>
  <para style="q2">vil de resterende lande nu plyndre jer.</para>
  <para style="q1">I må bøde for alle de voldshandlinger og mord,</para>
  <para style="q2">I har begået i andre byer og lande.</para>
  <para style="b"/>
  <para style="q1">
    <verse number="9" style="v"/>Ve jer, der bliver rige på andres bekostning.</para>
  <para style="q2">I tror I kan købe sikkerhed,</para>
  <para style="q3">både for jer selv og jeres familie.</para>
  <para style="q1">
    <verse number="10" style="v"/>Men fordi I har taget så mange menneskers liv,</para>
  <para style="q2">har I selv mistet retten til livet.</para>
  <para style="q1">
    <verse number="11" style="v"/>Hvis mursten kunne tale, ville de anklage jer,</para>
  <para style="q2">tagbjælkerne ville afsløre, hvad I har gjort.</para>
  <para style="q1">
    <verse number="12" style="v"/>Ve jer, som opbygger en by</para>
  <para style="q2">gennem vold og forbrydelser.</para>
  <para style="q1">
    <verse number="13" style="v"/>Herren, den Almægtige, har jo sagt,</para>
  <para style="q2">at alt, hvad mennesker bygger, vil gå op i røg.</para>
  <para style="q3">Alt deres slid og slæb er til ingen nytte.</para>
  <para style="q1">
    <verse number="14" style="v"/>Men som verdenshavene er fyldt med vand,</para>
  <para style="q2">vil jorden blive fyldt med erkendelsen af Herrens herlighed.</para>
  <para style="b"/>
  <para style="q1">
    <verse number="15" style="v"/>Ve jer, I, der tvinger mennesker til at tømme jeres vredes bæger</para>
  <para style="q2">og bagefter fryder jer over deres ulykkelige tilstand.</para>
  <para style="q1">
    <verse number="16" style="v"/>Derfor skal I selv opleve skam</para>
  <para style="q2">i stedet for hæder og ære.</para>
  <para style="q1">Nu er det jeres tur til at drikke af bægeret,</para>
  <para style="q2">og jeres ynkelige tilstand bliver stillet til skue.</para>
  <para style="q1">Nu rækker Herren jer sit vredesbæger,</para>
  <para style="q2">så jeres herlighed bliver erstattet af elendighed.</para>
  <para style="q1">
    <verse number="17" style="v"/>I bliver hugget ned,</para>
  <para style="q2">fordi I huggede Libanons skove ned.</para>
  <para style="q1">I bliver jaget,</para>
  <para style="q2">fordi I jagtede skovens dyr.</para>
  <para style="q1">Jeres by fyldes af blodet fra dens indbyggere,</para>
  <para style="q2">fordi I selv har udgydt blod i andre byer og lande.</para>
  <para style="q1">
    <verse number="18" style="v"/>Hvad hjælper det at bede til en afgud,</para>
  <para style="q2">når det er jer selv, der har lavet den?</para>
  <para style="q1">Hvad hjælper det at spørge falske profeter til råds,</para>
  <para style="q2">når de kun kan lyve og bedrage?</para>
  <para style="q1">Kan man have tillid til en afgud, man selv har skabt,</para>
  <para style="q2">og som ikke engang kan tale?</para>
  <para style="q1">
    <verse number="19" style="v"/>Ve jer, der prøver at puste liv i en træklods</para>
  <para style="q2">eller forsøger at vække en stenstøtte til live.</para>
  <para style="q3">Kan de måske vejlede jer?</para>
  <para style="q1">De er godt nok belagt med guld og sølv,</para>
  <para style="q2">men der er ikke gnist af liv i dem.</para>
  <para style="q1">
    <verse number="20" style="v"/>Men Herren bor i sin helligdom.</para>
  <para style="q2">Lad jorden fyldes af ærefrygt for ham.</para>
  <chapter number="3" style="c"/>
  <para style="s1">Habakkuks sang</para>
  <para style="q1">
    <verse number="1" style="v"/>Denne bøn sang profeten Habakkuk for Herren:</para>
  <para style="q1">
    <verse number="2" style="v"/>Herre, jeg har hørt om dit ry.</para>
  <para style="q2">Jeg er fuld af ærefrygt for de undere, du udførte.</para>
  <para style="q1">Gør det igen, Herre.</para>
  <para style="q2">Vis os snart dine underfulde gerninger.</para>
  <para style="q3">Men vær barmhjertig midt i din vrede.</para>
  <para style="q1">
    <verse number="3" style="v"/>Den hellige Gud drog op fra Parans bjerg,</para>
  <para style="q2">han førte sit folk gennem Teman i Edom.<note caller="+" style="f"><char style="fr" closed="false">3,3 </char><char style="ft" closed="false">Jf. <char style="xt"><ref loc="DEU 2">5.Mos. 2</ref></char> og 33.</char></note></para>
  <para style="q1">Hans herlighed dækkede himlen,</para>
  <para style="q2">og hans storhed fyldte jorden.</para>
  <para style="q1">
    <verse number="4" style="v"/>Han kom med sit skarpe lys,</para>
  <para style="q2">og de lyn, han kastede, viste hans kraft.</para>
  <para style="q1">
    <verse number="5" style="v"/>Han sendte plager mod sine fjender,</para>
  <para style="q2">og lod pesten hærge dem.</para>
  <para style="q1">
    <verse number="6" style="v"/>Når han standsede op, rystede jorden af skræk,</para>
  <para style="q2">et blik fra ham fik folkeslagene til at bæve.</para>
  <para style="q1">De ældgamle bjerge slog revner,</para>
  <para style="q2">de evige høje sank sammen.</para>
  <para style="q3">Hans kraft er for evigt den samme.</para>
  <para style="q1">
    <verse number="7" style="v"/>Midjans telte faldt sammen,</para>
  <para style="q2">Kushans teltduge blev revet i stykker.</para>
  <para style="q1">
    <verse number="8" style="v"/>Var det floden, du var ude efter, Herre,</para>
  <para style="q2">da du standsede dens løb?</para>
  <para style="q1">Var det havet, du var vred på, da du skilte vandene ad,</para>
  <para style="q2">og reddede os med dine heste og stridsvogne?</para>
  <para style="q1">
    <verse number="9" style="v"/>Du blottede din bue,</para>
  <para style="q2">skød dine lyn mod det fastsatte mål,</para>
  <para style="q3">lod tordenskyller lave kløfter i jorden.</para>
  <para style="q1">
    <verse number="10" style="v"/>Bjergene så dig og vred sig i panik,</para>
  <para style="q2">et skybrud passerede forbi.</para>
  <para style="q1">Havdybet<note caller="+" style="f"><char style="fr" closed="false">3,10 </char><char style="ft" closed="false">Kan være en symbolsk henvisning til en hær af fjender eller til den egyptiske hær, der druknede i Det Røde Hav.</char></note> råbte i rædsel</para>
  <para style="q2">og rakte fortvivlet hænderne i vejret.</para>
  <para style="q1">
    <verse number="11" style="v"/>Solen og månen stod stille i deres baner,</para>
  <para style="q2">overvældet af dine lynglimt</para>
  <para style="q3">og lyset fra dine glinsende spyd.</para>
  <para style="q1">
    <verse number="12" style="v"/>I vrede trampede du på jorden,</para>
  <para style="q2">du trådte på alle dine fjender.</para>
  <para style="q1">
    <verse number="13" style="v"/>Du drog ud for at frelse dit folk,</para>
  <para style="q2">for at redde din udvalgte tjener.</para>
  <para style="q1">Du knuste ondskabens herre</para>
  <para style="q2">og tilintetgjorde hele hans hær.</para>
  <para style="q1">
    <verse number="14" style="v"/>Fjendernes hær stormede frem</para>
  <para style="q2">og frydede sig over det lette bytte.</para>
  <para style="q1">Men du sendte dine pile imod dem</para>
  <para style="q2">og gennemborede deres hoveder.</para>
  <para style="q1">
    <verse number="15" style="v"/>Du brugte vandmasserne som dine stridsvogne</para>
  <para style="q2">og tilintetgjorde fjenden i et frådende hav.</para>
  <para style="q1">
    <verse number="16" style="v"/>Da jeg hørte om det, bankede mit hjerte vildt,</para>
  <para style="q2">mine læber skælvede,</para>
  <para style="q1">mine ben gav efter under mig,</para>
  <para style="q2">mine skridt vaklede.</para>
  <para style="q1">Jeg ser frem til den dag,</para>
  <para style="q2">da du vil straffe dem, der angriber os.</para>
  <para style="q1">
    <verse number="17" style="v"/>Selv om figentræet ikke blomstrer,</para>
  <para style="q2">vinstokken står uden frugt,</para>
  <para style="q1">olivenhøsten slår fejl,</para>
  <para style="q2">markerne ligger øde hen,</para>
  <para style="q1">fårene er forsvundet fra folden,</para>
  <para style="q2">og stalden er tom,</para>
  <para style="q1">
    <verse number="18" style="v"/>så vil jeg alligevel glæde mig i Herren</para>
  <para style="q2">og fryde mig over min Gud og Frelser,</para>
  <para style="q3">
    <verse number="19" style="v"/>for den Almægtige gør mig stærk.</para>
  <para style="q1">Han gør mine skridt sikre som gazellens</para>
  <para style="q2">og giver mig fodfæste på bjergene.</para>
  <para style="p">(Til korlederen: Denne sang skal akkompagneres af strengeinstrumenter).</para>
</usx>
