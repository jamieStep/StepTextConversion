<?xml version="1.0" encoding="UTF-8"?>
<usx version="2.6">
  <book code="JAS" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">JAKOBS BREV</para>
  <para style="toc1">Jakobs brev</para>
  <para style="toc2">Jakobs Brev</para>
  <para style="toc3">Jak.</para>
  <para style="mt1">Jakobs brev</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet er skrevet af Jakob, Jesu ældste bror, der var en fremtrædende personlighed blandt de første kristne ledere og havde ansvaret for menigheden i Jerusalem. I år 62 e.Kr. blev Jakob anklaget af de jødiske ledere under ypperstepræsten Ananus II og henrettet ved stening. Brevet <char style="em">kan</char> være skrevet allerede ca. 45-48 e.Kr. og er i så fald det ældste skrift i det Ny Testamente. De fleste regner dog med, at det er skrevet en gang i 50’erne. Da det er et generelt rundbrev, har det kun en meget kort indledning og ingen afslutning.</para>
  <para style="ip">
    <char style="bd">Indhold og budskab:</char> Brevet er henvendt til kristne jøder i almindelighed, muligvis dem, der efter forfølgelsen i forbindelse med Stefanus’ død blev spredt ud over det romerske kejserrige. Så vidt vi ved, forblev Jakob i Jerusalem hele sit liv og forkyndte budskabet om Jesus udelukkende for jøder. Derfor er det naturligt, at han i brevet henvender sig til jødekristne.</para>
  <para style="ip">Det er også naturligt, at han ordner sit stof efter hebraisk tankegang. Det betyder, at han i kapitel 1 giver et kort overblik over væsentlige temaer i sit budskab. I de næste kapitler tager han de forskellige emner op i mere detaljeret form.</para>
  <para style="ip">Brevet genspejler budskabet fra Jesu bjergprædiken (se <char style="xt">Mattæus kap. 5–7</char>). Kort og koncist behandler Jakob problemer som stolthed, diskrimination, fattigdom, grådighed, begær, fristelse, hykleri, verdslighed, praleri, skænderi, negativ kritik osv., og han påviser betydningen af tro, hellighed, ydmyghed, bøn, tålmodighed og visdom i en kristens liv.</para>
  <para style="ip">Jakob understreger nødvendigheden af, at der er overensstemmelse mellem tro og handling. Det hjælper ikke at have tro, hvis den ikke samtidig giver sig udtryk i handling.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Dette brev er fra Jakob, Guds og Herren Jesu Kristi tjener. Jeg skriver til de jødekristne fra de 12 stammer, der bor rundt omkring i verden. Guds fred!</para>
  <para style="s1">Om prøvelser, udholdenhed og tro</para>
  <para style="p">
    <verse number="2" style="v"/>Kære venner, når I kommer ud for mange forskellige vanskeligheder og problemer, så glæd jer over det. <verse number="3" style="v"/>I ved jo, at når jeres tro<note caller="+" style="f"><char style="fr" closed="false">1,3 </char><char style="ft" closed="false">Eller: „trofasthed, troskab”.</char></note> prøves, skærper det jeres udholdenhed. <verse number="4" style="v"/>Og hvis I ellers holder ud gennem prøvelserne, vil I vokse i modenhed, så I ikke står tilbage på noget område.</para>
  <para style="p">
    <verse number="5" style="v"/>Hvis I mangler visdom, skal I bede om at få den fra Gud. Gud giver nemlig gerne til alle uden at komme med bebrejdelser. <verse number="6" style="v"/>Men I skal bede i tro uden at tvivle. For hvis I vakler i jeres tillid til Gud, er I som havets bølger, der kastes frem og tilbage af stormen, <verse number="7-8" style="v"/>eller som en, der står med et ben i hver lejr og går skiftevis i den ene og den anden retning. Beder I på den måde, kan I ikke regne med at få noget fra Herren.</para>
  <para style="s1">Den himmelske rigdom er langt mere værd end den jordiske</para>
  <para style="p">
    <verse number="9" style="v"/>De kristne, der har en lav position i samfundet, kan glæde sig over at have en høj position i den åndelige verden. <verse number="10" style="v"/>De, der før var rige, kan glæde sig over at være blevet ydmyget, for rigdom forgår som blomster, der visner. <verse number="11" style="v"/>Når solen brænder i dagens hede, svides planterne. Blomsterne falmer, og deres pragt forsvinder. Sådan kan rigdom forsvinde, hurtigt og uden varsel.</para>
  <para style="s1">Gud frister ingen, men lover evigt liv</para>
  <para style="p">
    <verse number="12" style="v"/>Velsignede er de, der holder ud, når der er modgang, for når de er kommet sejrende igennem, vil de få det evige liv som belønning. Det har Gud lovet alle dem, som elsker ham.</para>
  <para style="p">
    <verse number="13" style="v"/>Når du bliver fristet til at gøre noget forkert, skal du ikke sige: „Det er Gud, der frister mig.” Gud fristes aldrig til at gøre noget ondt, og han frister heller aldrig nogen til at gøre det. <verse number="14" style="v"/>Når du bliver fristet, er det, fordi du bliver tiltrukket af noget, som du i virkeligheden har lyst til. <verse number="15" style="v"/>Giver du efter for fristelsen, fører det til synd, og synden fører i sidste ende til død.</para>
  <para style="p">
    <verse number="16" style="v"/>Elskede venner, lad jer ikke bedrage. <verse number="17" style="v"/>Det er udelukkende gode og fuldkomne gaver, der kommer til os fra vores himmelske Far, som har skabt lysene i himmelrummet. Hans lys er uforanderligt, og han skjules ikke af skygger. <verse number="18" style="v"/>Han besluttede at give os nyt liv gennem sandhedens ord, så vi blev hans særlige ejendom blandt al skabningen.</para>
  <para style="s1">Lyt, tag imod Guds ord og lev det ud i hverdagen</para>
  <para style="p">
    <verse number="19" style="v"/>Kære venner, husk, at det er godt at lytte, at tænke sig om, før man taler, og ikke være for hurtig til at blive vred, <verse number="20" style="v"/>for et menneskes vrede kommer i vejen for Guds vilje. <verse number="21" style="v"/>Derfor skal I lægge alle urene tanker og onde handlinger bag jer og koncentrere jer om at give vækstbetingelser til det ord, som er plantet i jer, og som er i stand til at føre jer frem til det evige liv.</para>
  <para style="p">
    <verse number="22" style="v"/>I bedrager jer selv, hvis I kun hører ordet uden at handle på det. <verse number="23" style="v"/>Hvis I kun lytter til undervisningen, men ikke handler på det, I hører, er det, som når I betragter jeres ansigt i et spejl. <verse number="24" style="v"/>Lige så snart I vender ryggen til spejlet, har I glemt, hvordan I så ud. <verse number="25" style="v"/>Men hvis I fordyber jer i frihedens fuldkomne lov, og bliver ved med at holde den for øje, bliver I ikke som dem, der hører og glemmer, men som dem, der hører og handler. Det er jo dem, der handler på Guds ord, der oplever Guds velsignelse.</para>
  <para style="p">
    <verse number="26" style="v"/>De, der mener, at de tjener Gud, men ikke tøjler deres tunge, bedrager sig selv. Den måde at tjene Gud på er intet værd. <verse number="27" style="v"/>Nej, en god og ægte måde at tjene Gud, vores Far, på er at tage sig af forældreløse børn og fattige enker og undgå at blive forurenet af verdslighed.</para>
  <chapter number="2" style="c"/>
  <para style="s1">Vurder ikke folk efter deres status</para>
  <para style="p">
    <verse number="1" style="v"/>Kære venner, er det virkelig i overensstemmelse med jeres tro på Herren Jesus Kristus, herlighedens Herre, at I vurderer mennesker efter deres sociale status? <verse number="2" style="v"/>Lad os sige, at der kommer en ind i jeres menighedsforsamling, som er elegant klædt med guldringe på fingrene. Samtidig kommer også en fattig og snavset person ind. <verse number="3" style="v"/>Så skynder I jer hen for at tage imod den rige og anviser ham den bedste plads, men til den fattige siger I bare: „Du kan stå i gangen!” eller: „Sæt dig her på gulvet!” <verse number="4" style="v"/>Er det nu ikke en underlig opførsel? Mon ikke der er noget galt med jeres motiver?</para>
  <para style="p">
    <verse number="5" style="v"/>Tænk jer om, kæreste venner! Har Gud ikke netop udvalgt dem, der er fattige i denne verdens øjne, til at være rige i troen? Er det ikke dem, der vil få del i den herlighed, som Gud har lovet alle, der elsker ham? <verse number="6" style="v"/>Hvordan kan I så vise ringeagt for de fattige? Er det ikke de rige, der undertrykker jer? Er det ikke dem, der slæber jer for retten? <verse number="7" style="v"/>Er det ikke dem, der håner Jesus Kristus, jeres Herre?</para>
  <para style="s1">Kærlighedens lov</para>
  <para style="p">
    <verse number="8" style="v"/>I skulle hellere følge det ædle princip, som udtrykkes i skriftordet: „Du skal elske din næste som dig selv.” <verse number="9" style="v"/>I gør jer skyldige i synd, når I vurderer folk efter deres sociale status. I bryder Guds lov. <verse number="10" style="v"/>Den, der overtræder bare ét af lovens bud, er lige så skyldig som den, der overtræder dem alle. <verse number="11" style="v"/>Gud, som sagde, at du ikke må bryde ægteskabet, sagde også, at du ikke må begå drab. Så hvis du begår drab,<note caller="+" style="f"><char style="fr" closed="false">2,11 </char><char style="ft" closed="false">Græsk har et stort antal forskellige ord for begrebet „myrde, slå ihjel”. Det ord, der bruges her, er tæt forbundet med et hebraisk ord, som også kan betyde „slå i stykker, ødelægge, angribe voldeligt.” Også i 4,2 og 5,6 samt flere andre steder i NT har ordet sandsynligvis en svagere betydning end drab, en betydning, som bygger på hebraisk tankegang.</char></note> overtræder du loven, også selvom du ikke har brudt ægteskabet.</para>
  <para style="p">
    <verse number="12" style="v"/>I skal tale og handle som mennesker, der skal dømmes efter kærlighedens lov, den lov, der sætter i frihed. <verse number="13" style="v"/>Og der vil ikke være nogen barmhjertighed for dem, der ikke viser andre barmhjertighed. Det er jo bedre at vise barmhjertighed end at fordømme.<note caller="+" style="f"><char style="fr" closed="false">2,13 </char><char style="ft" closed="false">Ordret: „barmhjertighed triumferer over dom/fordømmelse.” Meningen er uklar, men jf. 4,11-12.</char></note></para>
  <para style="s1">Samspillet mellem tro og handling</para>
  <para style="p">
    <verse number="14" style="v"/>Hvad får man ud af at have en tro, som man ikke giver udtryk for i handling? Den slags tro giver ikke adgang til det evige liv. <verse number="15" style="v"/>Hvis man har venner, der mangler både tøj og mad, <verse number="16" style="v"/>og man siger til dem: „Husk nu at tage noget varmt tøj på og sørg for at få noget at spise! Farvel, og Gud velsigne jer!”, uden at man giver dem hverken mad eller tøj, hvad hjælper det så? <verse number="17" style="v"/>Hvis troen står alene uden at give sig udtryk i handling, er den død.</para>
  <para style="p">
    <verse number="18" style="v"/>Måske vil nogen indvende: „Nogle tror, andre handler!” Hertil vil jeg svare: „Jeg kan vise dig min tro gennem mine handlinger. Men hvordan kan jeg se din tro, hvis du ikke handler på den? <verse number="19" style="v"/>Tror du virkelig, det er tilstrækkeligt bare at have en trosbekendelse, der siger: ‚Jeg tror på én, sand Gud.’? Det er godt, at du tror på den ene, sande Gud! Det gør de onde ånder også, men de ryster alligevel af skræk for dommens dag.</para>
  <para style="p">
    <verse number="20" style="v"/>Tænk dig om! Skal jeg forklare dig, hvorfor tro, der ikke omsættes i handling, er værdiløs? <verse number="21" style="v"/>Tænk på vores forfar Abraham. Var det ikke, fordi han handlede i lydighed, at han opnåede Guds anerkendelse? Han var jo villig til endog at ofre sin søn, Isak, på alteret. <verse number="22" style="v"/>Kan du ikke se, at der var et samspil mellem hans tro og hans lydighed? Hans tro blev først til sand tro, ved at han handlede på den. <verse number="23" style="v"/>Det er derfor, Skriften siger, at Gud accepterede ham på grund af hans tro.<note caller="+" style="f"><char style="fr" closed="false">2,23 </char><char style="ft" closed="false">Jf. <char style="xt"><ref loc="GEN 15:6">1.Mos. 15,6</ref></char>.</char></note> Ja, han blev kaldt for ‚Guds ven’.” <verse number="24" style="v"/>Heraf kan I se, at man får del i frelsen gennem lydighedshandlinger, og ikke gennem „tro” alene.</para>
  <para style="p">
    <verse number="25" style="v"/>Selv den prostituerede Rahab er et eksempel på tro, der viste sig i handling. Reddede hun ikke livet på grund af, hvad hun gjorde? Hun nøjedes ikke med kun at „tro”, men hun handlede ved at skjule de israelitiske udsendinge og hjælpe dem med at slippe bort ad en anden vej. <verse number="26" style="v"/>Ligesom kroppen dør, når åndedrættet hører op, sådan dør troen, hvis den ikke giver sig udtryk i handling.</para>
  <chapter number="3" style="c"/>
  <para style="s1">Om at passe på, hvad man siger</para>
  <para style="p">
    <verse number="1" style="v"/>Kære venner, kun ganske få af jer bør søge at blive lærere i menigheden. Vi, der har ansvar for den rette lære, kan nemlig forvente en strengere dom. <verse number="2" style="v"/>Vi begår jo alle sammen fejl på mange forskellige måder. Den, der ikke siger noget forkert, har nået en høj grad af modenhed og vil også have kontrol over alle sine handlinger. <verse number="3" style="v"/>Når vi lægger bidsel i munden på en hest, må den adlyde os, og så har vi hele hesten under kontrol. <verse number="4" style="v"/>Eller tænk på skibene: De kan være nok så store, og kraftige vinde kan drive dem, men styrmanden kan med et ganske lille ror dreje sit skib, hvorhen han vil.</para>
  <para style="p">
    <verse number="5-6" style="v"/>På samme måde er tungen kun en lille del af vores krop, men den kan sætte en lavine af begivenheder i gang. Som en lille gnist kan sætte en stor skov i brand, kan tungen med ondskabsfulde ord ødelægge hele vores liv, selvom den kun er en lille del af kroppen. Er vores tunge først sat i brand af ilden fra Helvede, så kan den ødelægge hele vores tilværelse. <verse number="7" style="v"/>Både vilde dyr og fugle, krybdyr og havdyr kan tæmmes og er blevet tæmmet, <verse number="8" style="v"/>men tungen er det nærmest umuligt at tæmme. Det er svært at holde dens ondskab i skak, og den udspyr let en dødbringende gift. <verse number="9" style="v"/>Tungen kan bruges til at lovprise Gud, men den samme tunge kan også bruges til at forbande mennesker, der jo er skabt i Guds billede. <verse number="10" style="v"/>Hvis den samme mund både lovpriser og forbander, må der være noget galt, venner! <verse number="11" style="v"/>Kan den samme kilde give både ferskvand og saltvand? <verse number="12" style="v"/>Kan der vokse oliven på et figentræ eller figner på en vinstok? Nej vel? Det er umuligt at hente ferskvand op fra en saltholdig kilde.</para>
  <para style="s1">Visdommens kendetegn</para>
  <para style="p">
    <verse number="13" style="v"/>Er der nogen iblandt jer, der mener, at de er vise og forstandige? Så lad dem gå foran med et godt eksempel og demonstrere deres visdom gennem ydmyghed og gode gerninger. <verse number="14" style="v"/>Men hvis nogen er præget af bitter misundelse eller selviskhed, så kan de i alt fald ikke prale af at have Guds visdom. <verse number="15" style="v"/>Den slags „visdom” kommer ikke fra Gud. Tværtimod, det er en jordisk, menneskelig tankegang, der stammer fra de onde ånder. <verse number="16" style="v"/>Misundelse og selviskhed forvolder kaos og al slags ondskab. <verse number="17" style="v"/>Men den visdom, der kommer fra Gud, er først og fremmest uskyldsren, dernæst fredselskende og imødekommende. Den tager hensyn til andre og er kendetegnet ved barmhjertighed og gode gerninger. Den er upartisk og oprigtig. <verse number="18" style="v"/>Fredselskende mennesker planter fred, og de høster frugterne deraf.</para>
  <chapter number="4" style="c"/>
  <para style="s1">Vend om fra verdslig selviskhed</para>
  <para style="p">
    <verse number="1" style="v"/>Når der er skænderier og stridigheder iblandt jer, hvad skyldes det så? Mon ikke det skyldes de selviske motiver, der raser i jer? <verse number="2" style="v"/>I ønsker at få både det ene og det andet, men får intet. I er misundelige og ødelægger hinandens liv for at få fat i det, I ønsker, men I får det ikke, fordi I ikke beder til Gud om det, I ønsker. <verse number="3" style="v"/>Og selvom I beder, får I alligevel ikke noget, fordi I beder med forkerte motiver. I er jo kun ude på at få jeres egne ønsker opfyldt.</para>
  <para style="p">
    <verse number="4" style="v"/>Det er en vantro måde at handle på. Ved I ikke, at venskab med verden er fjendskab med Gud? Den, som kun tænker på at opnå verdslig tilfredsstillelse, kan ikke samtidig gøre Gud tilfreds. <verse number="5" style="v"/>Det er ikke for ingenting, når Skriften siger, at den menneskelige natur, vi har fået, så let bliver misundelig.<note caller="+" style="f"><char style="fr" closed="false">4,5 </char><char style="ft" closed="false">Teksten er uklar. Kan også oversættes: „Eller tror I, at det er for ingenting, at Skriften siger, at han længes med nidkærhed efter den ånd, han har ladet bo i os?”</char></note> <verse number="6" style="v"/>Men desto større er den nåde, vi får, som der står skrevet: „Gud modarbejder de hovmodige, men de ydmyge giver han nåde.”<note caller="+" style="f"><char style="fr" closed="false">4,6 </char><char style="ft" closed="false"><char style="xt"><ref loc="PRO 3:34">Ordsp. 3,34</ref></char> (LXX), <char style="xt"><ref loc="1PE 5:5">1.Pet. 5,5</ref></char>.</char></note></para>
  <para style="p">
    <verse number="7" style="v"/>Altså skal I underordne jer Guds vilje. Hold stand over for Djævelen, så går han sin vej. <verse number="8" style="v"/>Hold jer nær til Gud, så holder han sig nær til jer. Bed om tilgivelse for jeres onde handlinger. Og I, der står med et ben i hver lejr, I skal indvi jeres liv helt til Gud. <verse number="9" style="v"/>Græd over det onde, I har gjort. Sørg over det med oprigtig anger. Skift latteren ud med bedrøvelse og alvor. <verse number="10" style="v"/>Bøj jer ydmygt for Herren, så vil han rejse jer op.</para>
  <para style="s1">Fordøm ikke hinanden</para>
  <para style="p">
    <verse number="11" style="v"/>Hold op med at dømme og tale ondt om hinanden, kære venner. For gør I det, trodser I befalingen om, at vi skal elske hinanden. Det betyder, at I gør jer til dommere over befalingen i stedet for at følge den. <verse number="12" style="v"/>Kun Gud selv, der gav os den befaling, har ret til at være dommer. Han har magt til at frikende os eller dømme os skyldige. Hvilken ret har I da til at dømme hinanden?</para>
  <para style="s1">Undgå selvsikkert praleri</para>
  <para style="p">
    <verse number="13" style="v"/>Og nu med hensyn til jer, der siger: „I dag eller i morgen tager vi til den eller den by og bliver der et års tid for at handle og tjene penge.” <verse number="14" style="v"/>Hvordan kan I vide, hvad der sker i morgen? Jeres liv er som en røgsky, der ses en kort tid, men derefter forsvinder. <verse number="15" style="v"/>I skulle hellere sige: „Hvis Herren vil, og vi lever så længe, så vil vi gerne gøre det eller det.” <verse number="16" style="v"/>Men nu praler I og bruger store ord, og det er ikke godt.</para>
  <para style="p">
    <verse number="17" style="v"/>I det hele taget gælder det, at man begår en synd, hvis man ved, hvad der er det rigtige at gøre, men alligevel ikke gør det.</para>
  <chapter number="5" style="c"/>
  <para style="s1">Advarsel til rige og vantro mennesker</para>
  <para style="p">
    <verse number="1" style="v"/>Til de rige vil jeg sige: Græd og klag over al den elendighed, I kommer til at opleve. <verse number="2" style="v"/>Jeres kostbarheder vil gå til grunde og jeres fine tøj blive ædt af møl. <verse number="3" style="v"/>Jeres guld og sølv vil blive fortæret som af rust og blive et vidnesbyrd imod jer som en ild, der brænder jer op. I har skrabet rigdomme sammen til jer selv her i de sidste tider. <verse number="4" style="v"/>Men hør råbene fra de arbejdere, der har høstet jeres marker, og som I har snydt for deres løn. Den almægtige Gud har hørt deres klage. <verse number="5" style="v"/>I har nydt et liv i sus og dus på jorden og er blevet fede, mens andre har sultet. <verse number="6" style="v"/>I har fået hæderlige mennesker dømt. I har ødelagt deres liv, selvom de ikke havde gjort jer noget.</para>
  <para style="s1">Hold ud, mens I venter på Herrens komme</para>
  <para style="p">
    <verse number="7" style="v"/>Kære kristne venner, vent tålmodigt på Herrens komme. Tænk på landmanden, der med forventning ser frem til den værdifulde høst fra sine marker. Han venter tålmodigt, mens regnen giver vækst, både den tidlige og den sene regn. <verse number="8" style="v"/>Sådan skal I også være tålmodige og holde ud, for Herren kommer snart. <verse number="9" style="v"/>Lad være med at klage over hinanden, for at I ikke selv skal blive dømt. Den store Dommer står allerede klar ved døren.</para>
  <para style="p">
    <verse number="10" style="v"/>Følg det eksempel på tålmodighed i lidelse, som de gamle profeter har givet jer. De var jo mennesker, der levede tæt på Gud og talte på hans vegne. <verse number="11" style="v"/>Vi ved, at de, der holdt ud gennem lidelserne, blev velsignet af Gud. I har hørt om Jobs udholdenhed, og I ved, hvordan Gud velsignede ham til sidst, for han er en kærlig og barmhjertig Gud.</para>
  <para style="p">
    <verse number="12" style="v"/>Husk også på, kære venner, at I ikke må sværge, hverken ved Himlen eller jorden eller noget som helst andet. Hvis I mener „ja”, så sig „ja”, og hvis I mener „nej”, så sig „nej”, ellers vil Gud dømme jer.</para>
  <para style="s1">Om bønnens kraft og hjælp til en vildfaren synder</para>
  <para style="p">
    <verse number="13" style="v"/>Hvis I lider ondt, skal I bede. Er I glade, så syng lovsange. <verse number="14" style="v"/>Hvis nogle af jer ligger syge, kan I tilkalde menighedens ledere. De vil så salve jer med olie i Herrens navn og bede for jer, <verse number="15" style="v"/>så vil bøn i tillid til Herren gøre jer raske, så I kan stå op fra sygesengen. Og har I begået en synd, vil I få tilgivelse. <verse number="16" style="v"/>Bekend derfor jeres synder for hinanden og bed for hinanden, så I kan blive helbredt.</para>
  <para style="p">Troens bøn kan udrette store mirakler. <verse number="17" style="v"/>Tænk blot på Elias. Han var ligesom os, et ganske almindeligt menneske, men han bad inderligt om, at det ikke måtte regne, og der faldt ingen regn i tre og et halvt år i hele landet. <verse number="18" style="v"/>Så bad han om, at det igen måtte regne, og det begyndte at øse ned, så planterne kunne vokse.</para>
  <para style="p">
    <verse number="19" style="v"/>Kære venner, hvis en af jer er kommet bort fra sandheden, og en anden hjælper ham tilbage på den rette vej, <verse number="20" style="v"/>så har det menneske reddet en sjæl fra døden, og mange synder er blevet tilgivet.<note caller="+" style="f"><char style="fr" closed="false">5,20 </char><char style="ft" closed="false">Ordret „skjult”, dvs. „tilgivet”, jf. <char style="xt"><ref loc="PSA 32:1">Sl. 32,1</ref>;</char> 85,3; <char style="xt"><ref loc="PRO 10:12">Ordsp. 10,12</ref>;</char> <char style="xt"><ref loc="ROM 4:7">Rom. 4,7</ref></char>.</char></note></para>
</usx>
