<?xml version="1.0" encoding="UTF-8"?>
<usx version="2.6">
  <book code="HOS" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">HOSEAS’ BOG</para>
  <para style="toc1">Hoseas’ Bog</para>
  <para style="toc2">Hoseas’ Bog</para>
  <para style="toc3">Hos.</para>
  <para style="mt1">Hoseas’ Bog</para>
  <para style="imt">Indledning</para>
  <para style="ip">
    <char style="bd">Forfatter og datering:</char> Profeten Hoseas levede på samme tid som Amos, Esajas og Mika. Det første budskab fik han fra Herren, mens Jeroboam II var konge i Israel (782-753 f.Kr.), det sidste efter at Hizkija var blevet konge i Juda (716 f.Kr.) Hoseas var altså vidne til Nordrigets (Israels) undergang og Samarias fald i 721 f.Kr. Ud over de oplysninger, som bogen selv giver, ved man intet om profeten. Selv om Hoseas egentlig kom fra Nordriget, flyttede han sikkert til Sydriget, mens Uzzija var konge dér (767-740 f.Kr.)</para>
  <para style="ip">
    <char style="bd">Indhold og budskab:</char> Hoseas forkyndte Guds trofasthed over for sit folk og folkets troløshed overfor Gud. Det misforhold demonstrerede han blandt andet gennem sit ægteskab med troløse kvinder. Men eftersom folket nægtede at omvende sig fra deres afgudsdyrkelse og umoralitet, måtte straffen ramme dem. Gud er dog stadig trofast imod sit folk og ønsker at frelse dem.</para>
  <chapter number="1" style="c"/>
  <para style="s1">Israels utroskab samt et løfte om genoprettelse</para>
  <para style="p">
    <verse number="1-2" style="v"/>Hoseas, Be’eris søn, modtog følgende profetiske budskaber fra Herren, mens henholdsvis Uzzija, Jotam, Ahaz og Hizkija var konge i Juda. Herren begyndte at tale til Hoseas, mens Jeroboam II, søn af Joash, var konge i Israel. Han sagde: „Gå hen og gift dig med en prostitueret, som har uægte børn. Det er et billede på Israels folk, som er mig utro, idet de har forladt mig for at tilbede fremmede guder.”</para>
  <para style="p">
    <verse number="3" style="v"/>Så giftede Hoseas sig med Gomer, en datter af Diblajim. Hun blev gravid og fødte ham en søn. <verse number="4" style="v"/>Da sagde Herren til Hoseas: „Kald din søn Jizre’el, for jeg vil snart straffe Jehus efterkommere for massakren ved byen Jizre’el og gøre ende på Israels rige. <verse number="5" style="v"/>På Jizre’els slette vil de lide nederlag.”</para>
  <para style="p">
    <verse number="6" style="v"/>Snart fik Gomer endnu et barn, og denne gang var det en datter. Herren sagde til Hoseas: „Kald hende Nådesløs, for jeg vil ikke længere vise nåde over for Israel. Jeg kan ikke blive ved med at se igennem fingre med deres utroskab. <verse number="7" style="v"/>Derimod vil jeg vise nåde over for Judas folk og redde dem fra deres fjender. Det er ikke på grund af deres militære styrke, jeg giver dem sejr, men fordi jeg er deres Gud.”</para>
  <para style="p">
    <verse number="8" style="v"/>Efter at Gomer havde vænnet Nådesløs fra, blev hun gravid igen og fødte endnu en søn. <verse number="9" style="v"/>Og Herren sagde: „Kald ham Ikke-Mit-Folk, for Israel er ikke mit folk, og jeg er ikke deres Gud.</para>
  <chapter number="2" style="c"/>
  <para style="p">
    <verse number="1" style="v"/>Men engang vil israelitterne igen blive et folk så talrigt som sandet på stranden. Og på det sted, hvor der blev sagt til dem: ‚I er ikke mit folk’, skal der siges til dem: ‚I er den levende Guds børn’. <verse number="2" style="v"/>Da skal Juda og Israel igen forenes og have fælles leder, og de skal vokse til en stærk nation. Jizre’el-dagen<note caller="+" style="f"><char style="fr" closed="false">2,2 </char><char style="fq" closed="false">Jizre’el </char><char style="ft" closed="false">betyder „Gud planter” og symboliserer begyndelsen på en ny tid med fremgang.</char></note> bliver en stor dag! <verse number="3" style="v"/>Da skal de kalde hinanden: ‚Guds folk’ og ‚De benådede.’ ”</para>
  <para style="s1">Straf og genoprettelse</para>
  <para style="p">
    <verse number="4" style="v"/>Herren siger: „Åh, mine børn,<note caller="+" style="f"><char style="fr" closed="false">2,4 </char><char style="ft" closed="false">Mens manden er Gud, og hustruen er folket og landet som helhed, er børnene de enkelte israelitter, og ikke alle er uægte børn, dvs. afgudsdyrkere.</char></note> prøv at overtale jeres mor, for hun er ikke længere min hustru, og jeg er ikke hendes mand. Bønfald hende om at vende ansigtet bort fra sine elskere og skubbe dem væk fra sit bryst. <verse number="5" style="v"/>Hvis hun ikke holder op med sin afgudsdyrkelse, flår jeg tøjet af hende, så hun står lige så nøgen som den dag, hun blev født. Jeg gør hende til en ødemark, et udtørret land, så hun dør af tørst. <verse number="6" style="v"/>Jeg vil ikke være barmhjertig mod hendes børn, for det er uægte børn. <verse number="7" style="v"/>Hun har været mig utro med afguderne og opført sig skændigt, for hun sagde: ‚Jeg holder mig til mine elskere, for de giver mig regn og korn, uld og hør, olie og vin.’</para>
  <para style="p">
    <verse number="8" style="v"/>Derfor laver jeg afspærringer af tjørnekrat og mure, så hun ikke kan finde vej. <verse number="9" style="v"/>Hun vil prøve at nå frem til sine elskere, men det kan hun ikke. Hun vil lede efter dem, men kan ikke finde dem. Så vil hun sige: ‚Jeg kan lige så godt vende tilbage til min mand. Hos ham havde jeg det bedre, end jeg har det her.’</para>
  <para style="p">
    <verse number="10" style="v"/>Hun forstod ikke, at det var mig, der gav hende korn, vin og olie, ja, endog det guld og sølv, som hun brugte til sin afgudsdyrkelse. <verse number="11" style="v"/>Men nu tilbageholder jeg mit korn og min vin og giver hende ikke længere uld og hør til at væve tøj af. <verse number="12" style="v"/>Jeg klæder hende af for øjnene af hendes elskere, og ingen kan redde hende fra min straf. <verse number="13" style="v"/>Jeg gør ende på alle hendes fester, både de ugentlige, månedlige og årlige højtider. <verse number="14" style="v"/>Jeg ødelægger hendes vingårde og frugthaver, som hun mente var en gave fra hendes elskere. Jeg lader det hele vokse vildt, så de vilde dyr kommer der for at finde føde. <verse number="15" style="v"/>Jeg straffer hende for alle de gange, hun pyntede sig med guldringe og smykker, opsøgte sine elskere, holdt fest for ba’alerne og ofrede røgelse til dem. Hun glemte, at jeg var hendes mand!</para>
  <para style="p">
    <verse number="16" style="v"/>Men jeg vil prøve at vinde hende tilbage. Jeg vil føre hende afsides og tale kærligt til hende. <verse number="17" style="v"/>Jeg vil give hende vingårdene tilbage og forvandle hendes katastrofe til nyt håb. Da vil hun igen blive lige så hengiven overfor mig, som hun var i sin ungdomstid, da jeg førte hende ud af Egyptens land. <verse number="18" style="v"/>Til den tid vil hun give sig selv til mig, hendes mand, og ikke til Ba’al. <verse number="19" style="v"/>Jeg vil sørge for, at hun aldrig mere vil nævne afgudernes navne.</para>
  <para style="p">
    <verse number="20" style="v"/>Til den tid slutter jeg en pagt med de vilde dyr, fuglene og jordens kryb, så de ikke gør Israels folk noget ondt. Jeg tilintetgør alle våben i landet, så mit folk kan bo i tryghed. <verse number="21" style="v"/>Jeg lover dig troskab for evigt, mit folk. Jeg vil altid behandle dig retfærdigt og vise dig omsorg og kærlighed. <verse number="22" style="v"/>Jeg lover dig ubrydeligt troskab. Du skal tilhøre mig alene og lære mig at kende som din herre og Gud.</para>
  <para style="p">
    <verse number="23" style="v"/>Til den tid vil jeg befale himlen at bønhøre jorden og give den regn. <verse number="24" style="v"/>Og jorden vil producere korn, vindruer og oliven. Da begynder Jizre’el-dagen, <verse number="25" style="v"/>for jeg vil plante israelitterne i landet, og de skal tilhøre mig. Da vil jeg vise nåde mod Nådesløs, og sige til Ikke-Mit-Folk: ‚Du er mit folk!’ Og folket vil svare: ‚Du er vores Gud!’ ”</para>
  <chapter number="3" style="c"/>
  <para style="s1">Israels fangenskab samt et løfte om genoprettelse</para>
  <para style="p">
    <verse number="1" style="v"/>Så sagde Herren til mig: „Gå igen hen og forelsk dig i en kvinde, som har en elsker og er utro over for sin mand. For på samme måde viser jeg min kærlighed til Israel, selvom de har været mig utro og givet sig hen til afguderne, som de elsker at give rosinkager.”</para>
  <para style="p">
    <verse number="2" style="v"/>Så købte jeg hende for 15 sølvstykker og halvanden tønde byg.<note caller="+" style="f"><char style="fr" closed="false">3,2 </char><char style="ft" closed="false">Mere ordret: „halvanden homer”, svarende til 15 bat eller efa, til en pris af 1 sølvstykke (shekel) pr. bat. Den samlede pris var altså 30 sølvstykker, som var prisen for en slave.</char></note> <verse number="3" style="v"/>Derpå sagde jeg til hende: „Du skal vente på mig i lang tid, og du må ikke være mig utro med andre mænd eller drive prostitution. Så vil jeg også være tro over for dig.” <verse number="4" style="v"/>På samme måde skal Israel i lang tid være uden konge eller fyrste, uden ofringer til Herren eller til afguderne, uden præstetjeneste eller afgudsdyrkelse. <verse number="5" style="v"/>Senere vil de igen søge Herren, deres Gud, og ønske sig en konge som David. Til den tid vil de komme til Herren med ærefrygt og modtage hans velsignelse.</para>
  <chapter number="4" style="c"/>
  <para style="s1">Herren anklager Israel</para>
  <para style="p">
    <verse number="1" style="v"/>Israelitter, hør, hvad Herren har at sige. Han fører sag imod jer, for der er hverken sandhed, troskab eller kendskab til Gud i jeres land. <verse number="2" style="v"/>I sværger og lyver, myrder, stjæler og er utro. Overalt er der vold, det ene mord følger det andet. <verse number="3" style="v"/>Landet lider, og livet sygner hen. Dyr, fugle og fisk går til grunde.</para>
  <para style="s1">Anklagen mod præsteskabet</para>
  <para style="p">
    <verse number="4" style="v"/>„Det er præsterne, der bærer den største skyld,” siger Herren. „Lad være med at skyde skylden på alle andre, for hvordan kan folket være bedre end deres præster? <verse number="5" style="v"/>I svigter både dag og nat, og det samme gør profeterne. I har ødelagt jeres eget folk. <verse number="6" style="v"/>Mit folk går til grunde, fordi de ikke anerkender mig som deres Gud, og det er jeres skyld, præster! I nægter at anerkende mig, derfor nægter jeg også at anerkende jer som mine præster. Og fordi I har glemt at følge mine befalinger, vil jeg også glemme at velsigne jeres efterkommere. <verse number="7" style="v"/>Jo flere præster der er, desto mere gør I oprør imod mig. I foretrækker de afskyelige afguder frem for min herlighed. <verse number="8" style="v"/>I lever af mit folks syndofre og håber derfor, at de vil synde noget mere. <verse number="9" style="v"/>Derfor må jeg straffe både præsterne og folket for deres onde handlinger. <verse number="10" style="v"/>Selv om I spiser af syndofrene, vil I aldrig blive mætte. I dyrker frugtbarhedsgudinderne, men får ikke flere børn af den grund. Mit folk har forladt mig og vendt sig til afguderne.</para>
  <para style="s1">Anklagen mod afgudsdyrkelse og religiøs prostitution</para>
  <para style="p">
    <verse number="11" style="v"/>Vin fordrejer folks forstand. <verse number="12" style="v"/>Tænk, de rådspørger en afgud af træ! De søger svar fra en kæp! Afgudsdyrkelsens ånd har ført dem på afveje. De er utro over for deres Gud. <verse number="13" style="v"/>De ofrer til afguder på hver en høj og brænder røgelse i den behagelige skygge fra store træer. Jeres døtre deltager i den religiøse prostitution, og jeres svigerdøtre begår ægteskabsbrud. <verse number="14" style="v"/>Men skal jeg straffe dem? Det er jo mændene, der forlanger prostitution i forbindelse med deres afgudsofre. Ja, et folk uden forstand ender i forfald.</para>
  <para style="s1">Advarsel til Juda om ikke at blive revet med</para>
  <para style="p">
    <verse number="15" style="v"/>Det er slemt nok, at I er mig utro, israelitter. Lad være at drage Juda med ind i det. Gå ikke til Gilgal eller til Betel, Ondskabens Hus.<note caller="+" style="f"><char style="fr" closed="false">4,15 </char><char style="ft" closed="false"><char style="tl">Bet-El</char>betyder „Guds hus” og skulle repræsentere Guds nærvær, men det var blevet til et center for afgudsdyrkelse. Derfor kalder Hoseas det Ondskabens Hus (<char style="tl">Bet-Aven</char>).</char></note> Lad være med at sværge ved den levende Gud. <verse number="16" style="v"/>Israel er oprørsk som en egenrådig kvie, men snart sender jeg den på græs som et lam på en vidtstrakt mark.<note caller="+" style="f"><char style="fr" closed="false">4,16 </char><char style="ft" closed="false">Teksten er omstridt. Sandsynligvis et billede på det kuede Israel i eksil.</char></note> <verse number="17" style="v"/>Israels folk har knyttet sig til afguderne. Hold jer fra dem! <verse number="18" style="v"/>De drikker sig fulde og finder en skøge. De elsker deres skamløshed. <verse number="19" style="v"/>De er fanget ind af en forførende ånd, og deres afgudsofre bringer dem kun skam.</para>
  <chapter number="5" style="c"/>
  <para style="s1">Landets ledere har ført folket på afveje</para>
  <para style="p">
    <verse number="1" style="v"/>Lyt til mig, I præster! Hør godt efter, israelitter! Mærk jer mine ord, I, som har magten! I er dømt, for I lagde en fælde på Mitzpas høj og spredte et net ud på Tabors bjerg. <verse number="2" style="v"/>I har dækket landet med et tykt lag synd,<note caller="+" style="f"><char style="fr" closed="false">5,2 </char><char style="ft" closed="false">Meningen er uklar.</char></note> og det vil jeg straffe jer for.</para>
  <para style="p">
    <verse number="3" style="v"/>Jeg ved, hvad der sker i Efraims<note caller="+" style="f"><char style="fr" closed="false">5,3 </char><char style="ft" closed="false">Efraim var det største område i Nordriget, Israel, og hovedstaden Samaria lå der. Hoseas bruger det som et synonym for Nordriget.</char></note> land, for Israel er ikke skjult for mig. Efraim har været mig utro, ja, hele Israel er fyldt med synd.”</para>
  <para style="s1">Utroskab leder til fald</para>
  <para style="p">
    <verse number="4" style="v"/>Folkets handlinger hindrer dem i at vende om til Gud, for de er styret af utroskabens ånd, og de anerkender ikke Herren som deres Gud. <verse number="5" style="v"/>Israels selvsikre hovmod vidner imod dem. De styrter under vægten af deres skyld, og Juda rives med i faldet.</para>
  <para style="p">
    <verse number="6" style="v"/>Når de så ofrer deres får og kvæg til Herren for at søge hjælp hos ham, finder de ham ikke, for han har trukket sig væk. <verse number="7" style="v"/>De har været troløse mod Herren, og deres børn er ikke hans. Deres afguderi vil snart styrte både dem selv og deres land i ulykke.</para>
  <para style="p">
    <verse number="8" style="v"/>Lad vædderhornet lyde i Gibea og trompeten kalde til kamp i Rama! Lad krigsråbene gjalde fra Ondskabens Hus! Ryst af skræk, benjaminitter!<note caller="+" style="f"><char style="fr" closed="false">5,8 </char><char style="ft" closed="false">Meningen er omstridt.</char></note> <verse number="9" style="v"/>Efraim bliver ødelagt på straffens dag. Dommen over Israel står fast.</para>
  <para style="p">
    <verse number="10" style="v"/>Herren siger: „Judas ledere er upålidelige som folk, der flytter grænseskel. Min vrede vil ramme dem som et vandfald. <verse number="11" style="v"/>Efraim vil blive knust, fordi de søgte hjælp hos afguderne. <verse number="12" style="v"/>Efraim og Juda skal ødelægges som af møl og råddenskab.</para>
  <para style="p">
    <verse number="13" style="v"/>Da Efraim opdagede sin sygdom og Juda sine sår, sendte Efraim bud til Assyrien for at bede den magtfulde konge om hjælp. Men han kan hverken helbrede din sygdom eller læge dine sår. <verse number="14" style="v"/>For jeg ødelægger Efraim og Juda, som en løve sønderriver sit bytte. Jeg slæber dem bort, og ingen kan redde dem. <verse number="15" style="v"/>Derefter holder jeg mig i min hule, indtil de har fået nok af deres straf. Drevet af deres trængsler vil de igen søge hjælp hos mig.”</para>
  <chapter number="6" style="c"/>
  <para style="s1">Overfladisk anger hjælper ikke</para>
  <para style="p">
    <verse number="1" style="v"/>„Kom!” siger de. „Vi må hellere vende os til Herren! Når han har sønderrevet os, kan han vel også helbrede os. Når han har slået os, må det være ham, der skal forbinde vores sår. <verse number="2" style="v"/>Det kan ikke vare længe, før han genopretter os, så vi kan leve i hans nærhed. <verse number="3" style="v"/>Vi må hellere lære ham bedre at kende, for han er trods alt vores Gud. Han vil hjælpe os lige så sikkert, som solen står op hver dag. Hans komme er lige så sikkert som vinterens og forårets komme.”</para>
  <para style="p">
    <verse number="4" style="v"/>„Hør, Efraim og Juda,” siger Herren. „Hvad skal jeg dog stille op med jer? Jeres hengivenhed er som morgentågen, der forsvinder som dug for solen. <verse number="5" style="v"/>Jeg har pisket jer med profeternes ord, truet jer med død og undergang. Min straf vil ramme jer lige så sikkert, som solen står op hver dag.</para>
  <para style="p">
    <verse number="6" style="v"/>Jeg ønsker barmhjertighed<note caller="+" style="f"><char style="fr" closed="false">6,6 </char><char style="ft" closed="false">Kan også oversættes med „trofasthed, troskab, hengivenhed”. LXX har oversat med „barmhjertighed” (citeret i <char style="xt"><ref loc="MAT 9:13">Matt. 9,13</ref></char> og 12,7)</char></note> frem for slagtofre. Det er vigtigere, at I kender og adlyder mig, end at I kommer med brændofre.</para>
  <para style="p">
    <verse number="7" style="v"/>Men I har brudt min pagt, som Adam gjorde. Hvorfor har I dog været så troløse? <verse number="8" style="v"/>Gilead er blevet hjemsted for forbrydere, fyldt med blodige spor. <verse number="9" style="v"/>Selv præsterne danner røverbander. De ligger på lur og myrder folk på vejen til Sikem, og de begår alle mulige forfærdelige handlinger. <verse number="10" style="v"/>Ja, jeg har været vidne til grufulde ting i Israel. Efraim var mig utro, og hele Israel blev fordærvet. <verse number="11" style="v"/>Juda, også for dig kommer regnskabets time, for jeg vil befri mit folk fra syndens lænker.</para>
  <chapter number="7" style="c"/>
  <para style="s1">Et fordærvet samfund</para>
  <para style="p">
    <verse number="1" style="v"/>Når jeg prøver at kurere Israel, kommer Efraims ondskab klart til syne, og Samarias synder kommer frem i lyset, for de er fulde af løgn og bedrag. Der begås indbrud i husene, og man bliver overfaldet på gaden. <verse number="2" style="v"/>De tænker ikke på, at jeg ser dem. Deres syndige handlinger tårner sig op omkring dem og stirrer mig i øjnene. <verse number="3" style="v"/>Kongen støtter dem i deres ondskab, og lederne opmuntrer dem til at lyve. <verse number="4" style="v"/>De brænder alle for deres utroskab. De er som en ophedet bageovn, hvor bageren ikke behøver at rode op i ilden eller komme mere brænde på, fra han lægger dej til brødet og indtil dejen er hævet.</para>
  <para style="p">
    <verse number="5" style="v"/>På kongens festdag drikker lederne sig fulde. De bliver øre af vinen som af feber, og kongen tager del i deres tåbeligheder. <verse number="6" style="v"/>De er opslugt af intriger som en ovn, der ulmer natten lang og blusser op næste morgen. <verse number="7" style="v"/>I deres brændende lidenskab myrder de den ene konge efter den anden, men ingen af kongerne råber til mig om hjælp.</para>
  <para style="p">
    <verse number="8" style="v"/>Efraim er blandet op med gudløse folkeslag. Mit folk er som en brændt pandekage, der ikke blev vendt på panden. <verse number="9" style="v"/>De fremmede folkeslag tapper mit folks styrke, uden at mit folk lægger mærke til det. Israels folk er udbrændt som en gammel, gråhåret mand, men de ved det ikke. <verse number="10" style="v"/>Deres selvsikre hovmod vidner imod dem. Men alligevel vender de sig ikke til mig, deres Gud, for at få hjælp.</para>
  <para style="p">
    <verse number="11" style="v"/>Israel er som en due uden forstand, der først kalder på Egypten for at få hjælp og siden sender bud til Assyrien. <verse number="12" style="v"/>Men jeg kaster mit net over den i flugten og fanger den, for jeg vil straffe mit folk for deres onde handlinger.</para>
  <para style="p">
    <verse number="13" style="v"/>Stakkels mit folk, som har vendt mig ryggen. De styrer mod afgrunden, for de har gjort oprør imod mig. Jeg vil gerne redde dem, men de er fulde af falskhed og løgn. <verse number="14" style="v"/>De søger mig ikke af et oprigtigt hjerte, men ligger og jamrer på deres senge. De skærer sig selv til blods for at få afguderne til at give dem korn og vin. <verse number="15" style="v"/>Jeg underviste dem og gjorde dem stærke, men de vendte sig imod mig. <verse number="16" style="v"/>De søger hjælp alle vegne, bare ikke hos mig.<note caller="+" style="f"><char style="fr" closed="false">7,16 </char><char style="ft" closed="false">Meningen er omstridt.</char></note> De er som en slap bue, der ikke kan bruges til noget. Landets ledere vil falde for sværdet på grund af deres oprør mod mig, og egypterne vil godte sig over deres skæbne.”</para>
  <chapter number="8" style="c"/>
  <para style="s1">Gud agter at straffe Israel</para>
  <para style="p">
    <verse number="1" style="v"/>Herren siger: „Blæs alarm! Som en ørn svæver fjenden over mit folk klar til angreb, fordi de brød min pagt og overtrådte mine befalinger. <verse number="2" style="v"/>De kalder mig deres Gud og hævder at kende mig, <verse number="3" style="v"/>men de har vraget det gode. Derfor vil fjenden forfølge dem. <verse number="4" style="v"/>De valgte sig konger og ledere uden at spørge mig til råds. De lavede sig guder af sølv og guld, og det blev deres undergang.</para>
  <para style="p">
    <verse number="5" style="v"/>Min vrede gløder imod Samarias folk på grund af deres afskyelige guldkalv. Hvor længe vil I fremture i jeres synder? <verse number="6" style="v"/>Afguden blev formet af en håndværker fra Israel. Der er intet guddommeligt ved den. Den skal snart slås i stumper og stykker.</para>
  <para style="p">
    <verse number="7" style="v"/>I sår en vind og høster en storm!<note caller="+" style="f"><char style="fr" closed="false">8,7 </char><char style="ft" closed="false">Vinden er symbol på frugtesløse menneskelige anstrengelser, stormen på Guds straf.</char></note> Jeres korn giver ingen aks og derfor intet mel. Og hvis det gjorde, ville de fremmede kaste sig over det. <verse number="8" style="v"/>Snart kaster fjenderne sig over Israel og fører dem til et fremmed land, hvor de vil blive betragtet som et potteskår uden værdi. <verse number="9" style="v"/>Israel er som et vildæsel, der vandrer rundt på egen hånd. De tog til Assyrien for at købe sig venner. <verse number="10" style="v"/>Men ikke desto mindre vil min straf ramme dem. Snart bliver de undertrykt af en mægtig konge.</para>
  <para style="p">
    <verse number="11" style="v"/>Israel byggede et utal af altre, som skulle fjerne deres skyld, men ved at bruge dem blev deres skyld blot større. <verse number="12" style="v"/>Selv om alle mine befalinger til dem er skrevet ned, står de som fremmede over for dem. <verse number="13" style="v"/>De elsker slagtofre, at slagte og at spise offerkød, men jeg kan ikke acceptere deres ofre. Jeg glemmer ikke deres onde handlinger, men straffer dem for deres synd og sender dem i fangenskab, ligesom da de var i Egypten.</para>
  <para style="p">
    <verse number="14" style="v"/>Israel byggede paladser, og Juda befæstede sine byer, men de glemte deres Skaber. Derfor sætter jeg ild til deres byer og brænder paladserne ned til grunden.”</para>
  <chapter number="9" style="c"/>
  <para style="s1">Hoseas forklarer baggrunden for Israels straf</para>
  <para style="p">
    <verse number="1" style="v"/>Israels folk, hold op med jeres høstfester. I må ikke holde larmende fester og ofre til afguderne på tærskepladserne for at få en god høst eller takke for høsten, sådan som de andre folkeslag gør. I har forladt jeres Gud for at give jer hen til en afgud og tage imod hans gaver. <verse number="2" style="v"/>Men jeres tærskepladser og vinperser vil ikke give tilstrækkeligt med korn og druesaft.</para>
  <para style="p">
    <verse number="3" style="v"/>I får ikke lov at blive i det land, Herren gav jer. Efraim skal igen i fangenskab som dengang i Egypten, og I kommer til at spise uren mad i Assyrien. <verse number="4" style="v"/>Dér kan I hverken bringe slagtofre eller drikofre til Herren, for de ville ikke være ham til behag. Al den mad, I spiser dér, vil være uren som ved en begravelse. I kan godt spise det, men det kan ikke bruges som et offer til Herren. <verse number="5" style="v"/>Hvordan vil I da fejre Herrens højtider og festdage?</para>
  <para style="p">
    <verse number="6" style="v"/>Nogle af dem, der undslipper, vil flygte til Egypten og blive begravet ved Memfis. Jeres tidligere huse med deres sølvskatte bliver overgroet med tjørn og tidsel. <verse number="7" style="v"/>Straffens og gengældelsens dag er nær, og Israel vil erkende det. I håner mig og siger: „Profeten er en tåbe. Manden, der har Guds Ånd, er blevet gal!” Men jeres fjendtlighed skyldes jeres mange synder. <verse number="8" style="v"/>Som profet står jeg ved min Guds side og ser fremtiden for Efraim. Men folk sætter fælder for mig hele tiden, og jeg møder fjendskab fra Guds eget folk. <verse number="9" style="v"/>Folket er sunket lige så dybt som ved massakren i Gibea. Men Gud ser deres ondskab, og han vil straffe dem for deres synder.</para>
  <para style="s1">Konsekvensen af synd og oprør</para>
  <para style="p">
    <verse number="10" style="v"/>Herren siger: „Da jeg først mødte jeres forfædre, var det som at finde vindruer i ørkenen. Jeg glædede mig over dem, som man glæder sig over de allerførste figener på træet. Men da de så kom til Ba’al Peor, begyndte de at dyrke den afskyelige afgud Ba’al og blev efterhånden selv lige så afskyelige. <verse number="11" style="v"/>Derfor forsvinder Israels herlighed som en fugl, der flyver væk. I vil opleve, at jeres børn dør ved fødslen eller før, ja mange kan slet ikke få børn. <verse number="12" style="v"/>Selv hvis jeres børn bliver voksne, vil mange af dem miste livet. Det bliver frygteligt for jer, når jeg vender jer ryggen. <verse number="13" style="v"/>Jeg så Efraim for mig som en palme,<note caller="+" style="f"><char style="fr" closed="false">9,13 </char><char style="ft" closed="false">Meningen er omstridt.</char></note> plantet i frugtbar jord, men snart bliver han tvunget til at føre sine egne børn i døden.”</para>
  <para style="p">
    <verse number="14" style="v"/>Herre, hvad skal jeg bede dig gøre for dette folk? Jo, lad deres kvinder abortere eller deres bryster give for lidt mælk til at holde børnene i live!</para>
  <para style="p">
    <verse number="15" style="v"/>Herren siger: „Jeg så al deres ondskab ved Gilgal. Dér begyndte jeg for alvor at få afsky for dem. På grund af deres onde handlinger vil jeg jage dem ud af mit land. Jeg kan ikke gøre mere for dem, for deres ledere er oprørske imod mig. <verse number="16" style="v"/>Israel bliver ramt som et træ, hvor rødderne er tørret ind, så der ingen frugt kommer. Selv om de sætter børn i verden, dræber jeg deres dyrebare afkom.”</para>
  <para style="p">
    <verse number="17" style="v"/>Min Gud forkaster sit folk, fordi de ikke vil lytte til ham og adlyde ham. De bliver flygtninge i et fremmed land.</para>
  <chapter number="10" style="c"/>
  <para style="p">
    <verse number="1" style="v"/>Israels folk var som en frodig vinstok. Men jo mere frugt der var, des flere altre byggede de. Jo mere fremgang de fik, des flottere afgudsbilleder lavede de. <verse number="2" style="v"/>Deres hjerter var svigefulde, og nu må de tage straffen for deres synd. Deres altre og afgudsbilleder vil blive smadret. <verse number="3" style="v"/>De siger: „Herren har straffet os for vores mangel på gudsfrygt, så nu har vi ingen konge længere. Men det gør ingen forskel, for ingen konge kan redde os.”</para>
  <para style="p">
    <verse number="4" style="v"/>De afgav tomme løfter og svor på, at de ville holde deres aftaler, men det gjorde de bare ikke. Uretten florerede som ukrudt i en kornmark. <verse number="5" style="v"/>Samarias indbyggere er bekymrede for guldkalven i Betel, Ondskabens Hus. Både folket og præsterne, som tilbad den, vil jamre og sørge. Den bliver nemlig taget fra dem. <verse number="6" style="v"/>Den bliver ført bort til Assyrien og foræret til den magtfulde konge dér. Da bliver Efraim beskæmmet. Israel bliver skamfuld over at have søgt hjælp hos en statue af en afgud. <verse number="7" style="v"/>Samaria er færdig. Dets konge vil forsvinde som en træsplint på vandet og føres bort af strømmen. <verse number="8" style="v"/>Afgudsaltrene, hvor Israel syndede, bliver revet ned, og tidsel og tjørn gror hen over dem. Folk vil råbe til bjergene: „Skjul os!” og til højene: „Styrt sammen over os!”</para>
  <para style="p">
    <verse number="9" style="v"/>Herren siger: „Lige siden udåden ved Gibea har Israel fortsat i det samme syndige spor. I Gibea blev synderne straffet med en krig. <verse number="10" style="v"/>Nu vil jeg straffe Israels folk for deres vedvarende synd ved at sende fremmede folkeslag imod dem.</para>
  <para style="p">
    <verse number="11" style="v"/>Efraim, du var som en tam kvie, der var glad for at tærske.<note caller="+" style="f"><char style="fr" closed="false">10,11 </char><char style="ft" closed="false">En ko, der gik rundt på tærskepladsen, havde lov til at spise af kornet.</char></note> Men nu lægger jeg et åg på din smukke hals og spænder dig for ploven. Juda skal pløje og Jakob bryde jorden op. <verse number="12" style="v"/>I skal bryde ny jord og så retskafne handlinger. Derefter kan I høste velvilje. Det er på høje tid at søge mig, så jeg kan komme og lade min velsignelse regne ned over jer.</para>
  <para style="p">
    <verse number="13" style="v"/>I har dyrket falskhed og høstet uret. I har spist af løgnens frugt. I satte jeres lid til, at menneskers magt og våben kunne frelse jer. <verse number="14" style="v"/>Derfor vil fjenden føre krig imod jer, og alle jeres fæstningsværker skal rives ned, som dengang Shalman udslettede alle i Bet-Arbel, både mænd, kvinder og børn. <verse number="15" style="v"/>Det samme skal ske med Betel på grund af al jeres ondskab. Så snart krigen begynder, er det ude med Israels konge.</para>
  <chapter number="11" style="c"/>
  <para style="s1">Guds frustrerede kærlighed til sit folk</para>
  <para style="p">
    <verse number="1" style="v"/>Da Israel var barn, elskede jeg ham. Jeg kaldte min søn ud af Egypten.<note caller="+" style="f"><char style="fr" closed="false">11,1 </char><char style="ft" closed="false">Se <char style="xt"><ref loc="EXO 4:22-23">2.Mos. 4,22-23</ref></char>.</char></note> <verse number="2" style="v"/>Men jo mere der derefter blev kaldt på dem, jo længere gik de væk fra mig. De ofrede til Ba’al og brændte røgelse for afguderne. <verse number="3" style="v"/>Jeg lærte Israel at gå og tog ham op i mine arme. Men han forstod ikke, at det var mig, som hjalp ham.</para>
  <para style="p">
    <verse number="4" style="v"/>Jeg styrede ham med min kærligheds tømme. Jeg tog bidslet ud af munden på ham.<note caller="+" style="f"><char style="fr" closed="false">11,4 </char><char style="ft" closed="false">Meningen omstridt.</char></note> Jeg bøjede mig ned for at give ham mad. <verse number="5" style="v"/>Mit folk bliver sendt tilbage til fangenskabet,<note caller="+" style="f"><char style="fr" closed="false">11,5 </char><char style="ft" closed="false">Eller: „til Egypten”, men Egypten er sikkert et billede på fangenskab.</char></note> de bliver underlagt Assyriens konge, for de vil ikke vende om til mig.</para>
  <para style="p">
    <verse number="6" style="v"/>Krigen vil hærge i deres byer og gøre ende på deres hovmod. Det er ude med dem på grund af deres ondskab. <verse number="7" style="v"/>Mit folk hænger fast i deres frafald. Selvom de råber til himlen om hjælp, nytter det intet.<note caller="+" style="f"><char style="fr" closed="false">11,7 </char><char style="ft" closed="false">Meningen omstridt.</char></note></para>
  <para style="p">
    <verse number="8" style="v"/>Efraim, er jeg nødt til at opgive dig? Israel, er jeg nødt til at give slip på dig? Er jeg nødt til at ødelægge dig som Adma og Sebojim?<note caller="+" style="f"><char style="fr" closed="false">11,8 </char><char style="ft" closed="false">Se <char style="xt"><ref loc="DEU 29:22">5.Mos. 29,22</ref></char>.</char></note> Jeg kan ikke holde det ud! Jeg er fuld af medynk! <verse number="9" style="v"/>Jeg kan ikke give min vrede frit løb og helt udslette Israel! For jeg er Gud og ikke et menneske. Jeg er den Hellige, der bor midt iblandt jer, og jeg kan ikke handle i tankeløs vrede.</para>
  <para style="p">
    <verse number="10" style="v"/>Når jeg engang brøler som en løve, vil mit folk følge mig. Når jeg kalder på mine børn, vil de komme løbende i ærefrygt fra vest, <verse number="11" style="v"/>som i fugleflugt vil de komme fra Egypten, som duer skal de vende hjem fra Assyrien. Ja, jeg vil føre dem tilbage til deres hjemland. Jeg, Herren, har talt.”</para>
  <chapter number="12" style="c"/>
  <para style="s1">Gud må straffe sit folk for deres synd</para>
  <para style="p">
    <verse number="1" style="v"/>Herren siger: „Efraim lyver og bedrager. Juda flakker om uden at forstå min trofasthed. <verse number="2" style="v"/>Israel er fuld af løgn og bedrag, kun optaget af falske værdier. De slutter forbund med Assyrien og giver Egypten gaver for at få hjælp.”</para>
  <para style="p">
    <verse number="3" style="v"/>Herren bliver nødt til at straffe Judas folk for dets oprør. Jakobs efterkommere må bøde for deres handlinger. <verse number="4" style="v"/>Allerede ved fødslen narrede Jakob sin tvillingebror. Som voksen kæmpede han med Gud. <verse number="5" style="v"/>Ja, han kæmpede med en engel og sejrede. Han bad og tiggede om en velsignelse. Ved Betel mødte han Herren ansigt til ansigt, og Herren talte til ham, <verse number="6" style="v"/>tænk, Herren, den almægtige Gud!</para>
  <para style="p">
    <verse number="7" style="v"/>Vend jer derfor til Gud! Søg Herren til hver en tid og vær pålidelige og retfærdige i jeres adfærd.</para>
  <para style="p">
    <verse number="8" style="v"/>Herren siger: „Mit folk er som en købmand, der vejer med falske lodder, som en, der elsker at udnytte andre. <verse number="9" style="v"/>‚Se, hvor rig jeg er blevet!’ praler de. ‚Jeg har samlet mig rigdom uden at gøre noget forkert.’</para>
  <para style="p">
    <verse number="10" style="v"/>Jeg er Herren din Gud, som førte dig ud af Egypten. Men nu vil jeg igen lade dig bo i telte, som da vi var sammen i ørkenen. <verse number="11" style="v"/>Jeg sendte mine profeter til dig for ved hjælp af syner og billedtale at advare dig. <verse number="12" style="v"/>Alligevel er Gilead fyldt med afgudsdyrkelse, og derfor må jeg straffe dem. Der ofres mange okser i Gilgal, men afgudsaltrene vil ende som stendynger på markerne.”</para>
  <para style="p">
    <verse number="13" style="v"/>Herren tog sig af Jakob, da han i sin tid flygtede til Aram. Dér vogtede han får for at få den kvinde, han elskede. <verse number="14" style="v"/>Senere førte Herren sit folk ud af Egypten ved hjælp af en profet, som ledede og beskyttede dem. <verse number="15" style="v"/>Men Efraim provokerede Herren til vrede. De fortjener døden for deres forbrydelser, ja, Herren vil straffe dem for deres synder.</para>
  <chapter number="13" style="c"/>
  <para style="p">
    <verse number="1" style="v"/>Tidligere var det sådan, at når Efraims stamme talte, rystede folk af skræk, for hele Israel så op til dem. Men de syndede ved at dyrke Ba’al og dødsdømte derved sig selv.</para>
  <para style="p">
    <verse number="2" style="v"/>Og de synder stadig. De har masser af sølvsmede, der har travlt med at støbe afguder. De tilbeder guder, som de selv har lavet. Man siger om dem, der ofrer til afguderne, at de kysser kalve. <verse number="3" style="v"/>Men de vil forsvinde som morgentågen, fordampe som duggen. De er som avner, vinden blæser bort fra tærskepladsen, de forsvinder som røgen fra et bål.</para>
  <para style="p">
    <verse number="4" style="v"/>Herren siger: „Jeg er Herren, din Gud, som skabte himlen og dannede jorden. Jeg anbragte stjernerne på himlen, men ikke for at du skulle tilbede dem. Jeg er den, som<note caller="+" style="f"><char style="fr" closed="false">13,4 </char><char style="ft" closed="false">En del ord ser ud til at være faldet ud af den hebraiske tekst, så vi har oversat fra LXX.</char></note> førte dig ud af Egypten. Dengang kendte I ikke andre guder, og der findes ingen anden, der kan redde jer. <verse number="5" style="v"/>Jeg tog mig af jer i ørkenen, i det golde og tørre land. <verse number="6" style="v"/>Men så snart I kom til det gode land og spiste jer mætte, blev I stolte og glemte mig. <verse number="7" style="v"/>Derfor kommer jeg imod jer som en løve, som en leopard, der ligger på lur langs stien. <verse number="8" style="v"/>Som en rasende bjørn, hvis unger er taget fra den, sønderriver jeg jer. Som et vildt dyr vil jeg flå jer og gøre det af med jer.</para>
  <para style="p">
    <verse number="9" style="v"/>Israel, hvis jeg angriber jer, hvem kan da frelse jer? <verse number="10" style="v"/>Hvor findes den konge, som kan redde jer? Hvor er nu de konger, som I bad om at få? <verse number="11" style="v"/>Da I forlangte at få en konge, gjorde I mig vred, men jeg gav jer alligevel en. Nu har I igen gjort mig vred, og jeg tager jeres konge fra jer. <verse number="12" style="v"/>Jeg kender til alle Efraims synder, intet er glemt.</para>
  <para style="p">
    <verse number="13" style="v"/>Du har nået smertens time som en kvinde, der skal føde et barn. Men du er tåbelig som et barn, der modsætter sig at blive født. <verse number="14" style="v"/>Jeg vil udfri dig af dødsrigets greb. Jeg vil redde dig fra døden. Død, hvor er din brod? Dødsrige, hvor er din ødelæggende kraft? Min beslutning står fast, <verse number="15" style="v"/>for du skal bære frugt blandt dine brødre.<note caller="+" style="f"><char style="fr" closed="false">13,15 </char><char style="ft" closed="false">Teksten i dette vers er uklar. Enten er det et løfte om fremtidig genoprettelse, eller også er det en beskrivelse af den kommende straf.</char></note></para>
  <para style="p">Jeg vil sende en mægtig østenvind imod dig. Den skal blæse ind fra ørkenen, så dine kilder og brønde tørrer ud, og dine skatte tages fra dig.”</para>
  <chapter number="14" style="c"/>
  <para style="s1">Syndserkendelse fører til genoprettelse</para>
  <para style="p">
    <verse number="1" style="v"/>Samarias folk må tage deres straf, for de har gjort oprør imod Gud. De skal alle tilintetgøres af den hær, som vil invadere landet. Deres småbørn bliver knust mod jorden, og deres gravide kvinder får maven skåret op.</para>
  <para style="p">
    <verse number="2" style="v"/>Israel, vend tilbage til Herren, din Gud, for din synd gjorde, at du faldt. <verse number="3" style="v"/>Vend tilbage til Gud og sig: „Herre, tilgiv os vores synder! Vær barmhjertig og tag os til nåde, så vi kan bringe dig lovprisningsofre. <verse number="4" style="v"/>Assyrien kan ikke frelse os, stridsheste kan ikke redde os. Aldrig mere vil vi søge hjælp hos de afguder, vi selv har lavet. Kun hos dig møder den forældreløse barmhjertighed.”</para>
  <para style="p">
    <verse number="5" style="v"/>Herren svarer: „Jeg vil helbrede dig for din tendens til frafald, og jeg vil elske dig af hele mit hjerte, for min vrede er forbi. <verse number="6" style="v"/>Jeg vil bringe Israel fornyelse som duggen, der forfrisker jorden. De skal blomstre som liljer og skyde dybe rødder som Libanons cedertræer. <verse number="7" style="v"/>Hele tiden kommer der friske skud, så de kan vokse sig store som oliventræer og dufte som Libanons cederskove. <verse number="8" style="v"/>Folket skal vende tilbage til et frodigt land og dyrke korn igen. De skal blomstre som vinstokken med en vellugt, der overgår Libanons vingårde.</para>
  <para style="p">
    <verse number="9" style="v"/>Efraim, hold dig langt væk fra afguderne! Det er mig, der svarer på dine bønner og hjælper dig. Jeg er som en stedsegrøn cypres, og jeg vil sørge for alle dine fornødenheder.”</para>
  <para style="p">
    <verse number="10" style="v"/>De vise vil forstå dette budskab. De kloge vil erkende sandheden i det. Herren gør altid det rigtige, og et godt menneske retter sig efter hans ord. Men syndere snubler og falder, fordi de nægter at tro ham.</para>
</usx>
