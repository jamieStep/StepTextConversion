<?xml version="1.0" encoding="UTF-8"?>
<usx version="2.6">
  <book code="PHM" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">FILEMONBREVET</para>
  <para style="toc1">Paulus’ Brev til Filemon</para>
  <para style="toc2">Filemonbrevet</para>
  <para style="toc3">Flm.</para>
  <para style="mt1">Paulus’ Brev til Filemon</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet til Filemon er skrevet af apostlen Paulus, mens han var i husarrest i Rom ca. år 60 e.Kr. Samtidig skrev han også brevet til menigheden i Kolossæ, og han sendte Onesimos og Tykikos af sted med begge breve.</para>
  <para style="ip">
    <char style="bd">Indhold:</char> Brevet er henvendt til en velhavende kristen i Kolossæ ved navn Filemon. Onesimos, en af Filemons slaver, havde stjålet fra ham og var derefter løbet bort. Det er en forbrydelse, som efter romersk lov medførte dødsstraf. Onesimos nåede imidlertid til Rom, hvor han mødte Paulus og kom til tro på Jesus. Paulus sendte ham senere tilbage til Filemon med følgende anmodning: Tag imod Onesimos uden at straffe ham. Husk, at han nu er mere end en slave. Han er en kristen og bør behandles som sådan.</para>
  <para style="ip">Brevet er et klassisk eksempel på den type breve, der har til formål at overtale tilhørerne til at acceptere brevskriverens synspunkt. Vi genfinder noget af denne struktur i flere af Paulus’ breve. Efter den indledende hilsen (1-3) søger brevskriveren at etablere eller udbygge en god, personlig relation til modtageren (4-7). Derefter søger han at tale til modtagerens fornuft med gode argumenter (11-16), og så til modtagerens følelser (20-21). Det egentlige formål med brevet er altså pakket ind, og der lukkes kun op for det lidt efter lidt (8-10 og 17-19). Brevet afsluttes med hilsener og et gentaget ønske om Guds velsignelse.</para>
  <para style="ip">
    <char style="bd">Budskab:</char> Brevet er kort, men betydningsfuldt. Det viser, at der ikke er personsanseelse hos Gud: Han kunne frelse en flygtet slave lige så vel som hans fornemme herre. Det viser også, at den forandring, der sker i mennesker, når de bliver kristne, kan skabe forsoning, hvor der før var fjendskab.</para>
  <chapter number="1" style="c"/>
  <para style="p">
    <verse number="1" style="v"/>Dette brev er fra Paulus, som sidder fængslet for Jesu Kristi skyld, og fra Timoteus, min medarbejder.</para>
  <para style="p">Kære Filemon, min ven og partner i tjenesten, <verse number="2" style="v"/>hils Apfia<note caller="+" style="f"><char style="fr" closed="false">2 </char><char style="ft" closed="false">Ordret: „søsteren Apfia”, formodentligt Filemons kone.</char></note> og hils Arkippos, der kæmper for Herrens sag, ligesom vi gør. Hils også hele den menighed, der samles i dit hus. <verse number="3" style="v"/>Nåde være med jer og fred fra Gud, vores Far, og Herren Jesus Kristus.</para>
  <para style="p">
    <verse number="4" style="v"/>Jeg takker altid Gud, når jeg beder for dig, kære Filemon. <verse number="5" style="v"/>Jeg har jo hørt om din levende tro på Jesus, vores Herre, og om din kærlighed til ham og alle kristne. <verse number="6" style="v"/>Det er min bøn, at det fællesskab om troen, som du er med i, må blive endnu mere effektivt i tjenesten for Kristus gennem en fuld forståelse af alt det gode, han har givet os del i.<note caller="+" style="f"><char style="fr" closed="false">6 </char><char style="ft" closed="false">Teksten er vanskelig at fortolke og kan oversættes på flere måder.</char></note> <verse number="7" style="v"/>Jeg har hørt, hvordan du har været til stor hjælp og opmuntring for de kristne der, og det har opmuntret mig meget at høre om din kærlighed til dem. Det har virkelig givet mig en stor glæde.</para>
  <para style="p">
    <verse number="8-9" style="v"/>Fordi jeg kender din kærlighed, kommer jeg med en bøn til dig. Egentlig kunne jeg vel frimodigt i Kristi navn befale dig at gøre det, som bør gøres. Du ville utvivlsomt være lydig over for en gammel mand som mig, der oven i købet er fængslet for Kristi skyld. Men jeg vil hellere appellere til dit gode hjerte. <verse number="10" style="v"/>Min bøn til dig angår Onesimos, som jeg har vundet for Herren, mens jeg har siddet i fangenskab her. Han er blevet som en søn for mig.</para>
  <para style="p">
    <verse number="11" style="v"/>Før i tiden var Onesimos<note caller="+" style="f"><char style="fr" closed="false">11 </char><char style="ft" closed="false">Navnet </char><char style="fq" closed="false">Onesimos </char><char style="ft" closed="false">var almindeligt blandt slaver og betyder „en, der er til gavn”.</char></note> ikke ligefrem til gavn for dig, men nu er han blevet til gavn for os begge to. <verse number="12" style="v"/>Når jeg nu sender ham tilbage til dig, er det, som om jeg sender mit eget hjerte. <verse number="13" style="v"/>Jeg ville gerne have beholdt ham her, for han har været mig til stor hjælp, mens jeg har siddet i fængsel på grund af mit budskab om Jesus. Du ville sikkert gerne selv have hjulpet mig, men det gjorde din slave så i stedet for. <verse number="14" style="v"/>Alligevel vil jeg ikke beholde ham uden dit samtykke, for han er trods alt din slave. Jeg ønsker heller ikke at tvinge dig til at gøre en god gerning. Den slags skal være frivilligt. <verse number="15" style="v"/>Måske var det nødvendigt, at du skulle undvære ham for en tid for netop at få ham tilbage for evigt, <verse number="16" style="v"/>ikke kun som slave, men som noget langt bedre, en medkristen som er højt elsket, ikke mindst af mig. Men du vil også selv elske ham højere nu, da I ud over det daglige arbejdsfællesskab også har fællesskab i Herren.</para>
  <para style="p">
    <verse number="17" style="v"/>Hvis du virkelig betragter mig som partner i tjenesten, så tag imod ham, som du ville tage imod mig. <verse number="18" style="v"/>Hvis han har gjort noget forkert eller skylder dig noget, så skriv det på min regning. <verse number="19" style="v"/>Jeg vil betale det for ham. Det garanterer jeg for ved min egen underskrift. På den anden side kunne man jo egentlig også sige, at du på en måde skylder mig dit liv.</para>
  <para style="p">
    <verse number="20" style="v"/>Kære kristne ven, vil du ikke nok gøre mig den tjeneste? Giv mig den glæde for Kristi skyld! <verse number="21" style="v"/>Jeg har skrevet det her brev i tillid til, at du vil gøre, hvad jeg beder dig om. Ja, jeg er overbevist om, at du ville gøre meget mere.</para>
  <para style="p">
    <verse number="22" style="v"/>Samtidig vil jeg også bede dig om at være parat til at tage imod mig som din gæst. Jeg regner nemlig med, at Gud vil svare på jeres bønner og give mig min frihed tilbage, så jeg kan besøge jer.</para>
  <para style="p">
    <verse number="23" style="v"/>Epafras sender jer mange hilsener. Han sidder også i fængsel her for troens skyld. <verse number="24" style="v"/>Også mine medarbejdere Markus, Aristark, Demas og Lukas sender deres hilsener.</para>
  <para style="p">
    <verse number="25" style="v"/>Herren Jesu Kristi nåde være med jeres ånd!</para>
</usx>
