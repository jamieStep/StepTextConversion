<?xml version="1.0" encoding="UTF-8"?>
<usx version="2.6">
  <book code="RUT" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">RUTHS BOG</para>
  <para style="toc1">Ruths Bog</para>
  <para style="toc2">Ruths Bog</para>
  <para style="toc3">Ruth</para>
  <para style="mt1">Ruths Bog</para>
  <para style="imt">Indledning</para>
  <para style="ip">
    <char style="bd">Historisk baggrund:</char> Begivenhederne i Ruths Bog foregår i dommertiden, men det vides ikke nærmere hvornår. Mens Dommerbogen viser de katastrofale konsekvenser af Israels folks utroskab imod Gud, viser Ruths Bog den velsignelse, hun som fremmed fik del i, da hun vendte sig til Israels Gud og identificerede sig med den trofaste minoritet blandt hans folk.</para>
  <para style="ip">
    <char style="bd">Indhold:</char> Ruth var en moabitisk kvinde. (Moabitterne var nogle af Israels traditionelle fjender—efterkommere af Lots søn, Moab (<char style="xt"><ref loc="GEN 19:30-38">1.Mos. 19,30-38</ref></char>)). Efter sin israelitiske mands død viste Ruth ubetinget trofasthed og omsorg over for sin svigermor—og en dyb tillid til Israels Gud. Hun blev senere gift med en af den afdødes slægtninge, som derved viste hende den samme trofasthed og kærlighed, som hun havde vist sin svigermor. Ruth fik en søn med sin nye mand og blev dermed oldemor til Israels store konge, Kong David—ind i hvis slægt Jesus Kristus blev født (se <char style="xt"><ref loc="MAT 1:5">Matt. 1,5</ref></char>). Ruths Bog kan ses som et fingerpeg om de fremmede folkeslags indlemmelse i Guds folk gennem Jesu forsoningsdød på korset.</para>
  <para style="ip">
    <char style="bd">Budskab:</char> Nøgleordet i bogen er det hebraiske ord <char style="em">hesed</char>, som rummer idéen om stærk loyalitet og omsorg født ud af dyb kærlighed til den, man tager ansvar for. Midt i dommertidens kaos og uansvarlighed fremstår både Ruth og Boaz som lysende eksempler på fundamentale medmenneskelige værdier som tro, tillid, godhed, loyalitet og ansvarsfølelse.</para>
  <chapter number="1" style="c"/>
  <para style="s1">Ruths troskab imod No’omi</para>
  <para style="p">
    <verse number="1-2" style="v"/>Engang under dommertiden i Israel blev landet ramt af en voldsom hungersnød. En mand ved navn Elimelek af Efrat-slægten flyttede derfor fra Betlehem i Juda til Moabs land for at bo der som fremmed sammen med sin kone, No’omi, og deres to sønner, Malon og Kiljon. <verse number="3" style="v"/>Mens de boede i Moab, døde Elimelek, så No’omi sad alene tilbage med sine to sønner. <verse number="4-5" style="v"/>De to unge mænd fandt sig hver en kone blandt moabitterne. Malon giftede sig med en pige, der hed Ruth, og Kiljon giftede sig med Orpa. Da de havde boet i Moab i hen ved ti år, døde både Malon og Kiljon, og No’omi var nu helt alene—uden mand og børn.</para>
  <para style="p">
    <verse number="6-7" style="v"/>På den tid fik hun at vide, at Herren havde forbarmet sig over sit folk, så der igen var mad at få i Juda. Derfor besluttede hun at forlade Moab og vende tilbage til sit hjem i Betlehem. Sammen med sine to svigerdøtre begav hun sig af sted ad vejen til Juda.</para>
  <para style="p">
    <verse number="8" style="v"/>Da de havde gået et stykke tid, sagde No’omi til sine svigerdøtre: „Det er bedst, I går hjem til jeres forældre. Må Herren vise jer sin godhed på grund af den godhed, I har vist mod mine to sønner og mig, <verse number="9" style="v"/>og må han hjælpe jer begge til at blive gift igen og få et godt og trygt hjem.” Så kyssede hun dem farvel, og de brast i højlydt gråd.</para>
  <para style="p">
    <verse number="10" style="v"/>„Men vi vil gerne følge med dig hjem til dit folk!” sagde de to unge kvinder.</para>
  <para style="p">
    <verse number="11" style="v"/>„Nej, I må hellere vende tilbage til jeres eget folk,” svarede No’omi. „Jeg har jo ikke andre sønner, I kan blive gift med. <verse number="12" style="v"/>Derfor er det bedst, at I vender tilbage til jeres familier. Jeg er for gammel til at gifte mig igen—og selv om jeg gjorde, og jeg blev gravid og fødte sønner med det samme, <verse number="13" style="v"/>ville I så vente til de blev voksne? Nej, mine piger! For mig er det mere bittert end for jer, for det er Herrens hånd, som har ramt mig med denne tragedie!”</para>
  <para style="p">
    <verse number="14" style="v"/>Så græd de igen. Orpa kyssede nu sin svigermor farvel og vendte om for at gå tilbage til sit barndomshjem, men Ruth ville ikke forlade No’omi.</para>
  <para style="p">
    <verse number="15" style="v"/>„Se, din svigerinde er allerede på vej tilbage til sit folk og sin gud,” sagde No’omi. „Du må hellere følge med.”</para>
  <para style="p">
    <verse number="16" style="v"/>Men Ruth svarede: „Tving mig ikke til at forlade dig! Hvor du går hen, vil jeg gå med. Dit hjem skal være mit hjem, dit folk skal være mit folk, og din Gud skal være min Gud. <verse number="17" style="v"/>Og når jeg engang dør, vil jeg begraves ved din side. Må Herren straffe mig, hvis jeg tillader noget andet end døden at skille os!”</para>
  <para style="p">
    <verse number="18" style="v"/>Da No’omi så, at Ruth var fast besluttet på at gå med, holdt hun op med at forsøge at overtale hende. <verse number="19" style="v"/>De to fortsatte så rejsen og ankom til Betlehem.</para>
  <para style="p">Der blev røre i hele byen ved deres ankomst.</para>
  <para style="p">„Jamen, er det ikke No’omi?” udbrød byens kvinder.</para>
  <para style="p">
    <verse number="20" style="v"/>Men No’omi sagde: „Kald mig ikke længere No’omi<note caller="+" style="f"><char style="fr" closed="false">1,20 </char><char style="ft" closed="false">„No’omi” betyder „dejlig, elskelig, sød”.</char></note>—kald mig hellere Mara!<note caller="+" style="f"><char style="fr" closed="false">1,20 </char><char style="ft" closed="false">„Mara” betyder „bitter”.</char></note> Den almægtige Gud har gjort mit liv bittert. <verse number="21" style="v"/>Da jeg rejste herfra, havde jeg hele min familie, men nu vender jeg alene tilbage. Kald mig ikke No’omi, for Herren har dømt mig og ladet denne tragedie ramme mig!”</para>
  <para style="p">
    <verse number="22" style="v"/>Således vendte No’omi tilbage til Betlehem, og hun havde sin svigerdatter med fra Moabs land. Byghøsten var netop begyndt, da de ankom.</para>
  <chapter number="2" style="c"/>
  <para style="s1">Boaz’ venlighed imod Ruth</para>
  <para style="p">
    <verse number="1" style="v"/>Der var en velstående mand i Betlehem, som hed Boaz. Han var af samme slægt som Elimelek og derfor i familie med No’omi.</para>
  <para style="p">
    <verse number="2" style="v"/>En dag sagde Ruth til No’omi: „Lad mig gå hen og samle nogle af de aks op, som høstfolkene efterlader på marken. Måske er der en venlig landmand, som vil hjælpe os.”</para>
  <para style="p">„Det er en god idé, min datter!” svarede No’omi.</para>
  <para style="p">
    <verse number="3" style="v"/>Så gik Ruth ud på en mark, der viste sig at tilhøre Boaz. <verse number="4" style="v"/>Mens hun opholdt sig på marken, kom Boaz derud fra Betlehem. „Gud velsigne jer!” sagde han til høstfolkene, og de svarede: „Gud velsigne dig, herre.” <verse number="5" style="v"/>Så spurgte han formanden: „Hvem er den unge pige derovre?”</para>
  <para style="p">
    <verse number="6" style="v"/>„Det er den pige fra Moab, som No’omi bragte med hertil,” lød svaret. <verse number="7" style="v"/>„I morges bad hun om tilladelse til at følge efter høstfolkene og samle aks op. Hun har samlet ihærdigt siden da, lige bortset fra en kort hvilepause i skyggen.”</para>
  <para style="p">
    <verse number="8" style="v"/>Derefter gik Boaz over til Ruth. „Hør, min pige,” sagde han, „du er velkommen til at samle alle de aks, du har brug for, her på <char style="em">min</char> mark, så du ikke behøver gå andre steder hen. Følg bare efter de piger, der binder neg på min mark. <verse number="9" style="v"/>Jeg skal nok sige til de unge mænd, at de ikke må genere dig. Når du er tørstig, skal du bare gå hen og drikke af det vand, de øser op fra brønden.”</para>
  <para style="p">
    <verse number="10" style="v"/>Ruth faldt på knæ, bøjede ansigtet mod jorden foran Boaz og sagde: „Hvorfor er De så god mod mig? Ved De ikke, at jeg er en fremmed her?” <verse number="11" style="v"/>„Jo,” svarede Boaz, „og jeg ved også, at du har forladt din far og mor i dit hjemland for at slutte dig til et fremmed folk. Jeg har hørt om den trofasthed, du har vist din svigermor, siden din mand døde. <verse number="12" style="v"/>Må Herren, Israels Gud, under hvis vinger du har søgt ly, belønne dig for det.”</para>
  <para style="p">
    <verse number="13" style="v"/>„Tak for Deres godhed, herre,” udbrød Ruth. „De har talt venligt til mig og opmuntret mig, selv om jeg ikke har krav på noget fra Deres side.”</para>
  <para style="p">
    <verse number="14" style="v"/>Da frokostpausen kom, kaldte Boaz på Ruth: „Kom herhen og spis sammen med os. Du kan dyppe brødet i vinen, hvis du vil!” Så satte hun sig sammen med høstfolkene og spiste. Boaz rakte hende noget ristet korn, så hun fik alt det, hun kunne spise og havde mad til overs.</para>
  <para style="p">
    <verse number="15" style="v"/>Da hun var gået tilbage til arbejdet, sagde Boaz til sine unge mænd: „I må ikke hindre hende i at samle aks mellem negene. <verse number="16" style="v"/>Tværtimod, når I skærer en håndfuld korn af med seglen, skal I lade nogle af stråene falde til jorden, så hun kan samle aks fra dem. Og lad være at genere hende!” <verse number="17" style="v"/>Så samlede Ruth aks resten af dagen. Da hun om aftenen slog kernerne fra aksene, var der en hel sæk<note caller="+" style="f"><char style="fr" closed="false">2,17 </char><char style="ft" closed="false">På hebraisk: „omtrent en efa”, et rummål mellem 18 og 36 liter (den nøjagtige størrelse kendes ikke, men 22 liter er den mest almindelige antagelse).</char></note> byg. <verse number="18" style="v"/>Hun bar kornet ind til byen og gav det til sin svigermor, som også fik det, hun havde levnet af sin frokost.</para>
  <para style="p">
    <verse number="19" style="v"/>„Det var dog utroligt!” udbrød No’omi. „Hvor har du samlet alt det korn? Hvor har du været i dag? Må Herren velsigne den mand, som viste dig en sådan venlighed!” Derefter fortalte Ruth sin svigermor, hvordan det var gået. „Den mand, som ejer marken, hvor jeg samlede aks i dag, hedder Boaz,” sagde hun.</para>
  <para style="p">
    <verse number="20" style="v"/>„Gud velsigne ham!” udbrød No’omi begejstret. „Herren har virkelig bevist sin trofasthed både imod os og din afdøde mand! Boaz er en af vores nærmeste slægtninge. Han vil helt sikkert hjælpe os.”</para>
  <para style="p">
    <verse number="21" style="v"/>„Han opfordrede mig faktisk til at komme tilbage og holde mig til hans høstfolk, indtil hele marken er høstet!” tilføjede Ruth.</para>
  <para style="p">
    <verse number="22" style="v"/>„Vidunderligt!” jublede No’omi. „Gør endelig, som han har sagt! Hold dig hele tiden til hans høstpiger! Man ved aldrig, hvad du kunne komme ud for, hvis du gik andre steder hen.”</para>
  <para style="p">
    <verse number="23" style="v"/>Så holdt Ruth sig til Boaz’ høstfolk resten af byghøsten—og hele hvedehøsten med.</para>
  <chapter number="3" style="c"/>
  <para style="s1">Ruth søger ly under Boaz’ vinger</para>
  <para style="p">
    <verse number="1" style="v"/>En dag sagde No’omi til Ruth: „Mit barn, det er vist på tide, at jeg hjælper dig med at få en mand og et hjem, hvor du kan have det godt. <verse number="2" style="v"/>Hør her: Boaz er en af vores nærmeste slægtninge. Han har været så god imod os og ladet dig samle aks i overflod på hans mark. Jeg ved, at han renser byg ude på tærskepladsen i aften! <verse number="3" style="v"/>Hør nu godt efter: Tag dig et bad, tag lidt parfume på og dit pæneste tøj og gå så ud til tærskepladsen. Sørg for, at han ikke ser dig. Lad ham spise og drikke i fred. <verse number="4" style="v"/>Læg mærke til, hvor han lægger sig til at sove, og når han har lagt sig, går du hen og løfter kappen væk fra hans fødder, og så lægger du dig der. Derefter skal han nok sige dig, hvad du skal gøre.”</para>
  <para style="p">
    <verse number="5" style="v"/>„Jeg vil gøre alt, hvad du siger,” svarede Ruth.</para>
  <para style="p">
    <verse number="6" style="v"/>Samme aften gik hun ud mod tærskepladsen, hvor Boaz arbejdede. <verse number="7" style="v"/>Da Boaz havde spist et godt måltid mad, lagde han sig veltilfreds ned ved siden af en dynge korn og faldt i søvn. Ruth listede sig forsigtigt hen til ham, løftede kappen væk fra hans fødder og lagde sig der. <verse number="8" style="v"/>Midt om natten vågnede Boaz med et sæt og blev meget forbavset over, at der lå en kvinde ved hans fødder.</para>
  <para style="p">
    <verse number="9" style="v"/>„Hvem er du?” udbrød han.</para>
  <para style="p">„Det er Ruth, Deres tjenerinde!” svarede hun. „Jeg søger ly under Deres vinger,<note caller="+" style="f"><char style="fr" closed="false">3,9 </char><char style="ft" closed="false">Udtrykket, som ordret på hebraisk lyder „spred din vinge over din tjenerinde”, var en anmodning om, at Boaz ville tage sig af hende, beskytte hende og sørge for alle hendes behov. Det er det samme ord, Boaz brugte i 2,12, og Ruth hentyder med sine ord til deres samtale i 2,12-13. Det samme udtryk „sprede sin vinge over en person” som et udtryk for at give beskyttelse og omsorg findes i <char style="xt"><ref loc="EZK 16:8">Ez. 16,8</ref></char>. Når Jesus i <char style="xt"><ref loc="MAT 23:27">Matt. 23,27</ref></char> beskriver Jerusalems indbyggere som dem, der ikke ville søge ly under hans vinger, skal det ses på baggrund af <char style="xt"><ref loc="RUT 3">Ruth 3</ref> og <ref loc="EZK 16">Ez. 16</ref></char>. Samtidig anmoder Ruth Boaz om ægteskab i overensstemmelse med jødisk tradition om, at en mand har ansvar for at gifte sig med enken efter sin afdøde bror eller nære slægtning, især hvis kvinden ingen børn har født.</char></note> fordi De er en nær slægtning, og De har ansvar for at tage Dem af mig.”</para>
  <para style="p">
    <verse number="10" style="v"/>„Gud velsigne dig, min pige!” udbrød han. „Den godhed, du nu viser, er større end alt det andet, du har gjort. Du har ikke satset på nogen af de unge mænd, hverken fattig eller rig. <verse number="11" style="v"/>Du kan være sikker på, at jeg vil gøre alt, hvad du beder mig om, min pige! Alle ved, hvor storsindet en kvinde du er. <verse number="12" style="v"/>Det er rigtigt, at jeg er en nær slægtning og har ansvar for dig, men der er en, som er nærmere beslægtet, end jeg er, og står først i rækken. <verse number="13" style="v"/>Bliv nu liggende til det bliver lyst, så vil jeg tale med ham i morgen. Hvis han ønsker at tage ansvaret for dig, så får han dig. Hvis <char style="em">han</char> ikke er interesseret, så er <char style="em">jeg</char> det i hvert fald, det sværger jeg på! Men bliv nu liggende til i morgen tidlig!”</para>
  <para style="p">
    <verse number="14" style="v"/>Så blev hun liggende ved hans fødder til næste morgen, men allerede inden det var lyst nok til at nogen kunne genkende hende, stod hun op. Boaz havde nemlig sagt: „Ingen må vide, at der har været en kvinde på tærskepladsen i nat!”</para>
  <para style="p">
    <verse number="15" style="v"/>Inden Ruth gik, sagde Boaz: „Kom med dit sjal og hold det frem!” Så øste han seks mål byg op i sjalet, bandt hjørnerne sammen og gav hende det på ryggen, hvorefter han selv gik ind til byen.</para>
  <para style="p">
    <verse number="16" style="v"/>„Hvordan gik det så?” spurgte No’omi, da hun hørte Ruth komme ind ad døren. Så fortalte Ruth sin svigermor hele historien og gav hende kornet. <verse number="17" style="v"/>„Boaz sagde, at jeg ikke skulle komme tilbage til dig med tomme hænder!” forklarede hun.</para>
  <para style="p">
    <verse number="18" style="v"/>„Nu må vi bare tage den med ro og vente og se, hvad det her ender med,” sagde No’omi. „Men du kan være sikker på, at den mand ikke giver op, før sagen er afgjort, formentlig allerede i dag!”</para>
  <chapter number="4" style="c"/>
  <para style="s1">Boaz gifter sig med Ruth</para>
  <para style="p">
    <verse number="1" style="v"/>Boaz var i mellemtiden gået hen til byporten og havde sat sig der. Da den slægtning, han havde omtalt, kom forbi, kaldte han på ham: „Kom og sæt dig her! Der er noget, jeg vil snakke med dig om!” Det gjorde han så. <verse number="2" style="v"/>Boaz tilkaldte derefter ti af byens ledere og bad dem om at være vidner. „Sæt jer her!” sagde han, og de satte sig ned. <verse number="3" style="v"/>Så sagde Boaz til sin slægtning: „Du kender No’omi, som vendte tilbage fra Moabs land. Hun tænker på at sælge det jordstykke, som tilhørte vores slægtning Elimelek. <verse number="4" style="v"/>Jeg syntes lige, jeg ville nævne det for dig, så du kan købe jordstykket, hvis du er interesseret; og disse ansete mænd kan være vidner. Lad mig vide med det samme, om du ønsker at købe jorden, for hvis du ikke er interesseret, så vil jeg købe den. Jeg er jo den næste i rækken efter dig.”</para>
  <para style="p">Manden svarede: „Godt, jeg køber jorden!”</para>
  <para style="p">
    <verse number="5" style="v"/>Så sagde Boaz: „Hvis du køber jorden fra No’omi, må du naturligvis også gifte dig med enken Ruth fra Moab, så hun kan give sin afdøde mand en arving, og så hans jord senere går i arv til hendes børn.”</para>
  <para style="p">
    <verse number="6" style="v"/>„Det kan jeg ikke gøre!” svarede manden. „Så ville det jo ikke blive min slægts jord. Køb du hellere både jorden og kvinden!”</para>
  <para style="p">
    <verse number="7" style="v"/>På den tid var det skik, at en person trak sin sandal af og gav den til den anden part som en bekræftelse på, at handelen var afgjort. <verse number="8" style="v"/>Da manden sagde: „Køb du hellere det hele!” trak han derfor sin sandal af og gav den til Boaz.</para>
  <para style="p">
    <verse number="9" style="v"/>Derefter sagde Boaz til vidnerne og de omkringstående: „I er i dag vidner på, at jeg køber den jord, som tilhørte Elimelek og hans sønner. <verse number="10" style="v"/>Samtidig gifter jeg mig med moabitten Ruth, Malons enke. På den måde kan hun få en søn, der kan videreføre den afdødes slægt, sådan at hans navn vil blive husket både i slægten og i byen her.”</para>
  <para style="p">
    <verse number="11" style="v"/>De ti ledere, der sad i byporten, svarede: „Ja, det er vi vidner på! Må Herren gøre denne kvinde, som du nu har taget til dig, lige så frugtbar som vores stamfar Jakobs koner, Rakel og Lea. Må du få lykke og fremgang her i Betlehem, <verse number="12" style="v"/>og må de efterkommere, som Herren giver dig sammen med denne kvinde, blive lige så talrige som efterkommerne fra din forfar Peretz, som Tamar fødte Juda.”</para>
  <para style="p">
    <verse number="13" style="v"/>Så giftede Boaz sig med Ruth, og hun flyttede hjem til ham. Herren lod hende blive gravid, og hun fødte en søn.</para>
  <para style="p">
    <verse number="14" style="v"/>Da sagde byens kvinder til No’omi: „Lovet være Herren, som har givet dig et barnebarn! Må han vinde ære i Israel. <verse number="15" style="v"/>Må han bringe din sjæl trøst og forsørge dig i din alderdom, for han er din svigerdatters søn, hende, der elsker dig så højt og har været mere trofast imod dig end syv sønner!”</para>
  <para style="p">
    <verse number="16" style="v"/>Så tog No’omi drengen i sine arme, og hun passede ham, som var han hendes eget barn. <verse number="17" style="v"/>Nabokonerne sagde: „Nu har No’omi fået en søn!” Og de kaldte ham Obed. Han blev senere far til Isaj, som blev far til kong David.</para>
  <para style="p">
    <verse number="18-22" style="v"/>Dette er Peretz’ stamtavle: Peretz blev far til Hetzron, som blev far til Ram. Ram blev far til Amminadab, som blev far til Nahshon, som igen blev far til Salma. Salma blev far til Boaz, som blev far til Obed, som igen blev far til Isaj—og Isaj blev far til kong David.</para>
</usx>
