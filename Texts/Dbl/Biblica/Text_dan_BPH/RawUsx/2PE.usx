<?xml version="1.0" encoding="UTF-8"?>
<usx version="2.6">
  <book code="2PE" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">PETERS ANDET BREV</para>
  <para style="toc1">Peters Andet Brev</para>
  <para style="toc2">2. Petersbrev</para>
  <para style="toc3">2.Pet.</para>
  <para style="mt1">Peters Andet Brev</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet er skrevet af apostlen Peter kort før hans martyrdød i Rom år 67 eller 68 e.Kr. Mens Peter sad i fængsel og ventede på at blive henrettet, tænkte han på, hvordan Jesus havde forudsagt, at han ikke ville komme til at dø en naturlig død (jf. 1,14; <char style="xt"><ref loc="JHN 21:18-19">Joh. 21,18-19</ref></char>).</para>
  <para style="ip">
    <char style="bd">Indhold og budskab:</char> Brevet er henvendt til kristne i almindelighed og har til hensigt at advare imod de falske lærere og den umoral, deres lære medfører. Det er vigtigt at holde fast ved den sande forståelse af Gud og Kristus, sådan som den er videregivet af de apostle, der vandrede sammen med Jesus. Peter afviser den påstand, at Kristus ikke skulle komme igen, og understreger at „Herrens dag” vil komme, men at Gud lader vente på sig, fordi han er tålmodig og ikke ønsker at noget menneske skal gå fortabt. Udtrykket „Herrens dag” i Bibelen henviser til et tidspunkt, hvor Gud på en særlig måde griber ind i historien, som regel tænkes der på dommens dag, men det kan også henvise til Jesu genkomst. Med det for øje opfordrer Peter sine læsere til at leve med en god samvittighed over for Gud, tålmodigt at bære deres lidelser og ivrigt se frem til den dag, hvor Jesus kommer igen.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Dette brev er fra Simon Peter, som er apostel i tjenesten for Jesus Kristus. Jeg skriver til alle jer, der har fået den samme dyrebare tro, som vi har, nemlig troen på, at vi er accepteret som skyldfri på grundlag af, hvad vores Gud og Frelser, Jesus Kristus, har gjort for os.</para>
  <para style="s1">En voksende forståelse af Jesus og Guds natur</para>
  <para style="p">
    <verse number="2" style="v"/>Jeg ønsker for jer, at I hele tiden må vokse i jeres forståelse af Gud og vores Herre, Jesus Kristus, og derved opleve en stadig større rigdom af nåde og fred.</para>
  <para style="p">
    <verse number="3" style="v"/>Gud gav os jo gennem sin guddommelige magt muligheden for at leve efter hans vilje, og det sker ved en voksende forståelse af ham. Han indbød os til at få del i den ophøjede godhed, han selv besidder. <verse number="4" style="v"/>Han opfyldte for os de dyrebare og store løfter, som han havde givet i de profetiske skrifter. Derved fik I del i hans guddommelige natur efter at være undsluppet den undergang, som denne verden går i møde på grund af sit egoistiske begær.</para>
  <para style="p">
    <verse number="5" style="v"/>Sæt derfor alt ind på, at jeres tro bliver en tro, der <char style="em">vil</char> noget. Men en stærk tro skal kombineres med åndelig indsigt <verse number="6" style="v"/>og den åndelige indsigt med selvbeherskelse. Selvbeherskelsen fører til udholdenhed, og udholdenheden skal bruges i tjenesten for Gud. <verse number="7" style="v"/>Tjenesten for Gud skal udføres i kærlighed til de andre kristne, og den indbyrdes kærlighed skal suppleres med kærlighed over for alle mennesker. <verse number="8" style="v"/>Jo mere de her ting bliver en del af jeres liv, jo mere vil I vokse i jeres forståelse af vores Herre, Jesus Kristus, og i jeres tjeneste for ham. <verse number="9" style="v"/>Men de, der mangler disse ting, er blinde eller utrolig kortsynede. De har glemt, at Gud har sat dem fri fra deres gamle liv i synd. <verse number="10" style="v"/>Men I, kære venner, skal sørge for at gøre jeres kaldelse og udvælgelse urokkelig ved at følge de her principper. Så vil I ikke snuble, <verse number="11" style="v"/>og der vil ikke være tvivl om, at I får adgang til vores Herres og Frelsers, Jesu Kristi, evige rige.</para>
  <para style="p">
    <verse number="12" style="v"/>Det er derfor, jeg bliver ved med at minde jer om de grundlæggende principper, selvom I allerede kender dem og står fast på sandheden, så langt som I nu har forstået den. <verse number="13" style="v"/>Det ligger mig meget på hjerte at opflamme jer med den slags påmindelser, så længe jeg endnu lever på denne jord. <verse number="14" style="v"/>Jeg ved nemlig, at jeg snart skal sige farvel til min krop, den midlertidige bolig, jeg opholder mig i. Vores Herre, Jesus Kristus, fortalte mig jo også, at sådan ville det gå. <verse number="15" style="v"/>Derfor er jeg meget opsat på, at I vil kunne huske de her principper, også efter at jeg er gået bort.</para>
  <para style="p">
    <verse number="16" style="v"/>Det var ikke opspind og myter, vi bragte videre, dengang vi fortalte jer om, at vores Herre, Jesus Kristus, vil komme igen<note caller="+" style="f"><char style="fr" closed="false">1,16 </char><char style="ft" closed="false">Ordret: „om Jesu Kristi kraft og komme.” Ordet „komme” på græsk betyder enten ankomst eller tilstedeværelse. Det kan også være en henvisning til dengang Peter, Jakob og Johannes fik lov at se Jesu herlighed på toppen af et bjerg (<char style="xt"><ref loc="MAT 17">Matt. 17</ref></char>).</char></note> med stor kraft og herlighed, for vi har med egne øjne set hans fantastiske storhed. <verse number="17-18" style="v"/>Han tog os jo med op på det hellige bjerg, og vi så den ære og herlighed, som Gud Fader gav ham. Vi hørte den mægtige Guds røst, der lød fra himlen: „Det er min elskede Søn. Ham er jeg fuldt tilfreds med.”<note caller="+" style="f"><char style="fr" closed="false">1,17-18 </char><char style="ft" closed="false"><char style="xt"><ref loc="MAT 17:5">Matt. 17,5</ref></char>.</char></note></para>
  <para style="s1">Om sand profeti og falsk lære</para>
  <para style="p">
    <verse number="19" style="v"/>Vi er nu mere end nogensinde overbeviste om sandheden i profeternes ord, og I gør klogt i at værdsætte dem som en lygte, der viser vej gennem mørket, indtil Jesus kommer og hans strålende lys<note caller="+" style="f"><char style="fr" closed="false">1,19 </char><char style="ft" closed="false">Teksten taler om „morgenstjernen”, den stjerne, som indvarsler en ny dag.</char></note> oplyser jeres hjerter. <verse number="20" style="v"/>I skal være klar over, at ingen af profetierne i Skriften udsprang af profeternes egne idéer. <verse number="21" style="v"/>Profetier bygger nemlig ikke på menneskers vilje, men tilskyndet af Helligånden bragte mennesker de budskaber, som de fik fra Gud.</para>
  <chapter number="2" style="c"/>
  <para style="p">
    <verse number="1" style="v"/>Men ligesom der var falske profeter blandt Guds folk dengang, sådan vil der også komme falske lærere blandt jer. De vil gøre oprør mod Herren, som købte dem fri, og de vil infiltrere jeres fællesskab med deres falske og nedbrydende lære. Men de vil gå en brat undergang i møde. <verse number="2" style="v"/>Mange vil følge dem i deres udsvævelser, og på grund af dem vil sandhedens vej få et dårligt ry. <verse number="3" style="v"/>De vil i deres griskhed forkynde hvad som helst for at få fat i folks penge.</para>
  <para style="p">Men Gud har allerede for længe siden afsagt sin dom over dem, og straffen hænger over hovedet på dem. <verse number="4" style="v"/>Han skånede jo heller ikke de engle, der gjorde oprør. De blev kastet i underverdenens mørke fangekældre, hvor de bliver bevogtet indtil dommens dag. <verse number="5" style="v"/>Han undlod heller ikke at straffe de mennesker, der levede før syndfloden. Selvom Noa fortalte dem om Guds vilje og den kommende dom, ville de ikke høre på ham. Derfor udryddede Gud den oprørske verden gennem syndfloden, mens Noa sammen med sine syv familiemedlemmer blev reddet. <verse number="6" style="v"/>Senere straffede Gud byerne Sodoma og Gomorra og forvandlede dem til askedynger. Dermed blev de et eksempel til skræk og advarsel for alle, der senere begår tilsvarende synder. <verse number="7-8" style="v"/>Men han reddede den uskyldige Lot ud af Sodoma, for Lot var en mand, der ønskede at gøre Guds vilje. Han led under den skamløse måde, folk opførte sig på, ja, det pinte ham dybt dag efter dag at skulle være vidne til alle de forfærdelige ting, der skete omkring ham.</para>
  <para style="p">
    <verse number="9" style="v"/>På tilsvarende måde vil Herren redde dem, der tror på ham, ud af deres prøvelser, mens han vil straffe de ulydige og holde dem i forvaring indtil dommens dag. <verse number="10" style="v"/>Først og fremmest vil han straffe dem, der i deres urene begær lever i seksuel synd, og dem, der gør oprør mod hans autoritet.</para>
  <para style="p">De falske lærere vil være utrolig selvsikre og arrogante. De vil ikke engang vige tilbage for at håne stærke åndsmagter, <verse number="11" style="v"/>som selv englene, der i magt og styrke står over menneskene, aldrig har vovet at afsige en forhånende dom over på Guds vegne. <verse number="12" style="v"/>De falske lærere forstår ikke, hvem det er, de håner, og de vil gå til grunde som fornuftløse dyr, der af natur er bestemt til at blive fanget og dræbt. <verse number="13" style="v"/>De vil få løn som forskyldt. De elsker at deltage i overdådige fester dagen lang. De er en skamplet og en skændsel for jer, når de fremturer i deres vildfarelser ved jeres selskabelige sammenkomster. <verse number="14" style="v"/>De er hele tiden på udkig efter anledninger til synd og utroskab. De forfører ubefæstede sjæle og kender kunsten at skrabe til sig. Guds dom venter på dem! <verse number="15" style="v"/>De har forladt den lige vej og er gået vild som Bileam, Beors søn, der gerne tog sig betalt for sine onde handlinger, <verse number="16" style="v"/>men blev standset i sin galskab og irettesat, da hans æsel talte til ham med menneskestemme.</para>
  <para style="p">
    <verse number="17" style="v"/>De falske lærere udretter intet af værdi, for de er som udtørrede kilder eller som skyer, der drives af sted af vinden uden at give regn. Der venter dem en plads i det yderste mørke. <verse number="18" style="v"/>Med tomme løfter og drevet af deres eget begær lokker de mennesker, der ellers lige var sluppet fri af dårligt selskab, og leder dem tilbage i synden. <verse number="19" style="v"/>De lover dem frihed, men er selv slaver af deres umoralske liv. For det, som man er besejret af, er man også slave af. <verse number="20" style="v"/>Når nogen er undsluppet det verdslige livs umoralitet og har lært vores Herre og Frelser, Jesus Kristus, at kende, men igen bliver indfanget og kontrolleret af de gamle synder, er deres situation blevet værre end før. <verse number="21" style="v"/>Det ville have været bedre, om de mennesker ikke havde lært sandhedens vej at kende frem for først at se den og så vende ryggen til det hellige bud, som blev dem betroet. <verse number="22" style="v"/>Et gammelt ordsprog siger: „Som en hund, der slikker sit eget bræk i sig.”<note caller="+" style="f"><char style="fr" closed="false">2,22 </char><char style="ft" closed="false"><char style="xt"><ref loc="PRO 26:11">Ordsp. 26,11</ref></char>, men ikke citeret fra LXX, så det var nok et af datidens alment kendte jødiske ordsprog ligesom det følgende.</char></note> Og et andet lyder: „En renvasket so vælter sig straks i sølet igen.” Det samme kan siges om dem, der vender tilbage til deres gamle synder.</para>
  <chapter number="3" style="c"/>
  <para style="s1">Dommen kommer, selvom den lader vente på sig</para>
  <para style="p">
    <verse number="1" style="v"/>Det er nu det andet brev, jeg skriver til jer, elskede venner. I dem begge har jeg opfordret jer til at leve med en ren samvittighed <verse number="2" style="v"/>og huske på, hvad de hellige profeter har sagt for længe siden. I skal også huske at efterleve de påbud fra vores Herre og Frelser, som jeres apostle har undervist jer om.</para>
  <para style="p">
    <verse number="3" style="v"/>I skal vide, at der i de sidste dage vil komme mennesker, der vil håne jer og følge deres egne ugudelige lyster. <verse number="4" style="v"/>De vil sige: „Nå, hvad bliver det til med, at Jesus kommer igen? Gud har jo ikke gjort noget siden vores forfædres tid. Verden er, som den har været fra tidernes morgen.” <verse number="5-6" style="v"/>Men de, der siger sådan, lukker øjnene for den kendsgerning, at den Gud, som ved sit skaberord i begyndelsen dannede himlen og lod jorden stige frem af vandmasserne, er den samme Gud, som udryddede hele den daværende, onde verden gennem syndflodens vandmasser. <verse number="7" style="v"/>Det samme skaberord fra Gud bevarer den nuværende jord og himmel indtil dommens dag, hvor alle oprørske og ugudelige mennesker skal tilintetgøres i en mægtig brand.</para>
  <para style="p">
    <verse number="8" style="v"/>Elskede venner, husk på, at for Gud er én dag som 1000 år, og 1000 år som én dag. <verse number="9" style="v"/>Det er ikke, fordi Gud er langsom til at opfylde sit løfte, sådan som nogle mener. Men han er uhyre tålmodig over for menneskeheden, fordi han ikke ønsker, at nogen skal gå fortabt, men at alle kan få lejlighed til at tage afstand fra deres synd og tage imod hans frelse.</para>
  <para style="p">
    <verse number="10" style="v"/>Herrens dag kommer! Den kommer lige så uventet som en tyv om natten. Da vil himlen forsvinde med et stormsus, stjernebillederne<note caller="+" style="f"><char style="fr" closed="false">3,10 </char><char style="ft" closed="false">Eller: „elementerne”. Ordets betydning er omstridt her.</char></note> vil brænde op og blive til intet, og jorden med alt, hvad mennesker har skabt på den, vil brænde op.<note caller="+" style="f"><char style="fr" closed="false">3,10 </char><char style="ft" closed="false">Den græske tekst er usikker. Nogle håndskrifter siger: „jorden og alle dens aktiviteter vil blive afsløret.” Andre igen siger: „jorden og alle dens aktiviteter vil ikke være at se længere”.</char></note></para>
  <para style="p">
    <verse number="11" style="v"/>Da nu vores jord står over for en total tilintetgørelse, bør I så ikke desto mere leve i lydighed mod Guds vilje? <verse number="12" style="v"/>Vær i forventning til, at Guds dag kommer snart, og gør, hvad I kan, for at det skal ske hurtigt. Når den dag kommer, vil himlen bryde i brand og forsvinde, og stjernerne vil brænde op og smelte. <verse number="13" style="v"/>Men vi ser frem til den nye himmel og den nye jord, som Gud har lovet os, og dér hersker Guds vilje uden begrænsning.</para>
  <para style="p">
    <verse number="14" style="v"/>Når I nu har det at se frem til, kære venner, så stræb efter, at der ikke skal være noget at udsætte på jer, men at I kan træde frem for Gud med fred i sindet. <verse number="15" style="v"/>Og I skal se Guds tålmodighed med verden som et udtryk for hans ønske om, at alle mennesker skal have mulighed for at blive frelst. Vores elskede ven og medarbejder Paulus har med den visdom, han har fået, skrevet om det i flere af sine breve. <verse number="16" style="v"/>I hans breve er der ting, som er svære at forstå, og som de, der ikke har fået en solid undervisning, fordrejer til deres egen ulykke, ligesom de fordrejer de andre skrifter.</para>
  <para style="p">
    <verse number="17" style="v"/>I har fået alt det her at vide på forhånd, kære venner. Pas derfor på, at I ikke bliver revet med af de oprørske menneskers vildfarelser og dermed mister jeres faste ståsted. <verse number="18" style="v"/>Nej, I skal vokse i jeres forståelse af Guds nåde og i kendskabet til vores Herre og Frelser, Jesus Kristus. Han skal have al æren nu og i al evighed. Amen!</para>
</usx>
