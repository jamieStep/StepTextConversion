<?xml version="1.0" encoding="UTF-8"?>
<usx version="2.6">
  <book code="DAN" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">DANIELS BOG</para>
  <para style="toc1">Daniels Bog</para>
  <para style="toc2">Daniels Bog</para>
  <para style="toc3">Dan.</para>
  <para style="mt1">Daniels Bog</para>
  <para style="imt">Indledning</para>
  <para style="ip">
    <char style="bd">Forfatter og datering:</char> Der findes vægtige argumenter for, at Daniel selv er forfatter til bogen—trods nyere påstande om, at den er skrevet langt senere end traditionelt antaget. Den er formentlig skrevet kort før Daniels død i Babylon og kort efter, at perserkongen Kyros erobrede byen i år 539 f.Kr.</para>
  <para style="ip">
    <char style="bd">Historisk baggrund:</char> Som ung blev Daniel sammen med mange andre judæere bortført til Babylon, hvor han kom i kongens tjeneste og hurtigt steg i graderne som følge af sin fromhed, redelighed og gudgivne evne til at tyde drømme. Ved det babyloniske riges fald i 539 f.Kr. var Daniel den mægtigste embedsmand, og han beholdt sin høje rang under perserkongen, der senere, formentlig under Daniels indflydelse, gav jøderne hjemrejsetilladelse i 538 f.Kr.</para>
  <para style="ip">
    <char style="bd">Indhold:</char> Bogen består af to dele: Først en historisk del (<char style="xt">kap. <ref loc="DAN 1-6">1–6</ref></char>), der i en række indbyrdes uafhængige beretninger giver glimt af Daniels og hans tre venners oplevelser i Babylon under henholdsvis Nebukadnezars, Belshazzars og Dareios’ styre. Dernæst en profetisk del (<char style="xt">kap. <ref loc="DAN 7-12">7–12</ref></char>), bestående af tre syner og et længere profetisk udsagn, som peger helt frem mod verdens ende.</para>
  <para style="ip">
    <char style="bd">Budskab:</char> Daniel understreger Guds suverænitet over historien og hans brug af mennesker og riger i sin plan. Stormagter kommer og går, men Gud er den samme, og han vil gennem Messias besejre ondskaben i verden og frelse dem, der tror på ham.</para>
  <chapter number="1" style="c"/>
  <para style="s1">Ved kong Nebukadnezars hof</para>
  <para style="p">
    <verse number="1" style="v"/>I kong Jojakim af Judas tredje regeringsår kom Babylons konge, Nebukadnezar, med sin hær og belejrede Jerusalem, <verse number="2-4" style="v"/>og Herren hjalp ham, så Jojakim måtte overgive sig. Derefter tog Nebukadnezar de hellige kar fra Herrens hus med hjem til Babylon, hvor han anbragte dem i sin guds skatkammer. Han tog også en del unge mænd fra kongehuset og de fornemste familier i Israel med sig til Babylon.</para>
  <para style="p">Da han var kommet hjem, befalede han sin hofmarskal, Ashpenaz, at udvælge nogle af de unge mænd og undervise dem i tre år i kaldæisk sprog og kultur. De skulle være velskabte, se godt ud, være veluddannede, lærenemme og egnede til at gøre tjeneste i kongens palads.</para>
  <para style="p">
    <verse number="5" style="v"/>I de tre år deres uddannelse varede, fik de unge mænd samme slags mad og vin som kongen selv. Hans plan var at gøre dem til sine personlige rådgivere.</para>
  <para style="p">
    <verse number="6" style="v"/>Blandt de udvalgte var der fire unge mænd fra Judas stamme, som hed Daniel, Hananja, Mishael og Azarja. <verse number="7" style="v"/>Hofmarskalen gav dem babyloniske navne.<note caller="+" style="f"><char style="fr" closed="false">1,7 </char><char style="ft" closed="false">Deres hebraiske navne henviser til den Gud, de troede på. </char><char style="fq" closed="false">Daniel </char><char style="ft" closed="false">betyder „Gud er min dommer”, </char><char style="fq" closed="false">Hananja </char><char style="ft" closed="false">betyder „Jahve viser nåde”, </char><char style="fq" closed="false">Mishael </char><char style="ft" closed="false">betyder „Hvem er som Gud” og </char><char style="fq" closed="false">Azarja </char><char style="ft" closed="false">betyder „Jahve hjælper”. De nye babyloniske navne henviser til nogle babyloniske afguder, Bel, Ak og Nego.</char></note> Daniel kom til at hedde Belteshazzar, Hananja blev kaldt Shadrak, Mishael blev kaldt Meshak, og Azarja blev kaldt Abed-Nego.</para>
  <para style="p">
    <verse number="8" style="v"/>Daniel besluttede af religiøse grunde,<note caller="+" style="f"><char style="fr" closed="false">1,8 </char><char style="ft" closed="false">Kongens mad var enten ikke <char style="tl">kosher</char> dvs. tilberedt efter kravene i Toraen, og derfor „uren”, eller også havde den først været ofret til afguderne.</char></note> at han ikke ville spise den mad og drikke den vin, som blev serveret, så han bad hofmarskalen om, at de måtte få noget andet at spise. <verse number="9" style="v"/>Gud gjorde det sådan, at hofmarskalen blev venligt stemt over for Daniel, <verse number="10" style="v"/>men han var alligevel meget betænkelig ved sagen. „Hvis I ikke spiser den kongelige mad,” indvendte han, „er jeg bange for, at I bliver blege og tynde i sammenligning med de andre unge mænd, og i sidste ende bliver det mig, det går ud over. Kongen vil hugge hovedet af mig, fordi jeg har forsømt mine pligter.”</para>
  <para style="p">
    <verse number="11" style="v"/>Daniel henvendte sig nu til den opsynsmand, som Ashpenaz havde udpeget til at tage sig af de fire unge mænd. <verse number="12" style="v"/>„Prøv i ti dage at give os grønsager og vand,” foreslog han. <verse number="13" style="v"/>„Derefter kan du sammenligne os med de unge mænd, som spiser kongens mad, og så afgøre, om du vil tillade, at vi fortsætter med at spise grønsager.”</para>
  <para style="p">
    <verse number="14" style="v"/>Opsynsmanden gik med på det, <verse number="15" style="v"/>og da prøvetiden var overstået, så Daniel og hans tre venner både bedre og sundere ud end de andre, der havde spist kongens mad. <verse number="16" style="v"/>Derfor lod han dem fortsætte med at spise grønsager, og gav dem ikke mad og vin fra kongens køkken.</para>
  <para style="p">
    <verse number="17" style="v"/>Gud gjorde disse fire unge mænd usædvanligt lærenemme, så de snart var godt kendt med datidens videnskab, og Gud gav Daniel en særlig evne til at tyde drømme og syner.</para>
  <para style="p">
    <verse number="18-19" style="v"/>Da den treårige uddannelse var afsluttet, førte hofmarskalen alle de unge mænd frem for kongen, som stillede dem en række spørgsmål. Ingen kunne måle sig med Daniel, Hananja, Mishael og Azarja i visdom, så kongen tog dem straks i sin tjeneste. <verse number="20" style="v"/>Hver gang der kom et problem, som krævede særlig visdom og dømmekraft, var det kongens erfaring, at disse fire unge mænd var ti gange dygtigere end alle hans øvrige rådgivere, astrologer og drømmetydere. <verse number="21" style="v"/>På den måde blev Daniel kongelig rådgiver i Babylon, indtil perserrigets kong Kyros erobrede byen.</para>
  <chapter number="2" style="c"/>
  <para style="s1">Nebukadnezars drøm</para>
  <para style="p">
    <verse number="1" style="v"/>I sit andet regeringsår havde Nebukadnezar nogle drømme, der gjorde ham så urolig, at han ikke kunne sove. <verse number="2" style="v"/>Han sammenkaldte da alle sine astrologer, præster og vismænd og bad dem fortælle, hvad han havde drømt. <verse number="3" style="v"/>„Jeg har haft en foruroligende drøm,” forklarede han, „og jeg falder ikke til ro, før jeg forstår, hvad den drejer sig om.”</para>
  <para style="p">
    <verse number="4" style="v"/>„Deres Majestæt længe leve!” sagde de alle sammen på aramæisk.<note caller="+" style="f"><char style="fr" closed="false">2,4 </char><char style="ft" closed="false">Aramæisk er beslægtet med hebraisk, og det var et fællessprog, der blev brugt i store dele af Mellemøsten på den tid og i flere århundreder fremover. Fra dette sted og til og med kapitel 7 er teksten skrevet på aramæisk, hvorefter den vender tilbage til hebraisk.</char></note> „Fortæl os drømmens indhold, så skal vi nok forklare dig dens betydning.”</para>
  <para style="p">
    <verse number="5" style="v"/>„Nej!” svarede kongen. „Hvis I ikke fortæller mig både drømmen og dens betydning, bliver I skåret i småstykker og jeres huse jævnet med jorden. <verse number="6" style="v"/>Men hvis I kan fortælle mig drømmens indhold, og hvad den betyder, vil jeg til gengæld overøse jer med gaver og hædersbevisninger. Kom nu i gang!”</para>
  <para style="p">
    <verse number="7" style="v"/>„Hvordan kan vi fortælle Dem, hvad drømmen betyder, hvis De ikke vil fortælle os, hvad drømmen handler om?” protesterede vismændene.</para>
  <para style="p">
    <verse number="8-9" style="v"/>Da udbrød kongen: „Hør, I er kun ude på at trække tiden ud med den slags omsvøb. I ved jo godt, at jeg ikke er bange for at gøre alvor af min trussel. Sig mig nu, hvad jeg drømte, for det er kun på den måde, jeg kan være sikker på, at I virkelig kan tyde den.”</para>
  <para style="p">
    <verse number="10" style="v"/>„Men, Deres Majestæt,” indvendte de, „der findes ikke det menneske på jorden, som kan gøre, hvad De forlanger! Aldrig har en konge krævet noget lignende af en drømmetyder! <verse number="11" style="v"/>Hvad De forlanger, er en umulighed! Ingen uden guderne kan vide, hvad De har drømt, og guderne bor ikke blandt dødelige mennesker.”</para>
  <para style="p">
    <verse number="12" style="v"/>Deres svar gjorde kongen rasende, og han befalede, at alle vismænd i Babylonien skulle henrettes. <verse number="13" style="v"/>Dødsdommen blev bekendtgjort over hele landet, og der blev sendt mænd af sted for at lede efter Daniel og hans tre venner, så de også kunne blive henrettet. <verse number="14" style="v"/>Daniel henvendte sig da med kloge og velovervejede ord til Arjoch, chefen for kongens livvagt, som havde ansvar for henrettelsen. <verse number="15" style="v"/>„Hvorfor har kongen udstedt en så hård befaling?” spurgte han. Arjoch forklarede ham så, hvad der var sket.</para>
  <para style="p">
    <verse number="16" style="v"/>Daniel gik straks ind til kongen og lovede, at hvis tidsfristen blev forlænget, ville han tyde drømmen. <verse number="17" style="v"/>Derpå gik han hjem og fortalte sine tre venner, Hananja, Mishael og Azarja, hvad der var sket, <verse number="18" style="v"/>og han anmodede dem om at bede Himlens Gud om nåde. Kun hvis Gud åbenbarede kongens drøm for dem, kunne de og de øvrige vismænd undgå at blive henrettet. <verse number="19-20" style="v"/>Samme nat viste Gud i et syn Daniel, hvad kongen havde drømt.</para>
  <para style="p">Da priste Daniel Himlens Gud og sagde:</para>
  <para style="q1">„Priset være Herren for evigt.</para>
  <para style="q2">Han har al visdom og magt.</para>
  <para style="q1">
    <verse number="21" style="v"/>Tiderne er i hans hånd.</para>
  <para style="q2">Han indsætter og afsætter konger.</para>
  <para style="q1">Han giver visdom til de vise</para>
  <para style="q2">og klogskab til de kloge.</para>
  <para style="q3">
    <verse number="22" style="v"/>Han åbenbarer dybe hemmeligheder.</para>
  <para style="q1">Han bringer lys over alle ting</para>
  <para style="q2">og afslører, hvad der gemmer sig i mørket.</para>
  <para style="q1">
    <verse number="23" style="v"/>Jeg takker og priser dig, mine fædres Gud,</para>
  <para style="q2">for du har givet mig visdom og styrke.</para>
  <para style="q1">Du har gjort, hvad vi bad om.</para>
  <para style="q2">Du har åbenbaret kongens drøm for mig.”</para>
  <para style="s1">Daniel tyder kongens drøm</para>
  <para style="p">
    <verse number="24" style="v"/>Daniel gik derefter til Arjoch og sagde: „Slå ikke vismændene ihjel! Før mig til kongen, så vil jeg forklare ham, hvad drømmen betyder.”</para>
  <para style="p">
    <verse number="25" style="v"/>Arjoch førte straks Daniel til kongen og sagde: „Jeg har blandt de bortførte judæere fundet en, som kan fortælle Dem, hvad drømmen betyder.”</para>
  <para style="p">
    <verse number="26" style="v"/>„Er det sandt?” spurgte kongen Daniel, som han kaldte Belteshazzar. „Kan du fortælle mig, både hvad jeg drømte, og hvad det betyder?”</para>
  <para style="p">
    <verse number="27" style="v"/>Til det svarede Daniel: „Der findes ingen vismand eller drømmetyder, som kan åbenbare sådan en hemmelighed for Deres Majestæt, <verse number="28" style="v"/>men der findes en Gud i Himlen, som åbenbarer hemmeligheder, og han har i en drøm vist Dem, hvad der skal ske i fremtiden. <verse number="29" style="v"/>De lå og tænkte over fremtiden, og Gud, som åbenbarer hemmeligheder, talte til Dem. <verse number="30" style="v"/>Og når Gud åbenbarede hemmeligheden for mig, er det ikke, fordi jeg har større visdom end andre, men for at Deres Majestæt kan forstå, hvad drømmen betyder.</para>
  <para style="p">
    <verse number="31" style="v"/>De så i Deres drøm en enorm statue. Den var storslået og strålende, men også frygtindgydende. <verse number="32" style="v"/>Dens hoved var af rent guld; brystet og armene var af sølv; maven, hofterne og det øverste af lårene var af bronze; <verse number="33" style="v"/>resten af benene var af jern, og fødderne var lavet af en blanding af jern og ler.</para>
  <para style="p">
    <verse number="34-35" style="v"/>Mens De så alt det her, var der en stor sten, der blev revet løs på overnaturlig vis. Den ramte statuens fødder, som den fuldstændigt knuste. Pludselig lå hele statuen knust på jorden, både jern, ler, bronze, sølv og guld, og det hele blev blæst væk af vinden som avner på en tærskeplads i stormvejr. Men den sten, der knuste statuen, blev til et mægtigt bjerg, der dækkede hele jorden.</para>
  <para style="p">
    <verse number="36" style="v"/>Sådan var Deres drøm, og her er dens betydning:</para>
  <para style="p">
    <verse number="37" style="v"/>De er selv kongen over alle konger, og Himlens Gud har givet Dem magt, styrke og ære, <verse number="38" style="v"/>De, som er en verdenshersker uden lige og har magt over alle verdens dyr og fugle, De er statuens hoved af guld.</para>
  <para style="p">
    <verse number="39" style="v"/>Når Deres rige engang er forbi, vil der komme et andet rige, ringere end Deres. Derefter kommer bronzeriget, som vil strække sig vidt ud over jorden. <verse number="40" style="v"/>Det vil bliver afløst af et fjerde rige, stærkt som jern, der vil knuse og undertrykke alle andre riger. <verse number="41-43" style="v"/>Når statuens fødder og tæer var en blanding af jern og ler, betyder det, at det næste rige vil være en alliance af forskellige riger og konger. Nogle riger vil være stærke som jern, andre skrøbelige som ler. Blandingen af jern og ler symboliserer de enkelte rigers forskellighed. Kongerne vil forsøge at holde sammen på det fælles rige, men det vil ikke lykkes for dem, for jern og ler kan ikke blandes.</para>
  <para style="p">
    <verse number="44" style="v"/>På de kongers tid vil Himlens Gud oprette et nyt rige, som aldrig skal forgå og aldrig vil blive besejret. Det nye rige vil besejre de andre riger og gøre dem til intet, men det nye rige skal bestå for evigt. <verse number="45" style="v"/>Det er betydningen af den sten, som blev revet løs fra et bjerg på overnaturlig vis og knuste både jern, ler, bronze, sølv og guld. Den mægtige Gud har åbenbaret for Deres Majestæt, hvad der skal ske i fremtiden. Drømmen står fast, og tydningen er troværdig.”</para>
  <para style="p">
    <verse number="46" style="v"/>Kong Nebukadnezar faldt på knæ med ansigtet mod jorden i ærefrygt for Daniel, og han befalede, at man skulle bringe et røgelsesoffer som hyldest. <verse number="47" style="v"/>„Din Gud har i sandhed bevist, at han er Gud over alle guder og Konge over alle konger. Han er en Gud, der åbenbarer hemmeligheder, siden du var i stand til at tyde den mystiske drøm.”</para>
  <para style="p">
    <verse number="48" style="v"/>Kongen forfremmede derefter Daniel og gjorde ham til sin øverste rådgiver og til overhoved for alle sine vismænd. Han udpegede ham tillige til hersker over hele provinsen Babylon og gav ham mange kostbare gaver. <verse number="49" style="v"/>Daniel bad derefter kongen indsætte Shadrak, Meshak og Abed-Nego som guvernører for provinsen Babylon, så han selv kunne blive i sin tjeneste ved kongens hof.</para>
  <chapter number="3" style="c"/>
  <para style="s1">Daniels venner nægter at tilbede den gyldne statue</para>
  <para style="p">
    <verse number="1" style="v"/>Kong Nebukadnezar lod fremstille en forgyldt statue, der var 27 m høj og 2,7 m bred, og den blev opstillet på Durasletten i provinsen Babylon. <verse number="2" style="v"/>Derpå sendte han bud til alle sine statholdere, generaler, administratorer, rådgivere, skatmestre, dommere, jurister og andre embedsmænd i provinsen og inviterede dem til indvielse af statuen. <verse number="3" style="v"/>Da de alle sammen var ankommet og havde taget opstilling foran statuen, <verse number="4" style="v"/>råbte kongens herold så højt, han kunne: „Hør, hvad kongen har befalet mennesker af alle folkeslag, stammer og sprog at gøre: <verse number="5" style="v"/>Når orkestret med alle dets forskellige instrumenter begynder at spille, skal I falde på knæ med ansigtet mod jorden og tilbede kong Nebukadnezars gyldne statue! <verse number="6" style="v"/>Hvis nogen ikke gør det, bliver de kastet i den gloende ovn!”</para>
  <para style="p">
    <verse number="7" style="v"/>Da orkestret med alle dets forskellige instrumenter begyndte at spille, faldt alle de tilstedeværende fra alle folkeslag, stammer og sprog på knæ med ansigtet mod jorden og tilbad Nebukadnezars gyldne statue.</para>
  <para style="p">
    <verse number="8" style="v"/>Inden længe kom nogle af kaldæerne<note caller="+" style="f"><char style="fr" closed="false">3,8 </char><char style="ft" closed="false">Kaldæerne boede oprindeligt helt mod syd i Mesopotamien, men på dette tidspunkt var de dominerende i hele Babylonien specielt inden for astrologi og afgudsdyrkelse.</char></note> til kongen for at anklage judæerne. <verse number="9" style="v"/>„Deres Majestæt længe leve!” sagde de. <verse number="10" style="v"/>„De har påbudt, at når orkestret med alle dets instrumenter spiller, skal alle falde på knæ og tilbede den gyldne statue, <verse number="11" style="v"/>og De har bestemt, at de, der nægter at gøre det, skal kastes i den gloende ovn. <verse number="12" style="v"/>Men der er nogle judæiske mænd, som ikke retter sig efter Deres påbud. Det drejer sig om Shadrak, Meshak og Abed-Nego, som De har sat til at administrere provinsen Babylon. De judæere nægter at dyrke Deres gud og tilbede den statue, De har ladet opstille.”</para>
  <para style="p">
    <verse number="13" style="v"/>Nebukadnezar blev rasende og lod straks Shadrak, Meshak og Abed-Nego hente. Da de blev ført frem for ham, sagde han: <verse number="14" style="v"/>„Shadrak, Meshak og Abed-Nego, er det for at trodse mig, at I ikke vil dyrke min gud og tilbede den statue, jeg har ladet opstille? <verse number="15" style="v"/>Jeg giver jer én chance mere! Hvis I falder på knæ og tilbeder min statue, når orkestret med alle dets instrumenter om lidt begynder at spille igen, så vil jeg tilgive jer. Men hvis I ikke gør det, bliver I omgående kastet i den gloende ovn. Og hvilken gud kan så redde jer?”</para>
  <para style="p">
    <verse number="16" style="v"/>„Ærede Kong Nebukadnezar,” svarede de tre judæere, „vi har ikke gjort noget forkert over for Dem. <verse number="17" style="v"/>Men hvis vi alligevel bliver kastet i den gloende ovn, skal De vide, Deres Majestæt, at den Gud, vi tjener, har magt til at redde os. <verse number="18" style="v"/>Og skulle han ikke redde os, vil vi dog under ingen omstændigheder dyrke Deres gud eller tilbede den statue, De har ladet opstille.”</para>
  <para style="p">
    <verse number="19" style="v"/>Da Nebukadnezar hørte det svar, skar han tænder af raseri og befalede, at ovnen skulle gøres syv gange varmere end normalt. <verse number="20" style="v"/>Derefter befalede han nogle af sine stærkeste soldater at binde Shadrak, Meshak og Abed-Nego og kaste dem i den gloende ovn.</para>
  <para style="p">
    <verse number="21" style="v"/>De tre judæere blev bundet med alt tøjet på og ført hen til den gloende ovn. <verse number="22" style="v"/>Fordi kongen i sit raseri havde forlangt at få ovnen ekstra ophedet, slikkede store flammer ud og brændte soldaterne ihjel, da de skubbede judæerne ind i ovnen. <verse number="23" style="v"/>De tre mænd faldt ned i bunden af ovnen.</para>
  <para style="p">
    <verse number="24" style="v"/>Kong Nebukadnezar sad og iagttog det hele. Pludselig sprang han op og udbrød bestyrtet til sine rådgivere: „Var det ikke kun tre mænd, vi smed bundne ind i ovnen?”</para>
  <para style="p">„Jo,” svarede de.</para>
  <para style="p">
    <verse number="25" style="v"/>„Jamen, se!” råbte Nebukadnezar. „Der er jo fire! Og de er ikke bundne! De går omkring i ilden helt uberørt af flammerne! Og den fjerde ligner en gud!”</para>
  <para style="p">
    <verse number="26" style="v"/>Da gik Nebukadnezar så tæt hen til ovndøren, som han kunne, og råbte: „Shadrak, Meshak og Abed-Nego, I er den højeste Guds tjenere. Kom ud igen! Skynd jer!”</para>
  <para style="p">Så trådte de tre mænd ud af ilden, <verse number="27" style="v"/>og alle statholderne, generalerne, administratorerne og rådgiverne stimlede sammen om dem og så, at ilden ikke havde gjort dem noget. Deres tøj var uskadt, der var ingen brandlugt ved dem, og ikke et hår på deres hoved var svedet!</para>
  <para style="p">
    <verse number="28" style="v"/>Da sagde Nebukadnezar: „Priset være Shadraks, Meshaks og Abed-Negos Gud! Han sendte sin engel for at frelse sine tjenere, der i tillid til ham trodsede en kongelig befaling og var villige til at dø frem for at tjene eller tilbede nogen anden gud end deres egen. <verse number="29" style="v"/>Derfor befaler jeg nu, at hvis noget menneske, uanset hvilket land eller folkeslag de kommer fra, siger et ondt ord om judæernes Gud, bliver han skåret i småstykker og hans hus jævnet med jorden. For ingen gud kan gribe ind og frelse, som denne Gud har gjort!”</para>
  <para style="p">
    <verse number="30" style="v"/>Derefter genindsatte kongen de tre judæere i deres stillinger i provinsen Babylon.</para>
  <para style="s1">Nebukadnezars anden drøm</para>
  <para style="p">
    <verse number="31" style="v"/>Kong Nebukadnezar udsendte senere følgende bekendtgørelse til sine undersåtter fra alle folkeslag, stammer og sprog:</para>
  <para style="mi">Hilsen med ønsket om alt godt! <verse number="32" style="v"/>Jeg ønsker at informere jer om de tegn og undere, den højeste Gud har ladet mig opleve! <verse number="33" style="v"/>Hvilke utrolige tegn! Hvilke mægtige undere! Hans rige ophører aldrig. Han hersker over alt og alle fra slægt til slægt.</para>
  <chapter number="4" style="c"/>
  <para style="mi">
    <verse number="1" style="v"/>Jeg, Nebukadnezar, levede en magelig og ubekymret tilværelse her i mit palads. <verse number="2" style="v"/>Men en nat havde jeg en drøm, som forfærdede mig, og de syner, jeg så, gjorde mig skrækslagen. <verse number="3" style="v"/>Jeg tilkaldte alle Babyloniens astrologer, præster og vismænd, for at de skulle fortælle mig, hvad drømmen betød, <verse number="4" style="v"/>og de kom alle sammen. Men da jeg fortalte dem, hvad jeg havde drømt, var der ingen af dem, der kunne tyde drømmen for mig. <verse number="5" style="v"/>Til sidst kaldte jeg Daniel ind, ham som jeg har opkaldt efter min gud og givet navnet Belteshazzar. Han har de hellige guders ånd<note caller="+" style="f"><char style="fr" closed="false">4,5 </char><char style="ft" closed="false">Eller: „Den hellige Guds Ånd”. Også i næste vers.</char></note> i sig.</para>
  <para style="mi">
    <verse number="6" style="v"/>„Belteshazzar,” sagde jeg til ham, „du er den klogeste af alle mine vismænd! Jeg ved, at de hellige guders ånd er i dig, og at du kan løse ethvert mysterium. Lad mig fortælle dig min drøm, så du kan tyde den for mig:</para>
  <para style="mi">
    <verse number="7" style="v"/>Jeg så et stort træ, som stod midt på jorden. Det var meget højt, <verse number="8" style="v"/>og det blev ved med at vokse, til toppen nåede himlen. Det kunne ses af alle ud over jorden. <verse number="9" style="v"/>Bladene var friske og grønne, og grenene var fulde af frugt, så der var mad nok til alle. De vilde dyr søgte ind i træets skygge, fuglene byggede rede i dets grene, og alle levede af træets frugt.</para>
  <para style="mi">
    <verse number="10" style="v"/>Derefter så jeg i drømmen en budbringer, en engel, komme ned fra Himlen, <verse number="11" style="v"/>og han råbte: ‚Fæld træet, så dyrene flygter, og fuglene flyver væk! Hug grenene over! Riv bladene af og spred frugterne! <verse number="12" style="v"/>Men lad stubben med rødderne være. Lad den stå i græsset med en lænke af jern og bronze omkring.</para>
  <para style="mi">Han skal leve under åben himmel og gå rundt på græsmarkerne sammen med dyrene. <verse number="13" style="v"/>Tag hans menneskeforstand fra ham, så han lever som et dyr i syv år.</para>
  <para style="mi">
    <verse number="14" style="v"/>Denne dom er bragt af engle, for at alle mennesker kan forstå, at den højeste Gud er Konge over alle konger, og at han ønsker ydmyge ledere.’</para>
  <para style="mi">
    <verse number="15" style="v"/>Ja, Belteshazzar, det var, hvad jeg så i min drøm. Fortæl mig nu, hvad det betyder. Ingen af vismændene i mit rige kunne tyde min drøm. Men du kan, for de hellige guders ånd er i dig.”</para>
  <para style="s1">Daniel tyder drømmen</para>
  <para style="mi">
    <verse number="16" style="v"/>Daniel, som jeg kaldte Belteshazzar, stod længe tavs og med et forfærdet udtryk i ansigtet. Til sidst sagde jeg: „Belteshazzar, du skal ikke være bange for at fortælle mig betydningen!”</para>
  <para style="mi">Belteshazzar svarede: „Deres Majestæt, gid det forfærdelige, som denne drøm forudsiger, gjaldt Deres fjender og ikke Dem! <verse number="17" style="v"/>Det træ, De så, og som voksede sig stort og nåede himlen, så alle på jorden kunne se det, <verse number="18" style="v"/>som havde friske grønne blade og frugt nok til føde for alle, i hvis skygge dyrene hvilede, og i hvis grene fuglene byggede rede, <verse number="19" style="v"/>det træ er Dem selv, Deres Majestæt! De er blevet stor og mægtig, så Deres storhed når til himlen og Deres magt til jordens yderste grænser.</para>
  <para style="mi">
    <verse number="20" style="v"/>Det, De derefter så—at en engel kom ned fra Himlen og sagde: ‚Fæld træet og ødelæg det, men lad stubben med rødderne blive stående bundet med en lænke af jern og bronze. Han skal leve under åben himmel, og lad ham æde græs som dyrene, indtil der er gået syv år’— <verse number="21" style="v"/>det betyder, at den almægtige Gud har besluttet, hvad der skal ske med Dem: <verse number="22" style="v"/>De vil blive udstødt af menneskenes samfund og skal leve som et dyr. De kommer til at æde græs som kvæget og blive udsat for vejr og vind. I syv år skal De leve på den måde, indtil De indser, at den almægtige Gud er Herre over alle jordiske kongeriger, og at han giver magten til hvem, han vil. <verse number="23" style="v"/>Men når stubben med rødderne blev efterladt i jorden, betyder det, at han vil give Dem kongeværdigheden igen, så snart De erkender, at det er Himlens Gud, som har magten. <verse number="24" style="v"/>Lyt derfor til mit råd: Opgiv Deres syndige liv og gør, hvad der er ret. Hold inde med Deres ondskab og vær barmhjertig over for de fattige. Så vil det måske alligevel gå godt for Dem.”</para>
  <para style="s1">Drømmens opfyldelse</para>
  <para style="mi">
    <verse number="25" style="v"/>Det viste sig, at alt, hvad Daniel havde sagt, gik i opfyldelse. <verse number="26" style="v"/>Tolv måneder senere, da jeg, kong Nebukadnezar, opholdt mig på taget af mit palads i Babylon, <verse number="27" style="v"/>udbrød jeg: „Se, hvor prægtig Babylon er blevet! Jeg har opført denne storslåede by og gjort den til min kongelige residens som et udtryk for min enestående magt og til ære for mig, som den store konge, jeg er.”</para>
  <para style="mi">
    <verse number="28" style="v"/>Endnu inden jeg havde talt færdig, lød der en stemme fra Himlen: „Det skal du vide, kong Nebukadnezar, at nu bliver kongedømmet taget fra dig! <verse number="29" style="v"/>Du vil blive udstødt af menneskenes samfund og kommer til at leve som et dyr og æde græs som kvæget. I syv år skal du leve på den måde, indtil du indser, at den almægtige Gud er Herre over alle jordens konger, og at han giver magten til hvem, han vil.”</para>
  <para style="mi">
    <verse number="30" style="v"/>Det varede ikke længe, før det hele gik i opfyldelse. Jeg blev udstødt af menneskenes samfund og måtte æde græs som kvæget. Jeg levede under åben himmel, til mit hår blev langt og stift som ørnefjer, og mine negle blev som fuglekløer.</para>
  <para style="mi">
    <verse number="31" style="v"/>Da syv år var gået, bad jeg Himlens Gud om nåde, og jeg fik min forstand igen. Da priste jeg den almægtige Gud og tilbad ham, som lever for evigt. Hans herredømme er evigt, og hans rige får aldrig ende. <verse number="32" style="v"/>Alverdens nationer er intet at regne i sammenligning med ham. Han råder over en hær af engle og gennemfører sin vilje blandt jordens folk. Ingen kan sætte sig op imod ham eller gå i rette med ham.</para>
  <para style="mi">
    <verse number="33" style="v"/>Jeg fik således min forstand igen og fik min tidligere kongelige ære og værdighed tilbage. Mine rådgivere og embedsmænd opsøgte mig, og jeg blev genindsat på tronen med endnu større magt og herlighed end før. <verse number="34" style="v"/>Derfor priser, ophøjer og ærer jeg, kong Nebukadnezar, i dag Himlens Konge. Alt, hvad han gør, er retfærdigt og godt, og han ydmyger dem, der fremturer i hovmod.</para>
  <chapter number="5" style="c"/>
  <para style="s1">Skriften på væggen</para>
  <para style="p">
    <verse number="1" style="v"/>Kong Belshazzar af Babylonien holdt engang en stor fest for 1000 af sine højtstående embedsmænd, og de tog rigeligt for sig af de våde varer. <verse number="2" style="v"/>Påvirket af vinen gav Belshazzar ordre til, at man skulle hente de guld- og sølvbægre, som hans berømte forgænger, Nebukadnezar, havde taget som krigsbytte fra templet i Jerusalem, så han selv, hans embedsmænd, hans koner og medhustruer kunne drikke af dem. <verse number="3-4" style="v"/>Guld- og sølvbægrene, der stammede fra templet i Jerusalem, blev så hentet, og kongen, hans embedsmænd, hans koner og medhustruer drak af dem, alt imens de skålede for deres afguder af guld og sølv, bronze og jern, træ og sten.</para>
  <para style="p">
    <verse number="5" style="v"/>Men pludselig kom en menneskehånd til syne, og den skrev noget på paladsets væg lige over for lysestagen. Da kongen så hånden, der skrev, <verse number="6" style="v"/>blev han bleg som et lagen. Han var så skrækslagen, at hans knæ rystede, og hans ben dårligt kunne bære ham. <verse number="7" style="v"/>„Få fat i alle mine astrologer, præster, spåmænd og vismænd!” råbte han. Og da de ankom til paladset, sagde han til dem: „Den, der kan læse skriften på væggen og forklare, hvad det betyder, skal blive klædt i kongelige purpurklæder, få en guldkæde om halsen og blive udnævnt til rigets tredjemægtigste mand.”</para>
  <para style="p">
    <verse number="8" style="v"/>Alle kongens vismænd strømmede nu ind i salen, men ingen af dem kunne læse skriften eller forklare betydningen. <verse number="9" style="v"/>Det gjorde kong Belshazzar endnu mere bange. Også embedsmændene var lamslåede.</para>
  <para style="p">
    <verse number="10" style="v"/>Ved al den råben og ståhej kom enkedronningen ind i festsalen. „Deres Majestæt længe leve!” sagde hun. „Du behøver ikke at se så bleg og forskræmt ud! <verse number="11" style="v"/>Der er en mand her i dit rige, som har de hellige guders ånd i sig. Han er så fyldt med viden, visdom og indsigt, at man skulle tro, han var en gud. Derfor gjorde kong Nebukadnezar ham til overhoved for alle astrologerne, præsterne, spåmændene og vismændene i Babylonien. <verse number="12" style="v"/>Hans navn er Daniel, eller Belteshazzar, som Nebukadnezar plejede at kalde ham. Få fat i ham, for han er fyldt med overnaturlig kundskab og indsigt. Han kan tyde drømme, løse gåder og opklare indviklede mysterier. Han skal nok fortælle dig, hvad skriften betyder.”</para>
  <para style="p">
    <verse number="13" style="v"/>Daniel blev straks hentet og ført frem for kongen. „Er du den Daniel, som kong Nebukadnezar førte hertil som fange fra Juda?” spurgte Belshazzar. <verse number="14" style="v"/>„Det siges, at gudernes ånd bor i dig, og at du har enestående viden, indsigt og visdom. <verse number="15" style="v"/>Alle mine vismænd og astrologer har været her og forsøgt at læse skriften på væggen dér, så de kunne fortælle mig, hvad der står, men de var ikke i stand til det. <verse number="16" style="v"/>Men jeg hører, at du kan tyde drømme og løse indviklede mysterier. Hvis du kan læse skriften og fortælle mig betydningen af ordene, vil jeg klæde dig i kongelige purpurklæder og hænge en guldkæde om din hals, og du skal blive rigets tredjemægtigste mand.”</para>
  <para style="p">
    <verse number="17" style="v"/>„Jeg skal gerne læse skriften for Deres Majestæt og forklare, hvad den betyder,” svarede Daniel. „Men behold blot Deres gaver eller giv dem til en anden. <verse number="18" style="v"/>Lyt til mine ord, Deres Majestæt! Den almægtige Gud gav i sin tid Deres forgænger Nebukadnezar magt og herredømme, ære og herlighed. <verse number="19" style="v"/>Alverdens folkeslag levede i frygt for ham, for han henrettede eller benådede folk efter forgodtbefindende. Han forfremmede nogle og fratog andre deres stilling, akkurat som han havde lyst til. <verse number="20" style="v"/>Men da han blev hovmodig, stolt og indbildsk, stødte Gud ham fra tronen og fratog ham al ære og værdighed. <verse number="21" style="v"/>Han blev udstødt af menneskenes samfund og levede som et dyr hos vildæslerne. Han spiste græs som kvæget og levede under åben himmel, indtil han langt om længe erkendte, at den almægtige Gud er herre over alle jordiske konger, og at Gud udvælger, hvem han vil, til at herske og regere.</para>
  <para style="p">
    <verse number="22" style="v"/>Deres Majestæt, De ved, hvad der skete med Nebukadnezar, men alligevel har De ikke ydmyget Dem for Himlens Gud! <verse number="23" style="v"/>Tværtimod har De vist foragt for ham! De beordrede, at man skulle hente sølv- og guldbægrene fra hans tempel, og sammen med Deres embedsmænd, koner og medhustruer drak De af dem og skålede for Deres afguder af guld og sølv, bronze og jern, træ og sten, afguder, som hverken kan høre eller se eller fatte noget som helst. Men den Gud, som har magten over Deres liv og fremtid, viste De ingen ære! <verse number="24" style="v"/>Derfor sendte han hånden, der skrev ordene på væggen. <verse number="25" style="v"/>Der står: MENÉ, MENÉ, TEKÉL og PARSÍN<note caller="+" style="f"><char style="fr" closed="false">5,25 </char><char style="ft" closed="false">Ordene er i sig selv ikke så vanskelige at forstå. MENÉ betyder „talt” og gentages to gange for at vise, at sagen allerede er afgjort. TEKÉL minder om både „vejet” og „fundet for let”, mens PARSÍN hentyder både til „deling” og „Persien”. Det største problem var at tyde gåden.</char></note></para>
  <para style="mi">
    <verse number="26" style="v"/>MENÉ (talt) betyder: Gud har talt Deres riges dage og gjort ende på dem.</para>
  <para style="mi">
    <verse number="27" style="v"/>TEKÉL (vejet) betyder: De er blevet vejet på Guds vægt og fundet for let.</para>
  <para style="mi">
    <verse number="28" style="v"/>PARSÍN (delt) betyder: Deres rige skal deles mellem Medien og Persien.”</para>
  <para style="p">
    <verse number="29" style="v"/>På Belshazzars befaling blev Daniel derefter klædt i kongelige purpurklæder, en guldkæde blev hængt om hans hals, og han blev udnævnt til rigets tredjemægtigste mand. <verse number="30" style="v"/>Allerede samme nat blev kong Belshazzar dræbt.</para>
  <chapter number="6" style="c"/>
  <para style="s1">Daniel i løvekulen</para>
  <para style="p">
    <verse number="1" style="v"/>Efter Belshazzars død overtog mederen Dareios<note caller="+" style="f"><char style="fr" closed="false">6,1 </char><char style="ft" closed="false">Det er ikke den samme Dareios, som er nævnt i Ezra og Nehemias. Adskillige konger bar samme navn.</char></note> magten over det babyloniske storrige i en alder af 62 år. <verse number="2" style="v"/>Han opdelte riget i 120 provinser og indsatte en guvernør i hver provins. <verse number="3" style="v"/>Over dem satte han tre statholdere, som de skulle stå til regnskab for, så riget blev effektivt administreret. Daniel var en af dem.</para>
  <para style="p">
    <verse number="4" style="v"/>Daniel udviste større administrative evner end de andre statholdere og guvernører, for han sad inde med en helt speciel visdom, og kong Dareios overvejede at gøre ham til rigets øverste administrative leder. <verse number="5" style="v"/>De andre statholdere og guvernører blev derfor misundelige på Daniel, og de søgte at finde noget ved hans embedsførelse, som de kunne anklage ham for. Men de kunne ikke finde noget at kritisere, for Daniel var ærlig og ikke det mindste korrupt eller forsømmelig. <verse number="6" style="v"/>„Vi kan ikke finde noget at anklage ham for, hvad hans arbejde angår,” konstaterede de. „Men måske vi kan finde noget i hans gudsdyrkelse.”</para>
  <para style="p">
    <verse number="7" style="v"/>I samlet trop gik de derfor til kongen og sagde: „Deres Majestæt længe leve! <verse number="8" style="v"/>Vi statholdere, guvernører, rådgivere og andre højtstående embedsmænd er blevet enige om, at De burde udstede en lov, som siger, at hvis nogen i de næste 30 dage beder en bøn til nogen anden end Dem—det være sig til en gud eller til et menneske—skal de kastes for løverne. <verse number="9" style="v"/>Vi opfordrer Dem til personligt at underskrive denne lov, så den ifølge medisk-persisk tradition ikke kan omstødes.” <verse number="10" style="v"/>Kong Dareios udstedte da en sådan lov.</para>
  <para style="p">
    <verse number="11" style="v"/>Selvom Daniel vidste besked med den nye lov, gik han alligevel hjem og knælede, som han plejede, i det værelse ovenpå, hvor vinduerne stod åbne i retning af Jerusalem. Han blev ved med at bede og takke Gud tre gange dagligt, som han altid havde gjort. <verse number="12" style="v"/>De misundelige embedsmænd stormede da ind i Daniels hus og fandt ham i færd med at bede til Gud. <verse number="13" style="v"/>Straks gik de hen til kongen. „Deres Majestæt husker nok den lov, De lige har udstedt,” begyndte de. „Hvis nogen i de næste 30 dage beder en bøn til nogen anden end Dem—det være sig til en gud eller til et menneske—så skal de kastes for løverne.”</para>
  <para style="p">„Jo,” svarede kongen, „det står fast efter den medisk-persiske tradition. Loven kan ikke trækkes tilbage.”</para>
  <para style="p">
    <verse number="14" style="v"/>„Men Daniel, en af de bortførte judæere, er ligeglad med Dem og Deres lov. Han beder stadig til sin Gud tre gange om dagen.”</para>
  <para style="p">
    <verse number="15" style="v"/>Da kongen hørte det, blev han meget ked af det og spekulerede på, hvordan han mon kunne redde Daniel. Hele resten af dagen prøvede han at finde en udvej til at hjælpe Daniel.</para>
  <para style="p">
    <verse number="16" style="v"/>Om aftenen troppede mændene igen op hos kongen. „Deres Majestæt,” sagde de. „Vi vil gerne minde Dem om, at De ifølge medisk-persisk tradition ikke kan tilbagetrække en lov, De selv har underskrevet.”</para>
  <para style="p">
    <verse number="17" style="v"/>Så blev Daniel hentet og kongen sagde til ham: „Gid din Gud, som du tjener så trofast, må redde dig ud af det her!” Derpå blev Daniel kastet ned til løverne, <verse number="18" style="v"/>og man hentede en stor sten, som blev lagt over løvekulens åbning. Til sidst forseglede kongen stenen både med det kongelige segl og regeringens segl, så det var umuligt at ændre noget i den sag. <verse number="19" style="v"/>Derpå vendte kongen tilbage til paladset. Men han ville ikke spise, aflyste sin sædvanlige aftenunderholdning og lukkede ikke et øje hele natten.</para>
  <para style="p">
    <verse number="20" style="v"/>Næste morgen ved daggry stod kongen op og skyndte sig hen til løvekulen. <verse number="21" style="v"/>Endnu inden han var nået helt derhen, råbte han sørgmodigt: „Åh, Daniel, du den levende Guds tjener! Mon den Gud, som du tjente så trofast, kunne redde dig fra løverne?” <verse number="22" style="v"/>Straks svarede Daniel: „Deres Majestæt længe leve! <verse number="23" style="v"/>Min Gud sendte en engel og lukkede løvernes gab, så de ikke kunne skade mig. I Guds øjne er jeg nemlig uskyldig, og jeg har heller ikke gjort noget forkert over for Dem, Deres Majestæt.”</para>
  <para style="p">
    <verse number="24" style="v"/>Kongen var ude af sig selv af glæde. Han fik straks Daniel hejst op fra løvekulen. Ikke en skramme havde han fået, for han havde sat sin lid til Gud.</para>
  <para style="p">
    <verse number="25" style="v"/>Men de mænd, som havde udtænkt den snedige plan, blev derefter på kongens befaling hentet og kastet i løvekulen sammen med deres koner og børn, og løverne kastede sig straks over dem og knuste deres knogler.</para>
  <para style="p">
    <verse number="26" style="v"/>Efter den oplevelse udsendte kong Dareios en meddelelse til alle sine undersåtter fra de forskellige folkeslag, stammer og sprog:</para>
  <para style="mi">Alle gode ønsker fra kongen! <verse number="27" style="v"/>Jeg befaler hermed, at alle borgere i hele riget fremover skal vise respekt og ærefrygt for Daniels Gud. Han er den levende og uforanderlige Gud, hvis herredømme aldrig vil ophøre, og hvis magt aldrig vil få ende. <verse number="28" style="v"/>Han redder og frelser, hvem han vil. Han gør tegn og undere i himlen og på jorden. Han frelste Daniel fra løverne!</para>
  <para style="p">
    <verse number="29" style="v"/>Således oplevede Daniel fortsat lykke og fremgang både under Dareios og den persiske kong Kyros.</para>
  <chapter number="7" style="c"/>
  <para style="s1">Daniels drøm om de fire dyr</para>
  <para style="p">
    <verse number="1" style="v"/>I kong Belshazzar af Babyloniens første regeringsår fik Daniel selv en profetisk drøm. Han skrev hovedindholdet af drømmen ned:</para>
  <para style="p">
    <verse number="2" style="v"/>I mit natlige drømmesyn så jeg vindene fra de fire verdenshjørner piske det store hav i oprør, <verse number="3" style="v"/>og pludselig steg fire enorme dyr op af havet. De var alle forskellige.</para>
  <para style="p">
    <verse number="4" style="v"/>Det første dyr lignede en løve, men havde ørnevinger. Mens jeg betragtede dyret, blev dets vinger revet af. Kort efter rejste dyret sig på bagbenene og stod oprejst, og det blev givet et menneskehjerte.<note caller="+" style="f"><char style="fr" closed="false">7,4 </char><char style="ft" closed="false">Løven er dyrenes konge, og ørnen er fuglenes konge. Dyret symboliserer sandsynligvis Nebukadnezar og det babyloniske kongerige.</char></note></para>
  <para style="p">
    <verse number="5" style="v"/>Det andet dyr lignede en bjørn, der var højere i den ene side end i den anden. Dyret holdt tre ribben mellem tænderne,<note caller="+" style="f"><char style="fr" closed="false">7,5 </char><char style="ft" closed="false">Bjørnen hentyder sandsynligvis til det medisk-persiske rige, hvor den persiske del var stærkere end den mediske. De tre ribben er muligvis tre riger, som blev erobret: Babylonien, Lydien og Egypten.</char></note> og jeg hørte en stemme sige til dyret: „Gå til angreb og spis dig mæt!”</para>
  <para style="p">
    <verse number="6" style="v"/>Det tredje dyr lignede en leopard, men med fire vinger på ryggen. Dyret havde fire hoveder<note caller="+" style="f"><char style="fr" closed="false">7,6 </char><char style="ft" closed="false">Det tredje dyr hentyder sandsynligvis til det græske rige, der spredte sig hurtigt til alle fire verdenshjørner (de fire vinger) under Alexander den Store. Ved hans død blev det græske verdensrige opdelt i fire dele.</char></note> og fik stor magt.</para>
  <para style="p">
    <verse number="7" style="v"/>Det fjerde dyr, jeg så i mit drømmesyn, var utrolig stærkt og ubeskriveligt skrækindjagende. Det havde store jerntænder, hvormed det flænsede og knuste sine ofre for derefter at trampe dem ned med sine fødder. Det var anderledes end de andre dyr, og det havde ti horn.<note caller="+" style="f"><char style="fr" closed="false">7,7 </char><char style="ft" closed="false">Der hentydes sandsynligvis til Romerriget. Tallet 10 er symbolsk for magt, idet hånden står for magt, og der er ti fingre på to hænder. Hornet står symbolsk for styrke.</char></note></para>
  <para style="p">
    <verse number="8" style="v"/>Mens jeg betragtede hornene, så jeg, at et nyt lille horn voksede frem imellem dem, og at tre af de ti horn faldt af for at skaffe plads til det. Det nye horn havde menneskeøjne og en mund, der talte store ord.</para>
  <para style="s1">Der gøres klar til dom</para>
  <para style="p">
    <verse number="9" style="v"/>Derefter så jeg, at troner blev stillet op, og at Den Gamle af Dage indtog sin plads. Hans tøj var hvidt som sne—hans hår som den hvideste uld. Tronen, som han sad på, skinnede som et flammehav, og dens hjul var som ild. <verse number="10" style="v"/>Ud fra tronen strømmede der en flod af ild. Tusindvis af engle stod parat til at handle på hans mindste vink, og millioner af engle var samlet omkring ham. Så begyndte retssagen, og bøger blev åbnet.</para>
  <para style="p">
    <verse number="11" style="v"/>Jeg hørte, hvordan hornet på det fjerde dyr fortsatte med sit stolte praleri, og jeg så, hvordan dyret blev dræbt, kastet i ilden og brændt. <verse number="12" style="v"/>(De tre andre dyr havde mistet deres magt, men deres indflydelse fortsatte nogen tid efter.)<note caller="+" style="f"><char style="fr" closed="false">7,12 </char><char style="ft" closed="false">Teksten er vanskelig her. Mere ordret står der: „De øvrige dyr blev frataget deres magt, men fik lov at leve en tid og en halv.”</char></note></para>
  <para style="p">
    <verse number="13" style="v"/>Dernæst så jeg en, der lignede et menneske, komme på himlens skyer. Han nærmede sig Den Gamle af Dage og blev ført hen til tronen. <verse number="14" style="v"/>Han fik overdraget al ære, magt og herlighed, så mennesker fra alle folkeslag, stammer og sprog måtte tjene ham. Hans magt er evig, og hans herredømme vil aldrig få ende.</para>
  <para style="s1">Betydningen af drømmesynet</para>
  <para style="p">
    <verse number="15" style="v"/>Jeg, Daniel, blev grebet af forfærdelse over alt det, jeg så. <verse number="16" style="v"/>Derfor gik jeg hen til en af de engle, der stod ved tronen, og bad ham forklare mig, hvad det alt sammen skulle betyde. Han svarede:</para>
  <para style="p">
    <verse number="17" style="v"/>„De fire enorme dyr repræsenterer fire konger, der vil få stor magt på jorden. <verse number="18" style="v"/>Men til sidst vil Gud give sit udvalgte folk magten, og deres herredømme skal vare til evig tid.”</para>
  <para style="p">
    <verse number="19" style="v"/>Derefter bad jeg ham forklare betydningen af det fjerde dyr, der var anderledes end de andre, det, der havde jerntænder og bronzekløer, og som flænsede og knuste sine ofre og trampede dem ned med sine fødder. <verse number="20" style="v"/>Jeg spurgte ham også angående de ti horn på dyrets hoved og det nye horn, der voksede frem og overtog de tre horns plads, det, der havde menneskeøjne og en mund, der talte store ord, og som var stærkere end de andre. <verse number="21" style="v"/>Jeg så nemlig, at det horn forfulgte og førte krig mod Guds udvalgte folk, <verse number="22" style="v"/>indtil det øjeblik da Den Gamle af Dage kom og fældede dom over det. Derefter fik det udvalgte folk overdraget magten.</para>
  <para style="p">
    <verse number="23" style="v"/>„Det fjerde dyr er den fjerde stormagt, der skal herske på jorden,” forklarede han. „Det vil være anderledes end alle de andre. Det vil indtage hele jorden, knuse al modstand og nedtrampe alt. <verse number="24" style="v"/>De ti horn betyder, at ti konger vil fremstå af det rige. Derefter vil der så komme endnu en konge, anderledes end de ti, og han vil rydde tre af dem af vejen. <verse number="25" style="v"/>Han vil sætte sig op imod den almægtige Gud, undertrykke hans udvalgte folk og forsøge at ændre deres love og højtider, og de vil være prisgivet hans magt én tid, to tider og en halv tid.</para>
  <para style="p">
    <verse number="26" style="v"/>Men så vil retten blive sat, og han vil blive dømt. Magten vil blive taget fra ham, og han vil blive tilintetgjort. <verse number="27" style="v"/>Da skal magten over alle verdens riger gives til Guds udvalgte folk. De skal herske for evigt, og alle konger skal tjene og adlyde dem.”</para>
  <para style="p">
    <verse number="28" style="v"/>Her sluttede min drøm. Da jeg vågnede, var jeg forfærdet og bleg af skræk, og jeg talte ikke til nogen om min drøm.</para>
  <chapter number="8" style="c"/>
  <para style="s1">Daniels syn om vædderen og gedebukken</para>
  <para style="p">
    <verse number="1" style="v"/>I kong Belshazzars tredje regeringsår<note caller="+" style="f"><char style="fr" closed="false">8,1 </char><char style="ft" closed="false">Ca. 551 f.Kr.</char></note> fik jeg, Daniel, en ny drøm med endnu et syn. <verse number="2" style="v"/>I drømmesynet fandt jeg mig selv stående ved Ulaj-kanalen i den befæstede by Susa i provinsen Elam. <verse number="3" style="v"/>Da jeg så mig omkring, opdagede jeg ved bredden af kanalen en vædder med to lange horn. Det ene horn voksede og blev større end det andet. <verse number="4" style="v"/>Vædderen stangede mod vest, mod nord og mod syd, og ingen kunne holde stand imod den eller redde dens ofre. Den gjorde, som det passede den, og fik stor magt.</para>
  <para style="p">
    <verse number="5" style="v"/>Så kom der pludselig en gedebuk med et mægtigt horn i panden farende fra vest med en sådan fart, at dens klove ikke rørte jorden. <verse number="6" style="v"/>Med rasende fart styrede den lige imod den tohornede vædder, som stod ved bredden af kanalen, <verse number="7" style="v"/>og jeg så, hvordan den rasende buk stødte frontalt ind i vædderen med en sådan kraft, at vædderens to horn brækkede af. Vædderen kunne ikke klare sig imod gedebukken, men blev kastet om på jorden og trampet ned, uden at nogen kunne redde den.</para>
  <para style="p">
    <verse number="8" style="v"/>Derefter voksede gedebukken og blev endnu stærkere. Men da den var allerstærkest, brækkede dens store horn af, og i stedet voksede fire mindre horn frem, der pegede mod hver sit verdenshjørne. <verse number="9" style="v"/>Fra det ene af hornene voksede et andet horn frem. Det blev meget stærkt og udbredte sin magt mod syd og mod øst og mod Israels land. <verse number="10" style="v"/>Det voksede helt op til stjernehimlen og slyngede nogle af himlens hære<note caller="+" style="f"><char style="fr" closed="false">8,10 </char><char style="ft" closed="false">Med „himlens hære” hentydes måske til stjernerne, men nok snarere til Guds engle og dermed også til Guds folk, som englene beskytter.</char></note> til jorden og trampede på dem. <verse number="11-12" style="v"/>Det satte sig op imod anføreren for himlens hære og standsede de daglige ofringer til Guds ære. Det vanhelligede templet med urene ofre og bekæmpede Guds folk.<note caller="+" style="f"><char style="fr" closed="false">8,11-12 </char><char style="ft" closed="false">Teksten er uklar.</char></note> Sandheden blev undertrykt, og ondskaben havde fremgang.</para>
  <para style="p">
    <verse number="13" style="v"/>Da hørte jeg to af de hellige engle tale sammen. Den ene spurgte: „Hvor længe vil de daglige offerhandlinger være ophævet og erstattet af afskyeligheder? Hvor længe vil templet være vanhelliget og Guds folk undertrykt?” <verse number="14" style="v"/>Hertil svarede den anden engel: „Efter 2300 dage skal templet igen komme til sin ret.”</para>
  <para style="s1">Betydningen af drømmesynet</para>
  <para style="p">
    <verse number="15" style="v"/>Mens jeg prøvede at forstå, hvad synet betød, kom en, der lignede et menneske, hen imod mig, <verse number="16" style="v"/>og jeg hørte en menneskestemme råbe fra den anden side af kanalen: „Gabriel, forklar den mand, hvad synet betyder!”</para>
  <para style="p">
    <verse number="17" style="v"/>Da Gabriel kom hen til mig, blev jeg så overvældet af rædsel, at jeg faldt om med ansigtet mod jorden. Så sagde han til mig: „Du må forstå, unge mand, at det, du her har set, vil ske i de sidste tider.” <verse number="18" style="v"/>Mens han talte til mig, lå jeg som bedøvet med ansigtet mod jorden. Men han rørte ved mig og hjalp mig på benene. <verse number="19" style="v"/>Derpå sagde han: „Jeg er kommet for at fortælle dig, hvad der skal ske i de sidste tider, når Gud udfører sin straf. Det vil alt sammen ske en gang i fremtiden, på den tid Gud har fastsat.”</para>
  <para style="p">
    <verse number="20" style="v"/>„Vædderens to horn, som du så, er kongerne af Medien og Persien. <verse number="21" style="v"/>Gedebukken er det græske storrige, og det lange horn i dens pande symboliserer storrigets første konge. <verse number="22" style="v"/>At hornet blev brækket af og erstattet med fire mindre horn, betyder, at storriget vil blive delt op i fire mindre riger med hver sin konge.</para>
  <para style="p">
    <verse number="23" style="v"/>Mod slutningen af disse fire rigers tid, når deres ondskab er på sit højeste, vil en brutal og bedragerisk konge komme til magten. <verse number="24" style="v"/>Han vil få stor magt, men ikke ved egen kraft. Han har heldet med sig og skaber store ødelæggelser. Han vil overvinde mægtige fjender og undertrykke Guds folk. <verse number="25" style="v"/>Hans ondskabsfulde planer vil lykkes, og det vil gøre ham stolt. Uden varsel vil han styrte mange i ulykke, og han vil ikke vige tilbage for at gå imod Fyrsten over alle fyrster! Men så vil han blive styrtet i ulykke, dog ikke af noget menneske.<note caller="+" style="f"><char style="fr" closed="false">8,25 </char><char style="ft" closed="false">Blev opfyldt af Antiochus IV, som døde i 164 f.Kr. enten ved sygdom eller en ulykke.</char></note></para>
  <para style="p">
    <verse number="26" style="v"/>Som du allerede hørte i synet vil der gå 2300 dage,<note caller="+" style="f"><char style="fr" closed="false">8,26 </char><char style="ft" closed="false">Eller: „tidsperioder”.</char></note> før ofringerne i templet genindføres. Skriv synet ned og luk skriftrullen med segl, for det varer længe, før det vil ske.”</para>
  <para style="p">
    <verse number="27" style="v"/>Efter dette syn var jeg helt slået ud og lå syg i lang tid. Til sidst stod jeg op og genoptog mit arbejde i kongens tjeneste, men jeg var stadig rædselsslagen over synet og forstod ikke betydningen af det.</para>
  <chapter number="9" style="c"/>
  <para style="s1">Daniel går i forbøn for sit folk</para>
  <para style="p">
    <verse number="1" style="v"/>Imidlertid blev mederen Dareios, Xerxes’ søn, konge over det babyloniske rige. <verse number="2" style="v"/>I det første år af hans regeringstid bemærkede jeg, Daniel, det sted i skrifterne, hvor der ifølge Herrens ord til profeten Jeremias står, at Jerusalem skulle ligge øde i 70 år. <verse number="3" style="v"/>Derfor gav jeg mig til at bede inderligt til Gud Herren og bønfalde ham under faste og klædt i sæk og aske. <verse number="4" style="v"/>„Herre, du store og frygtindgydende Gud!” bad jeg. „Du bryder aldrig dit løfte om nåde mod dem, der elsker og adlyder dig. <verse number="5" style="v"/>Men hvor har vi været onde og svigtet dig! Vi har gjort oprør imod dig og ikke overholdt dine bud og forskrifter. <verse number="6" style="v"/>Vi har nægtet at lytte til dine tjenere, profeterne, som du gang på gang har sendt med budskaber til vores forfædre, konger og fyrster og til os, dit folk, som du gav Israels land i eje.</para>
  <para style="p">
    <verse number="7" style="v"/>Herre, du er retfærdig, mens vi må rødme af skam, for vi er alle skyldige, både Judas ledere, Jerusalems indbyggere, og alle judæere nær og fjern, som du har sendt i landflygtighed på grund af vores troløshed imod dig. <verse number="8" style="v"/>Herre, her står vi, både kongefamilien og alle vores ledere. Vi er tyngede af skam på grund af vores synd imod dig.</para>
  <para style="p">
    <verse number="9" style="v"/>Men Herre, vores Gud, du er nådig og barmhjertig, selvom vi gjorde oprør imod dig <verse number="10" style="v"/>og ikke fulgte de love, du gav os gennem dine tjenere, profeterne. <verse number="11" style="v"/>Hele Israels folk syndede imod dig. Vi vendte os fra dig og adlød ikke din vilje. Derfor straffede du os med de forbandelser, som din tjener Moses advarede os om i Toraen. <verse number="12" style="v"/>Du gjorde nøjagtigt, som du havde forudsagt. Aldrig har en lignende katastrofe ramt et folk som den, der ramte Jerusalem. <verse number="13" style="v"/>Hver eneste forbandelse nævnt i Toraen gik i opfyldelse. Vi forsøgte ikke engang at afværge straffen ved at se sandheden i øjnene og vende os fra vores synder. <verse number="14" style="v"/>Du bragte katastrofen over os, fordi vi var ulydige mod dig. Du handlede blot retfærdigt, som du altid gør.</para>
  <para style="p">
    <verse number="15" style="v"/>Herre, vores Gud, du viste din vældige magt, da du i sin tid førte dit folk ud af Egypten, og det vil vi altid takke dig for. Alligevel svigtede vi dig, og vi er fulde af ondskab. <verse number="16" style="v"/>Herre, du har vist din trofasthed og nåde mod os mange gange. Derfor beder jeg dig nu om at vende din voldsomme vrede bort fra Jerusalem—din egen by, dit hellige bjerg! For som følge af vores synder og vores forfædres ondskab er Jerusalem og dit folk blevet til spot for de omkringboende folkeslag.</para>
  <para style="p">
    <verse number="17" style="v"/>Hør din tjeners indtrængende bøn, Gud! For din egen æres skyld, Herre, genopret din helligdom, som i dag ligger øde hen! <verse number="18" style="v"/>Vend dit øre til mig og lyt til min bøn! Luk dine øjne op og se den vanære, der har ramt os og Jerusalem, din egen by! Vi beder om nåde, ikke fordi vi har fortjent det, men fordi du er barmhjertig. <verse number="19" style="v"/>Hør vores bøn, Herre! Tilgiv os, Herre! Lyt til os, Herre, og grib ind for din egen æres skyld. Det er jo <char style="em">dit</char> folk og <char style="em">din</char> by, det gælder.”</para>
  <para style="s1">Gabriel forklarer synet nærmere</para>
  <para style="p">
    <verse number="20" style="v"/>Således bad jeg til Herren, min Gud. Jeg bekendte min og mit folks synd og bad om genoprettelse for Jerusalem. <verse number="21" style="v"/>Mens jeg bad,<note caller="+" style="f"><char style="fr" closed="false">9,21 </char><char style="ft" closed="false">Eller: „Mens jeg bad, kom Gabriel i al hast flyvende…” Teksten er uklar.</char></note> kom Gabriel, som jeg havde set i mit tidligere syn, hen til mig. Det var ved den tid på dagen, hvor man plejede at bringe aftenofferet i Jerusalems tempel.</para>
  <para style="p">
    <verse number="22" style="v"/>„Daniel,” sagde han, „jeg er kommet for at hjælpe dig til bedre at forstå det syn, du fik. <verse number="23" style="v"/>Gud sætter stor pris på dig! Så snart du begyndte at bede, blev jeg sendt af sted med en besked til dig. Hør derfor godt efter, hvad jeg fortæller dig, så du forstår betydningen.</para>
  <para style="p">
    <verse number="24" style="v"/>Herren har tilmålt Jerusalem og Guds folk en periode på 70 gange 7 tidsenheder, så overtrædelserne kan ophøre, synden få ende, skylden blive betalt, en evig retfærdighed blive indført, det profetiske syn blive opfyldt, og den højhellige blive salvet.<note caller="+" style="f"><char style="fr" closed="false">9,24 </char><char style="ft" closed="false">Eller: „det allerhelligste blive indviet.” Det er uklart, om der tænkes på templets inderste og helligste rum eller Messias.</char></note> <verse number="25" style="v"/>Hør nu godt efter! Fra det tidspunkt, da befalingen om Jerusalems genopbyggelse udgår, indtil den salvede konge kommer, vil der gå 7 gange 7 tidsenheder. Og i en periode på 62 gange 7 tidsenheder skal Jerusalem genopbygges med gader og torve midt i krisetider. <verse number="26" style="v"/>Efter den periode bliver den salvede konge ryddet af vejen, tilsyneladende uden at have opnået noget,<note caller="+" style="f"><char style="fr" closed="false">9,26 </char><char style="ft" closed="false">Teksten er uklar.</char></note> og en fremmed hersker og hans hær kommer som en mægtig oversvømmelse og ødelægger både byen og templet.</para>
  <para style="p">Krig og ødelæggelse vil fortsætte indtil enden, sådan som Gud har bestemt. <verse number="27" style="v"/>Herskeren vil indgå en aftale med en stor del af folket for en periode af 7 tidsenheder. Men når den halve tid er gået, bryder han aftalen og offerhandlingerne ophører. I stedet anbringer han et afskyeligt afgudsbillede i Guds helligdom.<note caller="+" style="f"><char style="fr" closed="false">9,27 </char><char style="ft" closed="false">Teksten er uklar.</char></note> Men til den tid, som Gud har fastsat, vil den endelige dom udløses over hans ondskab.”</para>
  <chapter number="10" style="c"/>
  <para style="s1">Daniels syn ved Tigrisfloden</para>
  <para style="p">
    <verse number="1" style="v"/>I perserkongen Kyros’ tredje regeringsår<note caller="+" style="f"><char style="fr" closed="false">10,1 </char><char style="ft" closed="false">536 f.Kr.</char></note> fik Daniel (som også blev kaldt Belteshazzar) et syn, der indvarslede fremtidige krige og hårde tider. Forklaringen fik han også gennem et syn.</para>
  <para style="p">
    <verse number="2" style="v"/>Synet kom på et tidspunkt, hvor jeg, Daniel, havde bedt og søgt Herren i tre uger. <verse number="3" style="v"/>Jeg havde kun spist det mest nødvendige, intet kød, ingen vin eller anden lækker mad, og jeg havde heller ikke plejet min krop.</para>
  <para style="p">
    <verse number="4" style="v"/>Den 24. dag i den første måned stod jeg sammen med nogle andre ved Tigrisflodens bred. <verse number="5" style="v"/>Pludselig så jeg en mand i en lang, hvid klædning og med et bælte af det fineste guld bundet om livet. <verse number="6" style="v"/>Kroppen udstrålede et lys som fra en kostbar ædelsten, ansigtet glimtede som lyn, øjnene flammede som ild, armene og fødderne skinnede som poleret bronze, og hans stemme rungede som råbet fra en stor menneskemængde.</para>
  <para style="p">
    <verse number="7" style="v"/>Jeg var den eneste, der så manden. Mine ledsagere kunne ikke se ham, men blev rædselsslagne på grund af lyset og løb deres vej for at komme i dækning, <verse number="8" style="v"/>så jeg stod alene tilbage. Jeg følte knæene vakle under mig, mit ansigt var ligblegt, og jeg kunne ikke røre mig ud af stedet.</para>
  <para style="p">
    <verse number="9" style="v"/>Da jeg hørte hans stemme, svimlede det for mig, og jeg faldt ned med ansigtet mod jorden. <verse number="10" style="v"/>Men en hånd tog fat i mig og fik mig skælvende op på mine knæ og hænder. <verse number="11" style="v"/>„Daniel, Gud sætter stor pris på dig!” sagde han. „Rejs dig og lyt omhyggeligt til det, jeg har at sige, for Gud har sendt mig til dig!” Så rejste jeg mig op, stadig rystende af skræk.</para>
  <para style="p">
    <verse number="12" style="v"/>„Vær ikke bange, Daniel,” fortsatte han. „Allerede den første dag, du besluttede at bede om indsigt og at ydmyge dig for Gud, blev din bøn hørt, og derfor er jeg kommet. <verse number="13" style="v"/>Den mægtige åndsmagt, der styrer det persiske rige, blokerede imidlertid vejen for mig i 21 dage. Men så kom ærkeenglen Mikael mig til hjælp, og jeg efterlod ham dér i kamp med den persiske åndsfyrste.<note caller="+" style="f"><char style="fr" closed="false">10,13 </char><char style="ft" closed="false">Ifølge en af de græske håndskrifter. Den hebraiske tekst er uklar.</char></note> <verse number="14" style="v"/>Jeg er kommet for at vise dig endnu et syn, så du kan forstå, hvad der skal ske med dit folk engang i fremtiden.”</para>
  <para style="p">
    <verse number="15" style="v"/>Mens jeg lyttede til englens ord, stod jeg med bøjet hoved, ude af stand til at sige noget. <verse number="16" style="v"/>Men så rørte han ved mine læber, og jeg åbnede munden og sagde: „Herre, ved synet af dig blev jeg skrækslagen og ganske udmattet. <verse number="17" style="v"/>Hvordan skulle jeg, din ringe tjener, turde sige noget til dig, herre? Jeg kan dårligt få vejret af skræk og udmattelse.”</para>
  <para style="p">
    <verse number="18" style="v"/>Englen, der lignede et menneske, rørte igen ved mig, og jeg følte mig styrket. <verse number="19" style="v"/>„Vær ikke bange,” sagde han. „Gud sætter stor pris på dig. Vær frimodig og stærk.” Hans ord styrkede mig, og jeg sagde: „Tal kun, herre, for du har styrket mig.”</para>
  <para style="p">
    <verse number="20" style="v"/>„Ved du, hvorfor jeg er kommet?” spurgte han. „Snart skal jeg vende tilbage og fortsætte kampen imod åndsfyrsten over Persien, og efter ham kommer Grækenlands åndsfyrste. Men inden jeg vender tilbage, vil jeg fortælle dig, hvad der står skrevet i Sandhedens Bog. <verse number="21" style="v"/>(Den eneste, der hjælper mig i kampen imod disse åndsfyrster, er Mikael, jeres ærkeengel. Jeg har kæmpet sammen med Mikael siden mederen Dareios’ første regeringsår.)</para>
  <chapter number="11" style="c"/>
  <para style="s1">Kongerigerne Egypten og Aram</para>
  <para style="p">
    <verse number="1-2" style="v"/>Men lad mig nu fortælle dig, hvad der skal ske i fremtiden. Efter at endnu tre konger har regeret i Persien, skal en fjerde træde frem, som er meget rigere end nogen af de andre. Med sin rigdom og magt vil han sætte alt ind i kampen mod det græske rige. <verse number="3" style="v"/>Derefter kommer en mægtig konge til magten i Grækenland, og han får magt til at gøre fuldstændig, som han vil. <verse number="4" style="v"/>Men når hans magt er på sit højeste, sprænges hans rige og deles i fire svagere riger, som hverken tilfalder hans efterkommere eller bliver så stærke, som da han regerede. Han mister sin magt fuldstændigt, og hans storrige bliver delt. <verse number="5" style="v"/>Den ene af de fire nye konger, den egyptiske, vil opnå stor magt. Men så gør en af hans egne ledere oprør imod ham, tager magten i riget og gør det endnu stærkere.</para>
  <para style="p">
    <verse number="6" style="v"/>Nogle år senere slutter kongen af Aram forbund med kongen af Egypten.<note caller="+" style="f"><char style="fr" closed="false">11,6 </char><char style="ft" closed="false">På hebraisk: „nordens konge” og „sydens konge”.</char></note> Den egyptiske kongedatter bliver gift med den aramæiske konge for at besegle samarbejdet. Men hun vil blive forstødt, og hun selv, hendes mand, hendes barn<note caller="+" style="f"><char style="fr" closed="false">11,6 </char><char style="ft" closed="false">Eller: „hendes far”.</char></note> og deres egyptiske tjenere mister livet. <verse number="7" style="v"/>Kort efter overtager en af hendes slægtninge magten i Egypten, og han drager med sin hær mod den aramæiske konge, stormer hans fæstning, og vinder over hans hær. <verse number="8" style="v"/>Egyptens konge hjemfører endog deres afgudsbilleder som krigsbytte tillige med deres kostbare sølv- og guldkar. Derefter lader han i lang tid den aramæiske konge være i fred.</para>
  <para style="p">
    <verse number="9" style="v"/>Senere gør den aramæiske konge et fremstød imod Egypten, men må hurtigt trække sig tilbage til sit eget territorium. <verse number="10" style="v"/>Hans sønner tager derefter kampen op og samler en stor hær, der skyller ind over Egypten som en flodbølge, der når helt frem til kongens fæstning. <verse number="11" style="v"/>Det gør kongen rasende, så han rykker ud mod den aramæiske konge, der trods sin store hær bliver slået. <verse number="12" style="v"/>Efter sejren nedslagter den egyptiske konge tusindvis af sine fjender. Men sejrsrusen varer ikke ved, <verse number="13" style="v"/>for nogle år efter samler den aramæiske konge en større og bedre udrustet hær end den første, <verse number="14" style="v"/>og andre nationer slutter sig til ham i kampen imod Egyptens konge. Krigere fra dit eget folk vil søge at opfylde det profetiske syn ved at gøre oprør mod Egyptens overherredømme, men de bliver slået. <verse number="15" style="v"/>Den aramæiske konge vil belejre en stærkt befæstet by<note caller="+" style="f"><char style="fr" closed="false">11,15 </char><char style="ft" closed="false">Byen Sidon, som var under egyptisk herredømme.</char></note> og indtage den. Selv Egyptens bedste krigere kan ikke stå sig i kampen.</para>
  <para style="p">
    <verse number="16" style="v"/>Den aramæiske konge marcherer derefter frem uden at møde modstand, ingen kan standse ham. Han overtager kontrollen med Israels herlige land. <verse number="17" style="v"/>Hans plan er at angribe Egypten med hele sin hærstyrke. Derfor indgår han en fredsaftale med den egyptiske konge og giver ham sin datter til ægte med det formål at ødelægge ham, men hans planer mislykkes.</para>
  <para style="p">
    <verse number="18" style="v"/>Så vender han opmærksomheden mod landene langs Middelhavets kyst og erobrer en del af dem. Men en hærfører standser ham og gør ende på hans overmod ved at besejre ham i et knusende nederlag. <verse number="19" style="v"/>Derefter trækker han sig tilbage til sit eget lands fæstninger, men han bliver besejret og forsvinder ud af billedet.</para>
  <para style="p">
    <verse number="20" style="v"/>Hans efterfølger vil opkræve skatter i de besatte områder, men efter en kort regeringsperiode dør han, dog ikke i krig eller åben kamp.</para>
  <para style="p">
    <verse number="21" style="v"/>Den næste, der kommer til magten, er en ondsindet person, som ikke er den retmæssige tronfølger. Han tilraner sig pludselig magten ved hjælp af intriger og løgn. <verse number="22" style="v"/>Enhver, der modsætter sig ham, ryddes af vejen, også en af ypperstepræsterne. <verse number="23" style="v"/>Han indgår alliancer, men føler sig ikke selv bundet af dem. Ved hjælp af nogle få lydige håndlangere får han mere og mere magt.</para>
  <para style="p">
    <verse number="24" style="v"/>Han gør noget, som ingen af hans forfædre kunne finde på: Uden varsel plyndrer han sit eget lands rigeste områder og deler byttet ud til sine håndlangere. Selv de stærkeste fæstninger har han planer om at indtage, dog kun for en tid.</para>
  <para style="p">
    <verse number="25" style="v"/>Han samler sine styrker og sit mod og rykker ud mod Egypten med en mægtig hær. Egyptens konge går imod ham, også med en mægtig hær, men kan ikke slå ham, for han bliver offer for intriger. <verse number="26" style="v"/>Hans egne rådgivere modarbejder ham, en del af hæren deserterer, og mange bliver dræbt under flugten. <verse number="27" style="v"/>De to konger har begge ondt i sinde. De mødes og forhandler, men lyver for hinanden. De får intet ud af det, for det er Gud, der har fastsat, hvad der skal ske.</para>
  <para style="p">
    <verse number="28" style="v"/>Da den aramæiske konge er på vej hjem med store rigdomme, lader han sine frustrationer gå ud over Israels folk, som Gud har indgået en pagt med.</para>
  <para style="p">
    <verse number="29" style="v"/>Senere, når tiden er inde, drager han igen mod Egypten, men denne gang går det ikke som sidst. <verse number="30" style="v"/>Krigsskibe der kommer ned fra Kittim,<note caller="+" style="f"><char style="fr" closed="false">11,30 </char><char style="ft" closed="false">Navnet „Kittim” var oprindeligt en henvisning til Cypern, men blev senere også brugt om det romerske rige. LXX siger „romerske”.</char></note> angriber ham, og han bliver bange og vender om. Han lader så igen sin frustration gå ud over Israels folk og belønner dem, der frasiger sig pagten med Gud. <verse number="31" style="v"/>Han sætter sin hær til at vanhellige templet, standse de daglige ofre og opstille et afskyeligt afgudsbillede på tempelområdet. <verse number="32" style="v"/>Med smiger lokker han de frafaldne over på sin side. Men de, som kender deres Gud, står fast og handler på deres overbevisning.</para>
  <para style="p">
    <verse number="33" style="v"/>De ledere, som har åndelig indsigt, vil undervise mange, men må i en periode lide under forfølgelse, blive udplyndret og fængslet eller dræbt med sværd eller ild. <verse number="34" style="v"/>Nogle få blandt befolkningen vil oprigtigt prøve at hjælpe dem, men mange andre vil slutte sig til dem for at udspionere dem. <verse number="35" style="v"/>Nogle af lederne vil blive fristet til at give op. Men modgangen vil resultere i, at de bliver renset og lutret inden afslutningen. Men den fastsatte tid for afslutningen kommer først senere.</para>
  <para style="s1">Den store spotter i endetiden</para>
  <para style="p">
    <verse number="36" style="v"/>Nordens konge<note caller="+" style="f"><char style="fr" closed="false">11,36 </char><char style="ft" closed="false">Mens de foregående afsnit blev opfyldt gennem de egyptiske og aramæiske konger indtil Antiochus Epifanes, henviser dette og de følgende afsnit måske til den sidste tid før verdens ende.</char></note> gør præcis, som han vil. Han udnævner hovmodigt sig selv til at være den højeste gud og taler hånligt imod den almægtige Gud. En tid har han lykken med sig, men kun indtil Guds straf over Israels folk har nået sit mål, for det Gud har fastsat, må nødvendigvis ske. <verse number="37" style="v"/>Kongen forkaster både sine forfædres guder, kvindernes foretrukne gud og alle andre guder, og han hævder, at han er større end dem alle. <verse number="38" style="v"/>I stedet dyrker han fæstningsværkernes gud, som hans forfædre ikke kendte til, og han ofrer guld, sølv, juveler og andre kostbare gaver til den. <verse number="39" style="v"/>Ved hjælp af denne fremmede gud vil han angribe og nedbryde sine fjenders største fæstninger. Dem, der støtter ham, giver han ære og høje positioner, og han giver dem land som belønning.</para>
  <para style="p">
    <verse number="40-41" style="v"/>I verdenshistoriens afsluttende fase prøver sydens konge kræfter med ham. Men nordens konge stormer imod ham med mængder af vogne, ryttere og krigsskibe. Han besætter mange lande og løber dem aldeles over ende—det gælder også Israel, det herlige land—mens Edom, Moab og Ammons ledere undslipper. <verse number="42" style="v"/>Egypten og mange andre nationer bukker under for ham. <verse number="43" style="v"/>Han tilraner sig alle Egyptens kostbarheder, guld- og sølvskatte, og folk fra Libyen og Kush<note caller="+" style="f"><char style="fr" closed="false">11,43 </char><char style="fq" closed="false">Kush </char><char style="ft" closed="false">svarer nogenlunde til Nubien, området syd for Egypten.</char></note> bliver hans tjenere.</para>
  <para style="p">
    <verse number="44" style="v"/>Men da kommer der meldinger fra øst og nord, som gør ham bange, og i stor vrede drager han af sted for at ødelægge mange af disse lande. <verse number="45" style="v"/>Så gør han holdt og slår lejr mellem havene<note caller="+" style="f"><char style="fr" closed="false">11,45 </char><char style="ft" closed="false">Sikkert Middelhavet og Det Døde Hav, da de to have angiver Israels vest- og østgrænse.</char></note> tæt ved tempelbjerget i Jerusalem. Men han går sin undergang i møde, og da er der ingen, som vil hjælpe ham.</para>
  <chapter number="12" style="c"/>
  <para style="s1">Verdenshistoriens afsluttende begivenheder</para>
  <para style="p">
    <verse number="1" style="v"/>Derefter skal Mikael, den store englefyrste, som våger over dit folk, træde til, og der kommer en krisetid med større lidelser end nogen sinde tidligere i verdenshistorien. Men til den tid skal alle af dit folk, hvis navne står skrevet i Bogen, blive reddet.</para>
  <para style="p">
    <verse number="2" style="v"/>Mange af dem, som er begravet og lagt i jorden, skal stå op, nogle til evigt liv, andre til skam og evig afsky. <verse number="3" style="v"/>De, som har åndelig indsigt, vil stråle om kap med solen, og de, der førte mange ind i et ret forhold til Gud, vil for altid lyse som stjerner.</para>
  <para style="p">
    <verse number="4" style="v"/>Når du er færdig med at nedskrive denne beretning, Daniel, skal du forsegle bogen, indtil tiden er inde. Mange vil rejse rundt i verden, og kundskaben vil blive stor.”</para>
  <para style="p">
    <verse number="5" style="v"/>Derefter så jeg, Daniel, to andre mænd stå på hver sin side af floden. <verse number="6" style="v"/>Den ene af dem spurgte manden i den hvide dragt, der nu svævede over floden: „Hvor længe varer det, før alle disse frygtelige begivenheder er slut?”</para>
  <para style="p">
    <verse number="7" style="v"/>Manden i den hvide dragt løftede hænderne mod himlen og svor ved den levende Gud. „Der vil gå én tid, to tider og en halv tid,” sagde han. „Når forfølgelsen af Guds folk er forbi, vil alt dette være sket.”<note caller="+" style="f"><char style="fr" closed="false">12,7 </char><char style="ft" closed="false">Teksten er uklar.</char></note></para>
  <para style="p">
    <verse number="8" style="v"/>Jeg hørte, hvad han sagde, men forstod ikke, hvad han mente. Så spurgte jeg igen: „Herre, hvad skal der så ske bagefter?” <verse number="9" style="v"/>Men han svarede: „Gå nu, Daniel, for de her ting skal ligge skjult indtil tidernes afslutning. <verse number="10" style="v"/>Mange vil blive renset og helliggjort gennem lidelser, men de gudløse vil blive ved at være gudløse og ikke fatte noget som helst. Kun de, der har åndelig indsigt, vil kunne forstå betydningen af det. <verse number="11" style="v"/>Fra det tidspunkt, hvor de daglige ofre ophører, og templet vanæres med afgudsdyrkelse, vil der gå 1290 dage. <verse number="12" style="v"/>Velsignede er de, som klarer at holde ud i 1335 dage. <verse number="13" style="v"/>Gå nu din vej og fortsæt med dit liv. En dag vil du dø, men du vil genopstå og få din løn ved tidernes afslutning.”</para>
</usx>
