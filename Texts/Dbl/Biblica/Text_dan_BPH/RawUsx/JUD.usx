<?xml version="1.0" encoding="UTF-8"?>
<usx version="2.6">
  <book code="JUD" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">JUDAS’ BREV</para>
  <para style="toc1">Judas’ brev</para>
  <para style="toc2">Judas’ brev</para>
  <para style="toc3">Jud.</para>
  <para style="mt1">Judas’ brev</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Som det fremgår af brevet, er det skrevet af Judas, en bror til Jakob. Den omtalte Jakob er utvivlsomt den berømte leder af menigheden i Jerusalem, som også var bror til Jesus og forfatter til Jakobs brev. Judas er sandsynligvis den yngste af Jesu fire brødre (<char style="xt"><ref loc="MAT 13:55">Matt. 13,55</ref></char>).</para>
  <para style="ip">Brevet har mange ligheder med 2. Petersbrev og er sandsynligvis skrevet kort efter. Da Judas i vers 18 tilsyneladende citerer <char style="xt"><ref loc="2PE 3:3">2.Pet. 3,3</ref></char>, er det rimeligt at antage, at han kendte til 2. Petersbrev. De bruger begge et specielt græsk ord, som kun findes i <char style="xt"><ref loc="2PE 3:3">2.Pet. 3,3</ref> og <ref loc="JUD 1:18">Jud. 18</ref></char>. Dog er det også muligt, at både Judas og Peter citerer en mundtlig undervisning givet af apostlene. Ligheden i ordvalget på græsk i de to breve er så slående, at det er mest sandsynligt at Judas’ ordvalg bygger på Peters. (Nogle mener dog, at 2. Peter i stedet bygger på Judasbrevet.)</para>
  <para style="ip">Nogle af tankerne i Judas’ brev bygger på 1. Enoks bog, som var almindelig kendt på den tid blandt jøder og jødekristne. Men den bog var ikke af en sådan kvalitet, at den kom med i Bibelen. Judas citerer den i vers 14-15.</para>
  <para style="ip">
    <char style="bd">Indhold og budskab:</char> Judas opfordrer de troende til at tage sig i agt for de falske lærere, der frækt sniger sig ind og underminerer menigheden med deres forkerte lære og ugudelige levevis. Gud vil dømme dem. De svage og dem, der tvivler, bør de derimod være barmhjertige mod og ellers bestræbe sig på at styrke deres eget trosliv.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Dette brev er fra Judas, Jesu Kristi tjener, bror til Jakob. Jeg skriver til jer, som er kaldet til at tilhøre Gud. I er omsluttet af Gud Faders kærlighed og bliver holdt fast af Jesus Kristus.</para>
  <para style="p">
    <verse number="2" style="v"/>Jeg ønsker for jer, at I hele tiden må vokse i oplevelsen af Guds barmhjertighed, fred og kærlighed.</para>
  <para style="s1">Advarsel mod falsk lære og ugudelig levevis</para>
  <para style="p">
    <verse number="3" style="v"/>Elskede venner, da jeg er meget ivrig efter at skrive til jer om den frelse, vi er fælles om, anser jeg det for nødvendigt at formane jer til at kæmpe for den lære, som Gud én gang for alle har overdraget til sit folk. <verse number="4" style="v"/>Der er nemlig nogle ugudelige mennesker, som har sneget sig ind iblandt os. De mener, at fordi Gud er nådig, kan de tillade sig en umoralsk levevis, og de nægter at anerkende Jesus Kristus som vores eneste Herre og Mester. Men dommen over dem er afsagt for længst.</para>
  <para style="p">
    <verse number="5" style="v"/>Jeg vil minde jer om, at selvom Gud i første omgang reddede sit folk ud af Egypten, så udryddede han senere dem, som gjorde oprør mod ham. <verse number="6" style="v"/>Jeg vil også minde jer om de engle, der gjorde oprør og overskred de grænser, Gud havde sat for dem. Dem har Gud lagt i ubrydelige lænker i mørke fængsler indtil dommens store dag.</para>
  <para style="p">
    <verse number="7" style="v"/>Tænk også på indbyggerne i Sodoma og Gomorra og deres nabobyer, som kastede sig ud i seksuelle perversiteter. Deres byer blev tilintetgjort og er en stadig påmindelse om, at Gud straffer synd og oprør. <verse number="8" style="v"/>Alligevel gør de falske lærere, der har sneget sig ind iblandt os, det samme. Deres drømmerier fører til, at de synder mod deres egen krop, de gør oprør mod alle autoriteter, og de håner stærke åndsmagter. <verse number="9" style="v"/>Selv ærkeenglen Mikael vovede ikke at komme med nogen hånende anklage mod Djævelen, da han kæmpede med ham om Moses’ lig. Han sagde blot: „Herren vil straffe dig!” <verse number="10" style="v"/>Men de her falske lærere taler nedsættende om ting, de ikke forstår sig på. De er som dyr, der handler efter deres instinkter, og dermed ødelægger de sig selv. <verse number="11" style="v"/>Ve dem, for de følger Kains eksempel. De begår den samme fejl som Bileam, for de vil gøre hvad som helst for penge. De er som Kora, der gjorde oprør mod Gud, og de vil også blive straffet, som han blev. <verse number="12" style="v"/>De er en skamplet på jeres kærlighedsmåltider, når de rager til sig uden at tage hensyn til andre. De er som skyer, der drives af sted for vinden uden nogensinde at give regn. De er som frugttræer, der ikke bærer frugt ved høsttid. De vil blive rykket op med rode og skal dø to gange.<note caller="+" style="f"><char style="fr" closed="false">12 </char><char style="ft" closed="false">Død nummer to er den åndelige død, som følger den fysiske død, jf. <char style="xt"><ref loc="REV 20:6">Åb. 20,6</ref></char>.</char></note> <verse number="13" style="v"/>De er som havets skummende bølger, der skyller affald op på stranden. De er som stjerner, der er kommet ud af kurs og er på vej ud i det yderste mørke.</para>
  <para style="p">
    <verse number="14" style="v"/>Det var den slags mennesker Enok profeterede om, da han i den syvende generation efter Adam sagde: „Jeg så for mig Herren komme med sine hellige titusinder. <verse number="15" style="v"/>Han dømmer de ugudelige og afslører alt det onde, de har sagt og gjort i deres oprør imod ham.” <verse number="16" style="v"/>Altid beklager de sig over deres skæbne og skyder skylden på andre. De gør alt det onde, der falder dem ind, praler af egne bedrifter og bruger smiger, når de kan se deres fordel ved det.</para>
  <para style="s1">Formaning om at holde fast ved troen, tage afstand fra de ugudelige og hjælpe de tvivlende</para>
  <para style="p">
    <verse number="17" style="v"/>Men I, kære venner, skal huske på, hvad I har hørt fra Jesu Kristi apostle. <verse number="18" style="v"/>De sagde jo, at mange i de sidste tider vil håne jer og følge deres egne ugudelige lyster.<note caller="+" style="f"><char style="fr" closed="false">18 </char><char style="ft" closed="false">De ord, der her er brugt, viser, at Judas citerer <char style="xt"><ref loc="2PE 3:3">2.Pet. 3,3</ref></char>.</char></note> <verse number="19" style="v"/>Det er den slags mennesker, som skaber splittelser i menigheden. Deres tankegang er verdslig, og de mangler Åndens kraft.</para>
  <para style="p">
    <verse number="20" style="v"/>Men I, kære venner, skal opmuntre og styrke hinanden i jeres dyrebare tro, idet I beder i Helligåndens kraft. <verse number="21" style="v"/>Hold fast ved Guds kærlighed og se med forventning frem til det evige liv, som Jesus Kristus i sin nåde vil give jer.</para>
  <para style="p">
    <verse number="22" style="v"/>Nogle kristne har en ærlig tvivl. Dem skal I være barmhjertige overfor, når I vejleder dem. <verse number="23" style="v"/>Andre er tæt på fortabelsens afgrund. Frels dem som ud af et brændende hus. Andre igen lever i åbenlys synd. Dem skal I også være barmhjertige overfor, men pas på, at I ikke bliver revet med af deres synd. Tag afstand fra alt, hvad de gør.</para>
  <para style="s1">Afsluttende lovprisning</para>
  <para style="p">
    <verse number="24-25" style="v"/>Lad os prise ham, som alene er Gud, ham, som giver os evigt liv gennem Jesus Kristus, vores Herre. Han har magt til at bevare jer fra fald og føre jer frem for sin herlige trone som frikendte mennesker, der jubler af glæde. Ham tilhører al ære, storhed, magt og autoritet fra før tidens begyndelse, nu og i al evighed. Amen.</para>
</usx>
