<?xml version="1.0" encoding="UTF-8"?>
<usx version="2.6">
  <book code="MAL" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">MALAKIAS’ BOG</para>
  <para style="toc1">Malakias’ Bog</para>
  <para style="toc2">Malakias’ Bog</para>
  <para style="toc3">Mal.</para>
  <para style="mt1">Malakias’ Bog</para>
  <para style="imt">Indledning</para>
  <para style="ip">
    <char style="bd">Historisk baggrund:</char> Inspireret af profeten Haggaj og under ledelse af Zerubbabel og Josva blev templet i Jerusalem færdigbygget i 516 f.Kr. I 458 f.Kr. kom Ezra tilbage fra eksilet sammen med flere tusinde jøder. Ezra gennemførte religiøse reformer og en fornyet respekt for Toraen. I 445 f.Kr. ankom Nehemias, og han fik genopbygget muren omkring Jerusalem. Han lagde også vægt på, at det jødiske folk skulle følge Guds love (Toraen) og specielt overholde sabbatten, give tiende og afholde sig fra at gifte sig med ikke-jøder. I 433 f.Kr. vendte Nehemias tilbage til sit job ved det persiske hof, og folk begyndte igen at blive ulydige mod Guds befalinger. Da Nehemias senere kom til Jerusalem, måtte han atter skride ind over for folkets ulydighed.</para>
  <para style="ip">Malakias virkede sandsynligvis i tiden efter, at Nehemias var vendt tilbage til hoffet i Persien og måske også under hans senere tilbagekomst til Jerusalem.</para>
  <para style="ip">
    <char style="bd">Indhold og budskab:</char> Malakias’ navn betyder „min udsending”. Ligesom Johannes Døber var han en Guds udsending, der skulle bane vejen for Messias. Folket havde langtfra lært deres lektie under de 70 års eksil i Babylonien. De var havnet i eksilet på grund af synd og afgudsdyrkelse. Nu, da de var kommet hjem igen, fortsatte de med at være ulydige imod Gud. Det var det problem, Malakias pegede på. Men han afslutter bogen med at pege hen på den Messias (Kristus), som skal komme og frelse folket, og den profet (Johannes Døber), som skal bane vej for Messias. Det Gamle Testamente slutter således med at pege frem imod, hvad Gud vil gøre i det Ny Testamente.</para>
  <chapter number="1" style="c"/>
  <para style="s1">Halvhjertet gudsdyrkelse</para>
  <para style="p">
    <verse number="1" style="v"/>Malakias modtog følgende budskab fra Herren til Israels folk:</para>
  <para style="p">
    <verse number="2-3" style="v"/>„Jeg elsker jer, mit folk,” siger Herren.</para>
  <para style="p">„I spørger: ‚Hvordan har du vist os din kærlighed?’<note caller="+" style="f"><char style="fr" closed="false">1,2-3 </char><char style="ft" closed="false">Herrens kærlighed til sit folk, Jakobs efterkommere, indebærer straf for deres ulydighed og oprør, men også genoprettelse for den rest, der ydmyger sig. Til sammenligning er der ingen genoprettelse for Esaus efterkommere.</char></note></para>
  <para style="p">Dertil svarer jeg: Er Esau ikke Jakobs bror? Og dog foretrak jeg Jakob frem for Esau. Jeg gjorde Esaus bjergland til en ødemark, et sted hvor sjakaler færdes. <verse number="4" style="v"/>Og hvis Esaus efterkommere, edomitterne, siger: ‚Vores land blev hærget, men vi vil genopbygge det,’ så river jeg det ned igen. Deres land er kendt som ondskabens land, og derfor er de til stadighed offer for min vrede. <verse number="5" style="v"/>Det skal I få at se, og da vil I udbryde: ‚Herrens magt rækker langt ud over Israels grænser.’ <verse number="6" style="v"/>En søn ærer sin far, og en slave respekterer sin herre. Jeg er både jeres Far og Herre, men alligevel ærer og respekterer I mig ikke! I er mine præster, men I ringeagter mig!</para>
  <para style="p">‚Hvordan har vi ringeagtet dig?’ spørger I.</para>
  <para style="p">
    <verse number="7" style="v"/>Hver gang I bringer urene ofre til alteret!</para>
  <para style="p">‚Hvordan er vores ofre blevet urene?’</para>
  <para style="p">Fordi I siger: ‚Der er ingen grund til at give det bedste til Gud!’</para>
  <para style="p">
    <verse number="8" style="v"/>Er det måske ikke forkasteligt at ofre syge, lamme og blinde dyr til mig? Prøv at bringe sådanne gaver til jeres guvernør! Vil han synes om dem og gøre, hvad I beder ham om? <verse number="9" style="v"/>Tror I, at jeg vil hjælpe jer, når I bringer mig sådanne gaver? <verse number="10" style="v"/>Det ville være bedre at spærre døren til templet, så I ikke kom og ofrede den slags nytteløse gaver. Jeg kan ikke acceptere jeres handlemåde, og jeg vil ikke tage imod jeres ofre.</para>
  <para style="p">
    <verse number="11" style="v"/>Alle folkeslag fra den ene ende af jorden til den anden skal erkende min magt og storhed. Overalt vil mennesker bringe mig røgelse og egnede ofre. <verse number="12" style="v"/>I, derimod, vanærer mig ved at sige: ‚Det er ikke så væsentligt, om det, vi ofrer til Herren, er som foreskrevet.’</para>
  <para style="p">
    <verse number="13" style="v"/>I beklager jer oven i købet og siger: ‚Hvor er det besværligt at tjene Herren!’</para>
  <para style="p">Hvorfor foragter I mig? I bringer stjålne, lamme og syge dyr som offergave til mig. Skulle jeg virkelig tage imod sådan noget? <verse number="14" style="v"/>Den bedrager, som lover at bringe en flot vædder fra sin hjord, men bringer et defekt dyr i stedet, fortjener min straf. For jeg er en mægtig Konge, og alverdens folkeslag har ærefrygt for mig! siger Herren, den Almægtige.”</para>
  <chapter number="2" style="c"/>
  <para style="s1">Advarsel til præsterne</para>
  <para style="p">
    <verse number="1" style="v"/>I præster, lyt til denne advarsel fra Herren den Almægtige:</para>
  <para style="p">
    <verse number="2" style="v"/>„Hvis I ikke adlyder mig og ændrer indstilling, hvis I ikke tager det alvorligt med at vise ærefrygt for mig, må I tage konsekvensen. I stedet for at velsigne jer vil jeg sende forbandelse over jer, og de velsignelser, I udtaler over andre, bliver til forbandelser. Ja, det er allerede sket, fordi I ikke tog mine befalinger alvorligt.</para>
  <para style="p">
    <verse number="3" style="v"/>Jeg vil vride armen om på jer,<note caller="+" style="f"><char style="fr" closed="false">2,3 </char><char style="ft" closed="false">Den masoretiske tekst siger: „Jeg vil true sæden.” LXX siger: „Jeg tager jeres arm væk.” (De hebraiske ord for sæd og overarm ligner hinanden til forveksling.) Overarmen/skulderen var symbol på styrke, så det er sandsynligvis en trussel om at blive frataget stillingen som præst og samtidig blive vanæret.</char></note> kaste affaldet fra jeres offerdyr i ansigtet på jer og smide jer på møddingen sammen med det. <verse number="4" style="v"/>Jeg har givet jer denne advarsel, for at I skal overholde den pagt, jeg sluttede med levitterne. <verse number="5" style="v"/>Min pagt med dem var, at jeg ville give dem liv og fremgang, og de skulle til gengæld vise mig ære og respekt. Og det gjorde de før i tiden. <verse number="6" style="v"/>De underviste folket i sandheden. De snød og bedrog mig ikke—nej, de handlede ærligt og oprigtigt, og de fik mange til at omvende sig fra deres synder.</para>
  <para style="p">
    <verse number="7" style="v"/>Enhver præst bør tale med visdom, så folk kan komme til ham og få undervisning, for en præst er et sendebud fra Gud, den Almægtige. <verse number="8" style="v"/>Men I har vendt mig ryggen, og med jeres lære har I fået folket til at overtræde mine befalinger. I har brudt den pagt, jeg indgik med levitterne om at de skulle være mine tjenere. <verse number="9" style="v"/>Derfor bliver I vanæret i folkets øjne, for I gør ikke, hvad jeg siger. I stedet udnytter I loven til egen fordel.”<note caller="+" style="f"><char style="fr" closed="false">2,9 </char><char style="ft" closed="false">Eller: „viser personsanseelse i administrationen af loven.” Jf. <char style="xt"><ref loc="MIC 3:11">Mika 3,11</ref></char>.</char></note></para>
  <para style="s1">Folkets utroskab</para>
  <para style="p">
    <verse number="10" style="v"/>Vi er jo alle skabt af den samme Gud. Vi har den samme far. Når vi hører sammen, hvorfor svigter vi så hinanden ved at bryde den pagt, Gud indstiftede med vores forfædre? <verse number="11" style="v"/>Judas folk har svigtet. Der er begået en stor synd i Israel og Jerusalem. Judas folk har ødelagt deres status som Guds hellige og elskede folk ved at gifte sig med ikke-jødiske kvinder, som holder fast ved afguderne. <verse number="12" style="v"/>Må Herren udrydde enhver israelit, der handler sådan, uanset hvem det er, og uanset om de bringer ofre til Herren eller ej.</para>
  <para style="p">
    <verse number="13-14" style="v"/>En anden synd, I begår, er at bryde ægteskabet. Det hjælper intet, at I klager over, at Gud ikke længere tager imod jeres ofre. Det hjælper heller ikke at græde nok så mange tårer ved alteret. I spørger, hvorfor Gud har forladt jer, for han tager ikke længere imod jeres ofre. Jeg skal sige jer hvorfor. Herren var vidne til den ægteskabspagt, du indgik med din hustru i din ungdom. Men du har været utro imod hende, selvom hun er din ægtefælle, som du indgik en pagt med. <verse number="15" style="v"/>Ingen, som har noget tilbage af Guds Ånd i sig, vil gøre sådan. Og hvorfor ikke? Fordi han ønsker, at hans børn skal tjene Gud.<note caller="+" style="f"><char style="fr" closed="false">2,15 </char><char style="ft" closed="false">Teksten er uklar.</char></note> Derfor bør du lytte til din ånd og ikke svigte den hustru, du fik i din ungdom.</para>
  <para style="p">
    <verse number="16" style="v"/>„Jeg hader skilsmisse!” siger Herren, Israels Gud. „Det er som at begå vold. Forstå, hvad der er Guds vilje, og svigt ikke din hustru.”</para>
  <para style="s1">Der kommer en dom over de ugudelige</para>
  <para style="p">
    <verse number="17" style="v"/>Jeres ord gør Herren bedrøvet. „Hvad har vi da sagt?” spørger I. I hævder, at han accepterer de gudløses ondskab, da han tilsyneladende ikke straffer dem.</para>
  <chapter number="3" style="c"/>
  <para style="p">
    <verse number="1" style="v"/>Herren, den Almægtige, siger: „Hør efter: Jeg vil sende min udsending i forvejen. Han skal berede vejen for mig. Derefter vil den Herre, I venter på, pludselig komme til sit tempel. Ja, pagtens sendebud, som vil give jer glæde, han kommer helt sikkert.”</para>
  <para style="p">
    <verse number="2" style="v"/>Når han kommer, betyder det dom over ondskaben. Han er som ilden under en smeltedigel, som et ætsende rensemiddel. <verse number="3" style="v"/>Ligesom sølv og guld bliver renset for urenheder i smeltediglen, vil han rense levitterne og præsterne for deres urenhed. Først derefter kan de bringe Herren de rette ofre. <verse number="4" style="v"/>Da kan Herren igen glæde sig over at modtage Judas og Jerusalems offergaver som før i tiden.</para>
  <para style="p">
    <verse number="5" style="v"/>Herren, den Almægtige, siger: „Når jeg kommer, vil jeg uden tøven straffe de ugudelige: dem, der øver trolddom, ægteskabsbryderne, dem, der sværger falsk, dem, der snyder arbejderne for deres løn, dem, der udnytter enkerne og de forældreløse, dem, der bedrager fremmede og udlændinge, ja, alle, der ikke har ærefrygt for mig.</para>
  <para style="p">
    <verse number="6" style="v"/>Jeg, Herren, har ikke forandret mig. Og der er stadig en rest tilbage af mit folk, Jakobs efterkommere. <verse number="7" style="v"/>Lige siden jeres forfædres tid har I haft problemer med at overholde mine befalinger. Vend om og kom til mig, så vil jeg komme jer i møde.</para>
  <para style="p">I siger: ‚Vi har da aldrig vendt os bort fra dig!’</para>
  <para style="p">
    <verse number="8" style="v"/>Men jeg siger: Synes I, det er i orden, at mennesker bedrager Gud? For det er præcis, hvad I har gjort!</para>
  <para style="p">‚Hvordan har vi bedraget dig?’ spørger I.</para>
  <para style="p">Ved at fratage mig den tiende og de ofre, som tilkommer mig. <verse number="9" style="v"/>I har alle bedraget mig, og derfor rammer dommen hele folket. <verse number="10" style="v"/>Bring hele min tiende til forrådskammeret, så der bliver rigeligt med mad i mit hus. Sæt mig på prøve, så skal I se, at jeg åbner himlens sluser og overøser jer med velsignelser. <verse number="11" style="v"/>Så vil jeg holde græshopperne væk, så jeres marker igen kan give en god høst og jeres vinmarker producere mange vindruer. <verse number="12" style="v"/>Og alle folkeslag vil tale om, hvor velsignede I er, for jeres land bliver et dejligt sted at bo, siger Herren, den Almægtige!”</para>
  <para style="p">
    <verse number="13" style="v"/>Herren siger: „I har kritiseret mig voldsomt.</para>
  <para style="p">‚Hvad har vi da sagt?’ spørger I.</para>
  <para style="p">
    <verse number="14" style="v"/>I har sagt: ‚Det er omsonst at tjene Gud, den Almægtige. Vi får jo ikke noget ud af at overholde hans bud. Og han lægger slet ikke mærke til, hvor meget vi faster. <verse number="15" style="v"/>Der er større fordel ved at være selvsikker end ydmyg. De ugudelige har jo heldet med sig. De gør oprør mod Gud og slipper godt fra det.’ ”</para>
  <para style="p">
    <verse number="16" style="v"/>De, som havde ærefrygt for Herren, talte nu sammen, og Herren hørte, hvad de sagde. Han sørgede for, at deres navne blev nedskrevet i en bog, så deres trofasthed ville blive husket.</para>
  <para style="p">
    <verse number="17" style="v"/>„Når jeg griber ind,” siger Herren, den Almægtige, „skal de være en del af mit ejendomsfolk. Jeg vil være barmhjertig mod dem, som en far er barmhjertig over for en lydig søn. <verse number="18" style="v"/>Til den tid skal man atter kunne se forskel på de retskafne og de gudløse, på dem, der tjener Herren, og dem, der ikke tjener ham.”</para>
  <para style="p">
    <verse number="19" style="v"/>„Når dommen kommer,” siger Herren, den Almægtige, „vil de selvsikre, ugudelige mennesker blive tilintetgjort som halm, der bliver smidt i en brændende ovn. De bliver brændt rub og stub, så intet er tilbage.</para>
  <para style="p">
    <verse number="20" style="v"/>Men over jer, som ærer mig, skal min retfærdighed stråle som solen og bringe lægedom. Og I skal danse omkring som forårskåde kalve, der lige er sluppet ud fra stalden. <verse number="21" style="v"/>Når jeg griber ind, skal I triumfere over de ugudelige og træde dem ned som støv under jeres fødder,” erklærer Herren, den Almægtige.</para>
  <para style="s1">Løfte om genoprettelse og Elias’ komme</para>
  <para style="p">
    <verse number="22" style="v"/>„Husk på de love og forordninger, jeg gav til hele Israel gennem min tjener Moses på Horebs bjerg.</para>
  <para style="p">
    <verse number="23" style="v"/>Men før den store og alvorlige dom bliver udført, vil jeg sende profeten Elias til jer. <verse number="24" style="v"/>Han vil hjælpe forældre til at blive forsonet med deres børn og børn til at blive forsonet med deres forældre, så ikke alle skal udryddes, når dommen kommer.”</para>
</usx>
