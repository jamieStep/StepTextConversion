<?xml version="1.0" encoding="UTF-8"?>
<usx version="2.6">
  <book code="EST" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">ESTERS BOG</para>
  <para style="toc1">Esters Bog</para>
  <para style="toc2">Esters Bog</para>
  <para style="toc3">Est.</para>
  <para style="mt1">Esters Bog</para>
  <para style="imt">Indledning</para>
  <para style="ip">
    <char style="bd">Forfatter og datering:</char> Bogen er sandsynligvis skrevet i sidste halvdel af 5. årh. f.Kr. af en ukendt jøde bosiddende i det persiske rige.</para>
  <para style="ip">
    <char style="bd">Historisk baggrund:</char> De begivenheder, der fortælles om her, fandt sted, mens Xerxes var konge i Persien, nærmere betegnet fra hans 3. til 12. regeringsår, dvs. i perioden 484-475 f.Kr. Det var efter, at den første gruppe jøder var vendt hjem til Israel under Zerubbabel og havde genopbygget templet. Men det var før, Ezra vendte tilbage med endnu en stor gruppe. Der var således stadig mange jøder i det persiske rige.</para>
  <para style="ip">På trods af de mange års eksil holdt jøderne fast ved deres traditioner og deres tro på Gud. De ville ikke tilbede jordiske konger eller højtstående ledere, og de holdt fast ved deres spiseregler og særlige levevis. Den indflydelsesrige Haman blev vred over, at jøderne ikke ville bøje sig i støvet for ham, og folk i almindelighed var skeptiske over for jøderne, fordi de holdt sig for sig selv.</para>
  <para style="ip">
    <char style="bd">Indhold og budskab:</char> Ligesom Josef blev solgt som slave og sendt til et fremmed land, men netop derfor blev Guds redskab til frelse for sin familie og sit folk, således blev den forældreløse Ester Guds redskab til frelse for sit folk. Både Josef og Ester opnåede kongens gunst ved Guds hjælp, og de brugte deres indflydelse med visdom. Ester fik gode råd af sin fætter og plejefar, Mordokaj. Til minde om Guds redning af sit folk begyndte jøderne at fejre Purimfesten, som stadig fejres den dag i dag.</para>
  <para style="ip">Selv om der intet nævnes direkte om Gud eller jødernes gudsdyrkelse i bogen, beskrives det, hvordan de søger hjælp hos Gud gennem bøn og faste, og efter deres redning holder de takkefest. Mordokaj udtrykker Guds virke i baggrunden på følgende måde: „Hvem ved, om du ikke netop blev dronning for at kunne gøre noget i denne alvorlige situation.” (4,14).</para>
  <chapter number="1" style="c"/>
  <para style="s1">Dronning Vashtis ulydighed</para>
  <para style="p">
    <verse number="1" style="v"/>Kong Xerxes<note caller="+" style="f"><char style="fr" closed="false">1,1 </char><char style="ft" closed="false">Kong Xerxes regerede fra 486-465 f.Kr. og er også kendt under navnet Ahasverus. Hans storrige var opdelt i 20 satrapper og 127 provinser. Der var fire residensbyer (Susa, Ekbatana, Babylon og Persepolis), og Susa blev brugt som vinterresidens. Landet Nubien kaldes i det Gamle Testamente Kush, og det lå mellem Egypten og Etiopien, altså i det nuværende Sudan.</char></note> af Persien regerede over et mægtigt rige, der strakte sig fra Indien mod øst til Nubien mod vest. Det var opdelt i 127 provinser.</para>
  <para style="p">
    <verse number="2-4" style="v"/>Engang, da kongen opholdt sig i et af sine paladser i byen Susa, besluttede han at indkalde alle sine provinsguvernører, embedsmænd og militære ledere fra hele det medisk-persiske rige til en konference, der varede i seks måneder. Det var i hans tredje regeringsår.<note caller="+" style="f"><char style="fr" closed="false">1,2-4 </char><char style="ft" closed="false">Kort tid efter indledte Xerxes et stort felttog mod Grækenland, som dog mislykkedes. Sandsynligvis var et af konferencens formål at forberede felttoget.</char></note> Under konferencen beværtede kongen dem godt, og han demonstrerede med stolthed sin utrolige magt og rigdom.</para>
  <para style="p">
    <verse number="5" style="v"/>Da konferencen var forbi, holdt kongen en fest for sine hoffolk, embedsmænd og alle med tilknytning til paladset uanset deres stilling. Festen varede en uge og blev holdt i paladsets parkområde, <verse number="6" style="v"/>der til anledningen var udsmykket med grønne, hvide og blå bannere af kostbart linned, fastgjort med purpurfarvede bånd til sølvringe på søjler af hvidt marmor. Fornemme divaner belagt med guld og sølv var stillet frem på mosaikgulve af porfyr, marmor, perlemor og andre sjældne stenarter. <verse number="7" style="v"/>Der blev serveret drinks i guldbægre af forskelligt design, og der var et overdådigt udvalg af udsøgte vine, som det passer sig for en mægtig monark. <verse number="8" style="v"/>Der var ingen grænser for, hvor meget man måtte drikke, for kongen havde givet sine tjenere ordre til, at alle måtte drikke lige så lidt eller lige så meget, de ville.</para>
  <para style="p">
    <verse number="9" style="v"/>Imens holdt dronning Vashti en tilsvarende fest for kvinderne inde i paladset.</para>
  <para style="p">
    <verse number="10" style="v"/>På festens sidste dag, da kongen var i højt humør på grund af vinen, bad han de syv eunukker, der var hans personlige tjenere—Mehuman, Bizta, Harbona, Bigta, Abagta, Zetar og Karkas— <verse number="11" style="v"/>om at føre Vashti frem med dronningekronen på hovedet, så alle mændene kunne beundre hendes skønhed. Hun var nemlig usædvanlig smuk. <verse number="12" style="v"/>Men da hofmændene forelagde kongens ønske for dronningen, nægtede hun at adlyde. Kongen blev rasende <verse number="13" style="v"/>og spurgte sine rådgivere til råds, som han havde for vane, når der opstod et problem, der krævede kendskab til landets love. <verse number="14" style="v"/>Kongens nærmeste rådgivere var Karshena, Shetar, Admata, Tarshish, Meres, Marsena og Memukan—syv højt betroede embedsmænd i det medisk-persiske rige. De syv rådgivere havde deres daglige gang hos kongen.</para>
  <para style="p">
    <verse number="15" style="v"/>„Hvad skal vi stille op med hende?” spurgte han dem. „Hvilken straf fastsætter loven for en dronning, der nægter at adlyde kongens officielle ordre?”</para>
  <para style="p">
    <verse number="16" style="v"/>Memukan svarede: „Det er ikke kun kongen, hun har vanæret, men samtlige mænd i hele det persiske rige! <verse number="17" style="v"/>Når alle kvinderne i riget hører, at dronningen har nægtet at adlyde kongen, vil de også nægte at adlyde deres mænd, for de vil sige: ‚Kong Xerxes befalede dronning Vashti at komme til ham, men det nægtede hun.’ <verse number="18" style="v"/>Allerede nu har de fornemme persiske og mediske kvinder hørt, hvad hun gjorde, og de vil fra nu af behandle dine betroede embedsmænd på samme måde. Det vil resultere i opsætsighed og skænderier uden lige! <verse number="19" style="v"/>Hvis det behager kongen, foreslår vi, at De udsteder et dekret, som siger, at dronning Vashti aldrig mere må nærme sig kongen. Lad det blive en kongelig lov, som efter medisk-persisk retspraksis ikke kan omstødes, når først den er sat i kraft. Desuden foreslår vi, at De vælger en ny dronning, som er mere værdig til opgaven, end Vashti var. <verse number="20" style="v"/>Når kongens befaling bliver læst op i hele det persiske rige, vil det betyde, at alle kvinderne uanset stand fremover vil vise deres mænd respekt!”</para>
  <para style="p">
    <verse number="21" style="v"/>Kongen og hans andre rådgivere syntes godt om Memukans forslag, som derefter blev til lov. <verse number="22" style="v"/>Kongen sendte en meddelelse ud til alle provinserne, som på de lokale sprog bekendtgjorde, at enhver mand er herre i sit eget hus, og at det er hans sprog, der skal tales i hjemmet.</para>
  <chapter number="2" style="c"/>
  <para style="s1">Ester bliver dronning og redder kongens liv</para>
  <para style="p">
    <verse number="1" style="v"/>Nogen tid senere havde kongens vrede fortaget sig. Han tænkte over, hvad Vashti havde gjort, og fortrød den lov, han havde udstedt.</para>
  <para style="p">
    <verse number="2" style="v"/>Da sagde kongens rådgivere: „Lad os finde nogle smukke unge piger til kongen. <verse number="3" style="v"/>Vi foreslår, at kongen sender talentspejdere ud til rigets forskellige provinser og gennem dem udvælger de smukkeste kandidater til det kongelige harem i paladset i Susa. Eunukken Hegaj, der har opsyn med paladsets kvinder, skal sørge for at give dem skønhedspleje, <verse number="4" style="v"/>hvorefter kongen kan vælge den pige, han synes bedst om, som dronning Vashtis efterfølger.”</para>
  <para style="p">Kongen syntes godt om rådgivernes forslag og gjorde, som de havde sagt.</para>
  <para style="p">
    <verse number="5" style="v"/>Blandt de ansatte i paladset var der en jøde ved navn Mordokaj. Han var fra Benjamins stamme, søn af Jair, der var søn af Shimi, som var søn af Kish. <verse number="6" style="v"/>Kish var en af de jøder, der efter Jerusalems ødelæggelse var blevet taget til fange af kong Nebukadnezar og ført i landflygtighed i Babylonien sammen med kong Jekonja af Juda og mange andre. <verse number="7" style="v"/>Mordokaj havde en smuk, ung kusine ved navn Ester—med det jødiske navn Hadassa. Efter hendes forældres død havde Mordokaj adopteret hende og opdraget hende som sin egen datter. <verse number="8" style="v"/>Da nu kongen søgte efter smukke piger, blev Ester sammen med mange andre ført til paladset i Susa. <verse number="9" style="v"/>Hegaj blev så betaget af Ester, at han satte alt ind på at gøre hende så smuk som mulig. Han begyndte straks på hendes skønhedskur og gav hende bedre mad end nogen af de andre piger. Han stillede syv af de bedste hofdamer til hendes rådighed og gav hende det flotteste værelse i kvindernes fløj. <verse number="10" style="v"/>Ester fortalte ikke til nogen, at hun var jøde, for det havde hendes plejefar forbudt hende. <verse number="11" style="v"/>Hver dag lagde Mordokaj vejen forbi kvindernes fløj for at høre, hvordan det gik med Ester.</para>
  <para style="p">
    <verse number="12" style="v"/>Pigernes skønhedspleje varede et helt år og bestod af seks måneders behandling med myrraolie og seks måneders behandling med forskellige salver og skønhedsmidler. Når en pige således havde gennemgået et års skønhedskur, blev hun sendt ind til kongen. <verse number="13" style="v"/>Den dag hun forlod kvindernes fløj og gik ind til kongen, måtte hun selv udvælge det tøj og de smykker, hun ønskede. <verse number="14" style="v"/>Pigen tilbragte så en nat hos kongen, hvorefter hun næste morgen blev ført til den fløj, hvor kongens medhustruer boede. Der blev hun overgivet i eunukken Sha’ashgaz’ varetægt. Her skulle hun så bo fremover og kom ikke ind til kongen igen—medmindre han sendte bud efter hende.</para>
  <para style="p">
    <verse number="15" style="v"/>Da det blev Esters<note caller="+" style="f"><char style="fr" closed="false">2,15 </char><char style="ft" closed="false">Teksten tilføjer en parentes: „den pige, som Mordokaj havde adopteret, en datter af hans onkel, Abihajil.”</char></note> tur til at komme ind til kongen, lyttede hun til Hegajs råd og klædte sig sådan, som han foreslog, og alle beundrede hendes skønhed. <verse number="16" style="v"/>Så blev Ester ført ind til kong Xerxes—det var i den tiende måned i kongens syvende regeringsår— <verse number="17" style="v"/>og han blev så forelsket i hende, at han satte dronningekronen på hendes hoved og udnævnte hende til dronning i stedet for Vashti. <verse number="18" style="v"/>For at markere sin glæde udråbte han dagen som en national helligdag, og til ære for Ester holdt han en stor fest for sine embedsmænd og hoffolk. Han uddelte også gaver med en rundhåndethed, der passer sig for en stor monark.</para>
  <para style="p">
    <verse number="19-20" style="v"/>Alle pigerne blev efterhånden overflyttet til medhustruernes fløj. Ester havde stadig ikke røbet sin jødiske herkomst, sådan som Mordokaj havde pålagt hende. Hun blev nemlig ved med at følge hans råd, selv efter at hun var blevet dronning.</para>
  <para style="p">Mordokaj hørte til de dommere, som sad og afgjorde mindre retssager i portrummet i kongens palads. <verse number="21-22" style="v"/>En dag, mens han sad der, blev han klar over, at to af portvagterne, Bigtan og Teresh, var vrede på kongen og ventede på en anledning til at myrde ham. Det fortalte Mordokaj straks til dronning Ester, som sagde det videre til kongen. <verse number="23" style="v"/>Sagen blev straks undersøgt, og de to skyldige mænd blev henrettet ved hængning.<note caller="+" style="f"><char style="fr" closed="false">2,23 </char><char style="ft" closed="false">Eller måske dræbt ved at blive hængt op på en spids pæl.</char></note> Mens kongen så på det, blev det hele derefter nedskrevet i rigets krønikebog.</para>
  <chapter number="3" style="c"/>
  <para style="s1">Hamans plan om at udrydde jøderne</para>
  <para style="p">
    <verse number="1" style="v"/>Kort tid efter forfremmede kong Xerxes en mand ved navn Haman<note caller="+" style="f"><char style="fr" closed="false">3,1 </char><char style="ft" closed="false">Teksten tilføjer: „søn af agagitten Hammedata”. Sandsynligvis er Haman efterkommer af amalekitternes kong Agag (<char style="xt"><ref loc="1SA 15">1.Sam. 15</ref></char>), som igen nedstammer fra Esau. Amalekitterne havde altid været fjender af Israels folk, og den sidste rest af dem blev åbenbart udryddet nu.</char></note> til premierminister, og han blev således den øverste mand i riget næst efter kongen. <verse number="2" style="v"/>Alle kongens ansatte knælede ned og hyldede ham, når han gik forbi, for det havde kongen befalet. Men Mordokaj nægtede at gøre det, fordi han var jøde.</para>
  <para style="p">
    <verse number="3-4" style="v"/>„Du må hellere adlyde kongens befaling!” sagde de andre ansatte til ham gang på gang. Men Mordokaj var ubøjelig. Til sidst fortalte de Haman, at Mordokaj ikke ville knæle ned for ham. <verse number="5-6" style="v"/>Haman blev rasende, men i stedet for kun at hævne sig på Mordokaj bestemte han sig for at udrydde alle jøder fra det persiske rige, fordi Mordokaj var jøde.</para>
  <para style="p">
    <verse number="7" style="v"/>I den første måned, der hed nisan, i kong Xerxes’ 12. regeringsår søgte Haman ved at kaste lod om dage og måneder at finde det gunstigste tidspunkt til at gøre det af med jøderne. Loddet traf den trettende dag i den 12. måned, som hed adar.</para>
  <para style="p">
    <verse number="8" style="v"/>Haman sagde derpå til kongen: „Der findes et særligt folk blandt undersåtterne i kongens rige, som har deres egne love og traditioner og nægter at overholde perserrigets love. Derfor må det være i kongens interesse, at dette folk bliver udryddet. <verse number="9" style="v"/>Hvis det behager kongen, bør der udsendes en befaling til alle rigets provinser om, at jøderne skal udryddes. Jeg anslår, at kongens embedsmænd på den måde kan indsamle 10.000 sække med sølv<note caller="+" style="f"><char style="fr" closed="false">3,9 </char><char style="ft" closed="false">Ordret: „10,000 talenter”, ca. 345 tons sølv.</char></note> til rigets skatkammer.”</para>
  <para style="p">
    <verse number="10" style="v"/>Kongen gik ind på Hamans forslag og rakte ham sin signetring. <verse number="11" style="v"/>„Du må gøre, som du vil, med jøderne, og sølvet må du gerne selv beholde,” sagde han.</para>
  <para style="p">
    <verse number="12" style="v"/>På den 13. dag i den første måned samlede Haman kongens sekretærer, som efter hans diktat nedskrev brevet til guvernørerne på alle de forskellige sprog, der taltes i riget. Derefter blev brevene underskrevet med kongens navn, forseglet med kongens signetring <verse number="13" style="v"/>og sendt ud til alle rigets provinser. I brevet stod der, at alle jøder, unge og gamle såvel som kvinder og børn, skulle slås ihjel den 13. dag i den 12. måned, og at deres ejendom skulle konfiskeres. <verse number="14" style="v"/>Brevets indhold skulle bekendtgøres som lov, så folk i hver eneste provins kunne være parat til at udføre ordren på den fastsatte dag. <verse number="15" style="v"/>På kongens befaling blev bestemmelsen først offentliggjort i regeringsbyen Susa, hvorefter sendebudene skyndte sig af sted til alle rigets provinser. Kongen og Haman satte sig derefter til at drikke. Men jøderne i Susa var rædselsslagne.</para>
  <chapter number="4" style="c"/>
  <para style="s1">Mordokaj beder dronning Ester om hjælp</para>
  <para style="p">
    <verse number="1" style="v"/>Da Mordokaj hørte om Hamans planer, flængede han i fortvivlelse sit tøj og klædte sig i sæk og aske. Derefter gik han rundt i byen og jamrede højt og hjerteskærende. <verse number="2" style="v"/>Da han kom hen på pladsen foran paladsets port, blev han stående dér, for det var forbudt at gå ind i paladset med sørgetøj på. <verse number="3" style="v"/>Ud over hele riget reagerede jøderne på samme måde: De græd og jamrede og fastede på grund af den kongelige befaling, og mange af dem klædte sig i sæk og aske.</para>
  <para style="p">
    <verse number="4" style="v"/>Da Esters hofdamer og tjenere fortalte hende, at Mordokaj stod uden for porten klædt i sæk og aske, blev hun fortvivlet og skyndte sig at sende noget tøj ud til ham, så han kunne komme ind i paladset. Men han nægtede at tage det på. <verse number="5" style="v"/>Så gav Ester sin tjener Hatak besked på at gå ud til Mordokaj og finde ud af, hvad der var i vejen. <verse number="6" style="v"/>Hatak gik straks ud på den åbne plads foran paladsets port, <verse number="7" style="v"/>og Mordokaj fortalte ham om kongens befaling og om de 10.000 sække sølv, som Haman havde garanteret til rigets skatkammer, hvis han fik lov til at udrydde jøderne. <verse number="8" style="v"/>Mordokaj gav ham også en kopi af kongens skrivelse med dødsdommen over jøderne og bad ham vise den til Ester, så hun kunne gå i forbøn for sit folk hos kongen. <verse number="9" style="v"/>Hatak gik straks tilbage til Ester og fortalte hende det hele, <verse number="10" style="v"/>hvorefter hun sendte ham ud til Mordokaj med følgende besked:</para>
  <para style="p">
    <verse number="11" style="v"/>„Hvordan skulle jeg kunne gå i forbøn hos kongen? Alle og enhver ved, at hvis nogen vover sig ind på kongens private område uden at være tilkaldt, er de dødsens, medmindre kongen rækker sit guldscepter frem og benåder dem. Og det er nu over en måned siden, at jeg sidst blev kaldt ind til kongen!”</para>
  <para style="p">
    <verse number="12-13" style="v"/>Efter at Mordokaj havde fået den besked, bad han Hatak overbringe Ester følgende svar: „Du skal ikke tro, at du undslipper, bare fordi du er i kongens hus! Du kommer til at dele skæbne med dine landsmænd. <verse number="14" style="v"/>Hvis du ikke taler med kongen, vil der komme hjælp og redning til jøderne fra anden side, men du og dine nærmeste skal dø! Hvem ved, om du ikke netop blev dronning for at kunne gøre noget i denne alvorlige situation!”</para>
  <para style="p">
    <verse number="15" style="v"/>Ester sendte da følgende svar tilbage til Mordokaj: <verse number="16" style="v"/>„Kald alle jøder i Susa sammen, så de kan bede og holde total faste for mig i tre dage, dag og nat.<note caller="+" style="f"><char style="fr" closed="false">4,16 </char><char style="ft" closed="false">Det svarer til ca. to døgn efter dansk målestok.</char></note> Imens vil jeg og mine hofdamer gøre det samme. Derefter vil jeg gå ind til kongen, selvom det er forbudt. Jeg er parat til at dø, hvis det skal være!”</para>
  <para style="p">
    <verse number="17" style="v"/>Så gik Mordokaj sin vej og gjorde, som Ester havde sagt.</para>
  <chapter number="5" style="c"/>
  <para style="s1">Ester finder nåde hos kongen</para>
  <para style="p">
    <verse number="1" style="v"/>To dage senere<note caller="+" style="f"><char style="fr" closed="false">5,1 </char><char style="ft" closed="false">På hebraisk: „på den tredje dag”, hvilket svarer til „to dage senere” på dansk.</char></note> iførte Ester sig sin dronningekåbe og gik ind i den inderste gård og stillede sig foran indgangen til tronsalen. Derinde sad kongen på tronen, og han kunne se dem, der opholdt sig udenfor. <verse number="2" style="v"/>Da han fik øje på Ester, rakte han guldscepteret frem imod hende, og hun gik frem mod ham og rørte ved spidsen af scepteret.</para>
  <para style="p">
    <verse number="3" style="v"/>„Hvad har du på hjerte, dronning Ester?” spurgte han. „Fortæl mig, hvad du ønsker. Jeg vil give dig hvad som helst, du beder om—om det så er det halve kongerige!”</para>
  <para style="p">
    <verse number="4" style="v"/>Ester svarede: „Hvis det behager kongen, vil jeg bede kongen og Haman om i aften at komme til en lille festmiddag, som jeg har forberedt i dag.”</para>
  <para style="p">
    <verse number="5" style="v"/>Da sagde kongen til sine tjenere: „Skynd jer at få fat i Haman!”</para>
  <para style="p">Samme aften indfandt kongen og Haman sig til Esters festmiddag. <verse number="6" style="v"/>Mens de sad og drak vin, sagde kongen til Ester: „Sig mig nu, hvad det er, du ønsker! Jeg giver dig det, om det så er det halve kongerige!”</para>
  <para style="p">
    <verse number="7-8" style="v"/>Hun svarede: „Hvis det behager kongen at opfylde mit ønske, vil jeg bede kongen om at komme igen i morgen aften sammen med Haman til endnu en lille festmiddag, som jeg vil gøre klar til jer. Så skal jeg nok fortælle, hvad jeg har på hjerte.”</para>
  <para style="s1">Hamans plan om at dræbe Mordokaj</para>
  <para style="p">
    <verse number="9" style="v"/>Haman var glad og fornøjet, da han gik hjem efter den fine middag. Men da han gik ud af paladsets port, fik han øje på Mordokaj, der hverken rejste sig for ham eller viste det mindste tegn på ærbødighed. Det gjorde ham rasende, <verse number="10" style="v"/>men han beherskede sig og skyndte sig hjem. Da han var kommet hjem, tilkaldte han sine nærmeste venner og sin kone Zeresh. <verse number="11" style="v"/>Med selvtilfreds mine pralede han af sin store rigdom, sine mange sønner og den ære, kongen havde vist ham ved at forfremme ham til den næstøverste i hele perserriget.</para>
  <para style="p">
    <verse number="12" style="v"/>„Nu skal I høre!” sagde han. „I dag inviterede dronning Ester mig til en privat festmiddag sammen med hende og kongen. Hun havde selv forberedt det hele til os to! Og i morgen har hun inviteret os igen!” <verse number="13" style="v"/>Så tilføjede han: „Men jeg kan ikke rigtig glæde mig over det, så længe den ubehøvlede jøde, Mordokaj, sidder i paladsets portrum.”</para>
  <para style="p">
    <verse number="14" style="v"/>Hans kone og venner kom straks med et godt forslag: „Du skal få lavet en 22,5 meter<note caller="+" style="f"><char style="fr" closed="false">5,14 </char><char style="ft" closed="false">Mere ordret: „50 alen høj”.</char></note> høj galge, og i morgen kan du så bede kongen om at få Mordokaj hængt i den! Derefter kan intet forstyrre din glæde ved den kongelige festmiddag.”</para>
  <para style="p">Det forslag syntes Haman godt om, og han sørgede straks for at få galgen rejst.</para>
  <chapter number="6" style="c"/>
  <para style="s1">Hamans plan går i vasken</para>
  <para style="p">
    <verse number="1" style="v"/>Den nat kunne kongen ikke falde i søvn. Derfor sendte han bud efter rigets krønikebog og bad om at få læst op af bogen. <verse number="2" style="v"/>Det stykke, der blev læst, indeholdt beretningen om, hvordan Mordokaj havde angivet de to kongelige portvagter Bigtana og Teresh, der i sin tid havde lavet en sammensværgelse i den hensigt at myrde kongen.</para>
  <para style="p">
    <verse number="3" style="v"/>„Hvilken belønning fik Mordokaj i den anledning?” spurgte kongen.</para>
  <para style="p">„Ingen,” svarede kammertjenerne.</para>
  <para style="p">
    <verse number="4-5" style="v"/>„Er der nogle af mine embedsmænd i paladset?” spurgte kongen. Haman var netop ankommet tidligt til paladset den morgen for at anmode kongen om tilladelse til at få Mordokaj hængt i den galge, han havde rejst. Tjenerne meldte nu kongen: „Haman står her udenfor.” „Før ham ind!” befalede kongen. <verse number="6" style="v"/>Da Haman var kommet ind, spurgte kongen: „Sig mig, Haman: Jeg har i sinde at hædre en af mine mænd. Hvordan mener du, jeg bedst kan gøre det?” Haman tænkte straks: „Mon ikke det er mig, kongen gerne vil hædre?” <verse number="7" style="v"/>Derfor svarede han: „Hvis kongen ønsker at hædre en mand, <verse number="8" style="v"/>skal man iføre ham en dragt, som kongen selv har haft på, og sætte ham på en hest, som kongen selv har redet på, og som bærer det kongelige diadem på hovedet. <verse number="9" style="v"/>Så skal en af kongens øverste mænd føre ham rundt i byen, mens han råber: ‚Sådan belønner kongen den mand, han ønsker at hædre!’ ”</para>
  <para style="p">
    <verse number="10" style="v"/>„Udmærket!” svarede kongen. „Tag min kongekåbe og min hest og gør, som du har foreslået, med jøden Mordokaj, der sidder blandt dommerne i portrummet. Alt, hvad du har foreslået, skal du gøre!”</para>
  <para style="p">
    <verse number="11" style="v"/>Haman var nødt til at parere ordre. Han fik overdraget kongens dragt og hest, gav Mordokaj dragten på, hjalp ham op på hesten og førte ham gennem byens gader, mens han råbte: „Sådan belønner kongen den mand, han ønsker at hædre!”</para>
  <para style="p">
    <verse number="12" style="v"/>Bagefter vendte Mordokaj tilbage til sit arbejde i portrummet, mens Haman skyndte sig hjem med tilhyllet ansigt, fuldstændig knust. <verse number="13" style="v"/>Da han fortalte sin kone og vennerne, hvad der var sket, sagde de: „Hvis Mordokaj er jøde, har du ikke blot trukket det korteste strå. Du kan ikke stille noget op imod ham. Du er færdig!”</para>
  <para style="p">
    <verse number="14" style="v"/>Mens de endnu talte sammen, ankom kongens tjenere for at hente Haman til den festmiddag, Ester havde forberedt.</para>
  <chapter number="7" style="c"/>
  <para style="s1">Hamans endeligt</para>
  <para style="p">
    <verse number="1" style="v"/>Om aftenen sad kongen og Haman endnu en gang til fest hos dronning Ester. <verse number="2" style="v"/>Mens de drak af vinen, spurgte kongen igen: „Hvad har du på hjerte, dronning Ester? Fortæl mig nu, hvad du ønsker. Jeg giver dig det, om det så er det halve kongerige!”</para>
  <para style="p">
    <verse number="3" style="v"/>Da svarede dronning Ester: „Hvis jeg har fundet nåde for Deres øjne, herre konge, beder jeg om, at De vil skåne mit eget og mine landsmænds liv. <verse number="4" style="v"/>Det er blevet besluttet, at jeg og mit folk skal udryddes fuldstændigt. Hvis vi var blevet solgt som slaver, ville jeg ikke have ulejliget kongen af den grund, men total udryddelse er en anden sag.”</para>
  <para style="p">
    <verse number="5" style="v"/>„Hvad mener du?” spurgte kong Xerxes. „Hvem er det, der har besluttet at udrydde jer?”</para>
  <para style="p">
    <verse number="6" style="v"/>„Det er en fjende af jøderne, den onde Haman der!” svarede Ester.</para>
  <para style="p">Haman blev ligbleg og rystede af skræk. <verse number="7" style="v"/>Kongen sprang op i vrede og gik ud i parken, mens Haman blev tilbage for at bønfalde dronning Ester om nåde, for han vidste, hvad kongens vrede betød. <verse number="8" style="v"/>I sin fortvivlelse knælede Haman ned over divanen, som Ester lå på, netop som kongen vendte tilbage fra haven.</para>
  <para style="p">„Hvad i alverden!” råbte kongen. „Overfalder han dronningen for øjnene af mig i mit eget palads?” Straks sprang tjenerne til, overmandede Haman og tildækkede hans ansigt.</para>
  <para style="p">
    <verse number="9" style="v"/>Den tjener, der hed Harbona, sagde til kongen: „Herre, Haman har netop opstillet en høj galge, som var tænkt til Mordokaj, kongens redningsmand. Den står parat i Hamans gård.”</para>
  <para style="p">„Så hæng ham selv i den!” beordrede kongen. <verse number="10" style="v"/>Så hængte de Haman i den galge, han havde tænkt til Mordokaj, og kongens vrede lagde sig.</para>
  <chapter number="8" style="c"/>
  <para style="s1">Kongen gør Mordokaj til førsteminister i stedet for Haman</para>
  <para style="p">
    <verse number="1" style="v"/>Samme dag beslaglagde kong Xerxes alt, hvad der havde tilhørt jødernes fjende, Haman, og overdrog det hele til dronning Ester. Dernæst blev Mordokaj ført frem for kongen, for Ester havde i mellemtiden fortalt ham, at han var hendes plejefar. <verse number="2" style="v"/>Kongen havde taget sin signetring fra Haman og gav den nu til Mordokaj og gjorde ham dermed til premierminister. Ester overlod også til sin plejefar at bestyre al den ejendom, som havde tilhørt Haman.</para>
  <para style="p">
    <verse number="3" style="v"/>Derpå trådte Ester endnu en gang frem for kongen og faldt grædende ned for hans fødder, mens hun bønfaldt ham om at sætte en stopper for Hamans plan mod jøderne. <verse number="4" style="v"/>Igen rakte kongen guldscepteret frem mod Ester, hvorefter hun rejste sig <verse number="5" style="v"/>og sagde: „Hvis jeg har fundet nåde for kongens øjne, hvis det behager Dem at opfylde mit ønske, og hvis De synes, det er rigtigt at gøre det, beder jeg kongen om at tilbagekalde Hamans befaling om at udrydde jøderne i riget. <verse number="6" style="v"/>Jeg kan ikke bære at se mit folks og min slægts undergang!”</para>
  <para style="p">
    <verse number="7" style="v"/>Kongen svarede Ester og Mordokaj med følgende ord: „Jeg har gjort, hvad jeg kunne: Jeg har henrettet Haman for hans hadefulde angreb på jøderne, og jeg har overdraget hans ejendom til Ester. <verse number="8" style="v"/>Men når en lov først er skrevet og har fået det kongelige stempel, kan den ikke trækkes tilbage. I har imidlertid min tilladelse til at sende en skrivelse ud til rigets jøder, og jeg giver jer fuld frihed til i mit navn at skrive, hvad I vil, og ophøje det til lov ved at forsegle brevet med den kongelige signetring.”</para>
  <para style="p">
    <verse number="9" style="v"/>Den 23. dag i den tredje måned, den, der hedder sivan, dikterede Mordokaj et brev for kongens sekretærer, som skrev det ned på de mange forskellige sprog, der taltes i de 127 provinser lige fra Indien til Nubien. Brevet var adresseret til guvernørerne og til jøderne ud over hele riget. <verse number="10" style="v"/>Mordokaj underskrev brevet med kongens navn og stemplede det med det kongelige segl. Derefter udstyrede han sendebudene med de hurtigste heste fra kongens stalde og sendte dem af sted. <verse number="11" style="v"/>I lovskrivelsen stod der, at jøderne rundt omkring i rigets byer havde tilladelse til at forene sig og forsvare sig, ja, de havde lov til at dræbe enhver fjende, som angreb dem eller deres kvinder og børn, og de måtte derefter overtage fjendens ejendele. <verse number="12" style="v"/>Loven skulle træde i kraft den 13. dag i den 12. måned, den dag Haman havde fastsat for jødemassakren. <verse number="13" style="v"/>Desuden stod der, at skrivelsens indhold skulle ophøjes til lov i samtlige rigets provinser, og at denne lov skulle bekendtgøres for alle, så jøderne kunne forberede sig og ruste sig til dagen. <verse number="14" style="v"/>På kongens befaling steg rytterne op på de kongelige heste og galopperede af sted, efter at skrivelsen var blevet bekendtgjort i regeringsbyen Susa.</para>
  <para style="p">
    <verse number="15" style="v"/>Derefter forlod Mordokaj paladset iført guldkronen og den blåhvide kongelige klædning med den tilhørende purpurrøde linnedkappe og begav sig gennem byen, hvor han blev hyldet af folkemængden. <verse number="16" style="v"/>Det var indvarslingen af en ny tid med fred og glæde for jøderne. <verse number="17" style="v"/>Og hver gang de kongelige kurerer nåede frem til en ny by, blev der stor begejstring blandt jøderne, som fejrede begivenheden med fest og dans. Mange ikke-jøder sluttede sig endda til jøderne, for de blev fyldt med ærefrygt for dem.</para>
  <chapter number="9" style="c"/>
  <para style="s1">Jødernes triumf over deres fjender</para>
  <para style="p">
    <verse number="1" style="v"/>Den 13. dag i den 12. måned kom, dagen, som jødernes fjender havde set frem til, hvor Hamans lov om jødemassakren trådte i kraft. Men det gik ikke som fjenderne havde håbet, tværtimod. <verse number="2" style="v"/>Jøderne i de forskellige byer sluttede sig sammen i en forenet front for at gå til modangreb på deres fjender. Alle var fyldt med ærefrygt for jøderne, og ingen kunne holde stand imod dem. <verse number="3" style="v"/>Provinsernes guvernører og ledende mænd støttede også jøderne, for de var fulde af ærefrygt for Mordokaj. <verse number="4" style="v"/>Mordokaj var nemlig en højt respekteret mand i kongens palads, og hans magt og indflydelse var kendt i alle rigets provinser.</para>
  <para style="p">
    <verse number="5" style="v"/>Således sejrede jøderne over deres fjender. De slog mange ihjel og gjorde ellers med dem, hvad de ville. <verse number="6" style="v"/>I Susa alene dræbte jøderne 500 af deres fjender. <verse number="7-10" style="v"/>Desuden dræbte de Hamans ti sønner: Parshandata, Dalfon, Aspata, Porata, Adalja, Aridata, Parmashta, Arisaj, Aridaj og Vajzata. Men de tog ikke deres fjenders ejendele.</para>
  <para style="p">
    <verse number="11" style="v"/>Samme dags aften, da kongen hørte om alle de dræbte i Susa, <verse number="12" style="v"/>sendte han bud efter dronning Ester. „I Susa alene har jøderne slået 500 mennesker ihjel,” sagde han. „Også Hamans ti sønner er dræbt. Hvis det er gået så voldsomt til her i byen, kan jeg levende forestille mig, hvordan det må være gået ude omkring i provinserne. Men sig mig, Ester, hvad ønsker du mere? Jeg vil give dig, hvad som helst du beder om!”</para>
  <para style="p">
    <verse number="13" style="v"/>„Hvis det behager kongen,” svarede Ester, „vil jeg bede om, at jøderne her i Susa får tilladelse til at handle på samme måde i morgen, og at ligene af Hamans ti sønner bliver hængt op på pæle.”</para>
  <para style="p">
    <verse number="14-15" style="v"/>Det gik kongen med til. Ligene af Hamans ti sønner blev hængt op på pæle, og det blev bekendtgjort i Susa, at jøderne havde tilladelse til at fortsætte udryddelsen af deres fjender den næste dag. På den dag slog jøderne 300 mere ihjel, dog stadig uden at tage deres ejendele.</para>
  <para style="p">
    <verse number="16-17" style="v"/>Ude omkring i provinserne havde jøderne på den 13. dag i den 12. måned dræbt 75.000 fjender, men de tog ikke deres ejendele. Dagen derpå hvilede alle jøder ude i provinserne for at fejre deres triumf med fest og dans. <verse number="18" style="v"/>Men jøderne i Susa fortsatte som nævnt den næste dag og hvilede først den 15. dag i den 12. måned, hvor de fejrede sejren med fest og dans. <verse number="19" style="v"/>Det er grunden til, at jøderne i de små byer i provinsen i Israel den dag i dag fejrer den 14. dag i den 12. måned som en glædesdag, hvor de giver hinanden gaver.</para>
  <para style="s1">Purimfesten</para>
  <para style="p">
    <verse number="20" style="v"/>Mordokaj sørgede for at skrive disse begivenheder ned, hvorefter han sendte et brev ud til alle jøder i rigets provinser—nær og fjern. <verse number="21" style="v"/>I brevet opfordrede han dem til hvert år at fejre den 14. og 15. dag i den 12. måned. <verse number="22" style="v"/>Det skulle være dage med fest og glæde til minde om dengang, jøderne fik fred for deres fjender, og deres fortvivlelse blev vendt til glæde. De skulle sende madvarer til hinanden og give gaver til de fattige.</para>
  <para style="p">
    <verse number="23" style="v"/>Jøderne tog Mordokajs forslag til sig og gjorde denne glædesfest til en fast tradition. <verse number="24" style="v"/>Hvert år mindedes de hvordan Haman, alle jøders fjende, havde planlagt at få dem udryddet og fastsat dagen for massakren ved at kaste lod, <verse number="25" style="v"/>og hvordan kongen, da han blev klar over det, havde udstedt en skriftlig befaling, som forpurrede Hamans onde planer og ladet ham selv og hans sønner dræbe og hænge op på pæle. <verse number="26" style="v"/>På grund af alt det, der skete, og på grund af Mordokajs brev, har jøderne hvert år siden fejret denne fest som kaldes purimfesten efter det persiske ord <char style="em">pur</char>, der betyder <char style="em">lod</char>. <verse number="27-28" style="v"/>Alle jøder i hele riget lovede højtideligt at videreføre traditionen til deres børn og de følgende generationer af jøder. De lovede, at de fremover hvert år ville fejre denne fest på de to fastsatte dage og på den måde, det var beskrevet i brevet. Alle jødiske familier ud over hele det persiske rige skulle fejre dagene hvert år, så mindet om det, der skete, aldrig skulle gå i glemmebogen blandt det jødiske folk.</para>
  <para style="p">
    <verse number="29-31" style="v"/>Endvidere skrev dronning Ester med hjælp fra Mordokaj endnu et brev, som Mordokaj sørgede for blev sendt ud til alle jøder i rigets 127 provinser. I det brev blev jøderne opfordret til at gøre faste og fortvivlelse til en del af de traditioner, der hørte med til purimfesten.<note caller="+" style="f"><char style="fr" closed="false">9,29-31 </char><char style="ft" closed="false">Der stod åbenbart ikke i brevet, hvornår der skulle fastes, men det var formodentlig som indledning på den første dag, hvorefter festen begyndte ved aftenstid.</char></note> <verse number="32" style="v"/>Esters skrivelse bekræftede således retningslinierne for festen, som derefter blev skrevet ned og gjort til lov.</para>
  <chapter number="10" style="c"/>
  <para style="s1">Mordokajs eftermæle</para>
  <para style="p">
    <verse number="1" style="v"/>Kong Xerxes udskrev skat ud over hele sit rige helt ud til de fjerneste kyster. <verse number="2" style="v"/>Alle hans bedrifter står optegnet i det medisk-persiske riges krønikebog, som også indeholder en skildring af Mordokajs betydning og den magt, som kongen gav ham. <verse number="3" style="v"/>Mordokaj blev altså rigets premierminister og kong Xerxes’ højre hånd. Blandt jøderne fik han stor indflydelse, og han var højt respekteret af dem, fordi han altid talte deres sag og gjorde meget for at sikre deres efterkommeres fremtid.</para>
</usx>
