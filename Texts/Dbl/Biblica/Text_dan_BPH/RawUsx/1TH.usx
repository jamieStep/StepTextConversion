<?xml version="1.0" encoding="UTF-8"?>
<usx version="2.6">
  <book code="1TH" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">1. THESSALONIKERBREV</para>
  <para style="toc1">Paulus’ Første Brev til Thessalonikerne</para>
  <para style="toc2">1. Thessalonikerbrev</para>
  <para style="toc3">1.Thess.</para>
  <para style="mt1">Paulus’ Første Brev til Thessalonikerne</para>
  <para style="imt">Indledning</para>
  <para style="ip">
    <char style="bd">Forfatter, datering og baggrund:</char> Brevet er skrevet af apostlen Paulus under hans ophold i Korinth ca. år 51 e.Kr. Næst efter Galaterbrevet er det således Paulus’ tidligste skrift i det Ny Testamente. Under sin anden missionsrejse grundlagde Paulus en menighed i Thessaloniki, som var Makedoniens største by. Men han blev nødt til skyndsomt at forlade byen på grund af optøjer forårsaget af jøderne (se <char style="xt"><ref loc="ACT 17:5-10">ApG. 17,5-10</ref></char>). Fra Thessaloniki tog han til Berøa og derfra til Athen. Fra Athen sendte han sin medarbejder Timoteus til Thessaloniki for at opmuntre menigheden og give dem yderligere undervisning, mens han selv rejste videre til Korinth (<char style="xt">kap. <ref loc="1TH 3:1-3">3,1-3</ref></char>). Timoteus kom senere til Korinth og fortalte om sit besøg i Thessaloniki og om menighedens urokkelige tillid til Gud midt i forfølgelser og modgang. Fra Korinth skrev Paulus så til menigheden for at opmuntre dem og svare på nogle spørgsmål, de havde, især angående Jesu genkomst.</para>
  <para style="ip">
    <char style="bd">Indhold:</char> Paulus ønsker at styrke thessalonikerne i troen på de kristne grundsandheder og i den livsstil, som er et resultat deraf. Han anbefaler sit eget liv som et eksempel til efterfølgelse. Derefter svarer han på deres spørgsmål. Muligvis var nogle fra menigheden døde under forfølgelsen, og nu spekulerede de efterladte så på, om de døde kommer med, når Kristus kommer igen for at hente sin menighed. Paulus forsikrer dem om, at de troende, som er døde, vil komme med, og at de endda bliver de første til at få del i det evige liv (<char style="xt">kap. <ref loc="1TH 4:16">4,16</ref></char>).</para>
  <para style="ip">
    <char style="bd">Budskab:</char> Brevet er til trøst og opmuntring for de forfulgte kristne. Gud er med dem, og de vil opleve den endelige sejr, når Kristus kommer igen for at hente dem, der hører ham til. Derfor skal de med glæde og frimodighed bære deres lidelser og leve på en måde, som ærer Kristus.</para>
  <chapter number="1" style="c"/>
  <para style="s1">Indledende hilsen</para>
  <para style="p">
    <verse number="1" style="v"/>Dette brev er fra Paulus, Silas og Timoteus til menigheden i Thessaloniki, der tilhører Gud Fader og Herren Jesus Kristus. Nåde være med jer og fred fra Gud!</para>
  <para style="s1">Bøn for og anerkendelse af thessalonikernes menighed</para>
  <para style="p">
    <verse number="2" style="v"/>Vi er meget taknemmelige til Gud for alt, hvad han har gjort for jer alle sammen, og vi beder til stadighed for jer. <verse number="3" style="v"/>Når vi nævner jer ind for Gud, vores Far, tænker vi på jeres arbejde for troens sag, jeres utrættelige kærlighed og jeres udholdenhed i forventningen om det, Jesus Kristus, vores Herre, vil give jer. <verse number="4" style="v"/>Vi ved, kære venner, at det er Gud, der i sin kærlighed har udvalgt jer, <verse number="5" style="v"/>for han bekræftede vores budskab med Helligåndens manifestationer og mirakler, så det ikke var vores ord alene, der gav jer den stærke overbevisning. I så også selv, hvordan vores levevis bekræftede, at budskabet ikke var tomme ord.</para>
  <para style="p">
    <verse number="6" style="v"/>Selvom I vidste, at det ville betyde forfølgelse, tog I imod vores budskab og blev fyldt med glæde fra Helligånden. I fulgte det eksempel, som vi og Herren viste jer. <verse number="7" style="v"/>Derved er I blevet et forbillede for alle de kristne i Makedonien og Akaja. <verse number="8" style="v"/>Fra jer er Herrens ord nået vidt omkring, langt ud over Makedoniens og Akajas grænser. Hvor vi end kommer, træffer vi folk, der fortæller os om jeres tro på Gud. Vi behøver ikke engang selv at sige noget om det, <verse number="9" style="v"/>for andre fortæller om, hvad der skete, da vi kom til jer, og hvordan I brød med afguderne og vendte jer til den levende og sande Gud for at tjene ham. <verse number="10" style="v"/>Og de fortæller om, hvordan I med stor forventning ser frem til, at Guds Søn, Jesus, som blev oprejst fra de døde, skal vende tilbage fra Himlen og frelse os fra den kommende dom.</para>
  <chapter number="2" style="c"/>
  <para style="s1">Paulus forsvarer sig mod eventuelle anklager</para>
  <para style="p">
    <verse number="1" style="v"/>Det var altså absolut umagen værd, at vi kom til jeres by. <verse number="2" style="v"/>I ved, hvordan vi lige forinden var blevet forfulgt og mishandlet i Filippi, men Gud gav os frimodighed til at forkynde budskabet om Kristus for jer, selvom det betød mere forfølgelse. <verse number="3-4" style="v"/>Det gjorde vi, fordi Gud anså os for værdige til at få hans budskab betroet. Vores tjeneste udspringer ikke af vildfarelse, urene motiver eller uærlighed. Derfor er vi heller ikke ude på at blive anerkendt af mennesker, men kun af Gud, som kender vores motiver.</para>
  <para style="p">
    <verse number="5" style="v"/>Som I ved, prøvede vi ikke at vinde jer med smigrende ord, og Gud ved, at vi ikke prøvede at udnytte jer økonomisk under et eller andet fromt påskud. <verse number="6" style="v"/>Vi søgte heller ikke menneskers anerkendelse, hverken jeres eller andres. <verse number="7" style="v"/>Skønt vi som Kristi apostle kunne have stillet krav til jer, gjorde vi det ikke. I stedet tog vi os af jer med nænsomhed som en mor, der sørger for sine børn. <verse number="8" style="v"/>Og vi kom til at holde så meget af jer, at vi besluttede ikke kun at give jer Guds ord. Nej, vi gav alt, hvad vi havde i os. <verse number="9" style="v"/>I husker nok, hvordan vi sled i det. Dag og nat arbejdede vi for at tjene til vores ophold, så vi ikke skulle ligge nogen af jer til byrde. Og samtidig forkyndte vi budskabet om Kristus for jer. <verse number="10" style="v"/>I ved, og Gud ved, hvor retsindigt, redeligt og uangribeligt vi færdedes iblandt jer. <verse number="11-12" style="v"/>Som en far taler opmuntrende og formanende til sine børn, sådan formanede og opmuntrede vi jer og indprentede hver eneste af jer, at I skal leve, så det bringer Gud ære. Han har jo kaldet jer ind i sit rige for at dele sin herlighed med jer.</para>
  <para style="s1">Guds ord forhindres ikke af forfølgelser</para>
  <para style="p">
    <verse number="13" style="v"/>Vi er virkelig taknemmelige til Gud over, at I tog imod vores budskab, ikke som menneskeord, men som Guds ord. Og det er jo netop det, det er! Det er også derfor, det gør sin gerning i jer, som tror. <verse number="14" style="v"/>I oplever nu det samme som menighederne i Judæa. I er blevet forfulgt af jeres landsmænd, ligesom de er blevet af deres. <verse number="15" style="v"/>De vantro jøder slog nemlig både deres egne profeter og Herren Jesus ihjel. Og nu forfølger de også os. De er fjender af både Gud og mennesker, <verse number="16" style="v"/>for de prøver at hindre os i at forkynde Guds budskab for alle folkeslagene, så de kan få det evige liv. På den måde er deres synd blevet så stor, at Guds fulde dom nu hænger over hovedet på dem.</para>
  <para style="s1">Paulus længes efter at besøge dem</para>
  <para style="p">
    <verse number="17" style="v"/>Kære venner, vi har været adskilt fra jer et stykke tid, dog kun rent fysisk, for i vores tanker har vi altid været sammen med jer, og vi længes meget efter at se jer igen. <verse number="18" style="v"/>Vi vil meget gerne besøge jer, og jeg, Paulus, har forsøgt at komme af sted indtil flere gange, men Satans håndlangere har hidtil hindret os. <verse number="19" style="v"/>I betyder så meget for os. I giver os håb og glæde, og når Herren Jesus Kristus kommer igen, vil I være blandt dem, som vi kan være stolte af. <verse number="20" style="v"/>Ja, allerede nu er I vores stolthed og glæde.</para>
  <chapter number="3" style="c"/>
  <para style="s1">Timoteus blev sendt af sted og kom tilbage med godt nyt</para>
  <para style="p">
    <verse number="1-2" style="v"/>Da vi til sidst ikke kunne holde det ud længere, besluttede vi andre<note caller="+" style="f"><char style="fr" closed="false">3,1-2 </char><char style="ft" closed="false">Paulus og Silas.</char></note> at blive tilbage i Athen og sende vores medarbejder, Guds tjener Timoteus, af sted for at opmuntre jer og styrke jer i troen, <verse number="3" style="v"/>så I ikke skulle tabe modet i alle de vanskeligheder, I måtte gennemgå. Men I ved jo, at kristne kan regne med at blive forfulgt. <verse number="4" style="v"/>Da vi var hos jer, sagde vi på forhånd, at der ville komme forfølgelser. Og det holdt stik, som I ved. <verse number="5" style="v"/>Da jeg altså ikke kunne bære uvisheden længere, sendte jeg som sagt Timoteus for at få at vide, hvordan det stod til med jeres tro. Jeg var bange for, at Fristeren måske havde fået jer til at falde fra troen, og at alt vores arbejde dermed havde været forgæves.</para>
  <para style="p">
    <verse number="6" style="v"/>Men nu er Timoteus netop vendt tilbage med godt nyt om jeres tro og jeres kærlighed. Han har fortalt, at I husker os med glæde, og at I længes lige så meget efter at se os, som vi længes efter at se jer. <verse number="7" style="v"/>Kære venner, de opmuntrende nyheder om jeres stærke tro har givet os nyt mod midt i vores vanskeligheder og lidelser. <verse number="8" style="v"/>Da vi nu ved, at I står fast i troen på Herren, kan vi ånde lettet op.</para>
  <para style="s1">Lovprisning og bøn til Gud</para>
  <para style="p">
    <verse number="9" style="v"/>Hvordan skal vi nogensinde kunne takke Gud nok for al den glæde, I har bragt os? <verse number="10" style="v"/>Dag og nat beder vi indtrængende Gud om, at vi må få lov til at se jer igen og hjælpe jer med det, der endnu måtte mangle i jeres forståelse af Gud.</para>
  <para style="p">
    <verse number="11" style="v"/>Vi beder om, at Gud, vores Far, og Jesus Kristus, vores Herre, vil gøre det muligt for os at besøge jer. <verse number="12" style="v"/>Og vi beder om, at Herren vil lade jeres kærlighed til hinanden og til alle mennesker vokse, ligesom vi har stor kærlighed til jer, <verse number="13" style="v"/>så I bliver styrket i troen og sammen med alle de andre kristne kan stå fejlfrie og hellige for Guds ansigt, når Jesus Kristus, vores Herre, kommer igen.</para>
  <chapter number="4" style="c"/>
  <para style="s1">Om at leve i kærlighed og hellighed efter Guds vilje</para>
  <para style="p">
    <verse number="1" style="v"/>Med den autoritet, som Herren Jesus har givet os, beder vi jer nu indtrængende om at glæde Gud ved til enhver tid at leve efter hans vilje, sådan som vi underviste jer om. Det gør I jo allerede nu, men vi ønsker, at I må gøre yderligere fremskridt. <verse number="2" style="v"/>I husker nok de påbud, vi gav jer fra Herren Jesus. <verse number="3" style="v"/>Gud ønsker, at I skal indvi jeres liv til ham og afholde jer fra seksuel synd. <verse number="4" style="v"/>I må hver især forstå, hvordan man vinder sig en kone på en anstændig og ærbar måde, <verse number="5" style="v"/>ikke i sanseligt begær, sådan som de gudløse gør. <verse number="6" style="v"/>I må heller ikke synde imod en ven eller udnytte ham i denne sag.<note caller="+" style="f"><char style="fr" closed="false">4,6 </char><char style="ft" closed="false">Teksten er åben for flere fortolkninger. Måske er der tale om, at en ung mand ikke må udnytte den udkårnes far eller tage deres venskab for givet ved at få fat i datteren på en umoralsk og selvisk måde.</char></note> Herren straffer alle den slags handlinger. Det har vi tidligere understreget for jer. <verse number="7" style="v"/>Gud har jo ikke kaldet os til et liv i synd, men til et liv i hellighed. <verse number="8" style="v"/>Hvis nogen ikke respekterer disse påbud, er det jo ikke mennesker, de ringeagter, men Gud selv, han, som giver jer<note caller="+" style="f"><char style="fr" closed="false">4,8 </char><char style="ft" closed="false">En del håndskrifter siger „os”.</char></note> sin hellige Ånd.</para>
  <para style="p">
    <verse number="9" style="v"/>Vi behøver vist ikke at skrive til jer om den indbyrdes kærlighed i det kristne fællesskab. Gud har jo selv lært jer at elske hinanden, <verse number="10" style="v"/>og I har allerede vist jeres kærlighed til de kristne i hele Makedonien. Alligevel beder vi jer om at arbejde endnu mere på den indbyrdes kærlighed. <verse number="11" style="v"/>Sæt en ære i at leve stilfærdigt, passe jeres egne sager og arbejde flittigt, sådan som vi tidligere har sagt. <verse number="12" style="v"/>Så vil mennesker, der ikke er kristne, respektere jer, og I behøver ikke at være afhængige af økonomisk hjælp fra andre.</para>
  <para style="s1">De, der dør før Kristi genkomst, vil også genopstå</para>
  <para style="p">
    <verse number="13" style="v"/>Vi vil gerne gøre det helt klart for jer, venner, hvad der sker med de kristne, som er sovet ind, så I ikke skal fortvivle af sorg som dem, der lever uden håb. <verse number="14" style="v"/>Da vi tror på, at Jesus døde og derefter genopstod, tror vi også på, at Gud på samme måde vil lade dem genopstå, som er sovet ind i troen på Jesus. <verse number="15" style="v"/>Det her siger vi jer fra Herren selv: Vi, som er i live, når Jesus kommer igen, skal ikke gå forud for dem, der er sovet ind. <verse number="16" style="v"/>Herren selv vil stige ned fra Himlen, og der vil lyde et mægtigt kommandoråb, en overengels røst og en fanfare fra Guds trompet. Så vil allerførst de, der er døde i troen på Kristus, genopstå. <verse number="17" style="v"/>Derefter skal vi, der er i live her på jorden, bortrykkes sammen med dem op i skyerne for at møde Herren i luften. Fra da af skal vi altid være sammen med Herren. <verse number="18" style="v"/>Så trøst hinanden med dette budskab!</para>
  <chapter number="5" style="c"/>
  <para style="s1">Vær parat, men frygt ikke</para>
  <para style="p">
    <verse number="1" style="v"/>Hvornår vil det ske? Det behøver vi vist ikke sige så meget om, kære venner. <verse number="2" style="v"/>I ved udmærket godt, at Herrens dag kommer lige så uventet som en tyv om natten. <verse number="3" style="v"/>Når folk siger: „Der er fred og ingen fare!” kommer ulykken pludselig over dem—som veer over en fødende kvinde—og der er ingen steder, de kan flygte hen. <verse number="4" style="v"/>Men I, kære venner, lever jo ikke i mørket, og den dag vil derfor ikke overrumple jer som en tyv. <verse number="5" style="v"/>I er jo alle sammen lysets børn og lever ikke under mørkets magt. <verse number="6" style="v"/>Lad os derfor ikke gå rundt i en åndelig søvn, som mørkets børn gør, men altid være årvågne og besindige, <verse number="7" style="v"/>for de, der sover åndeligt, lever i mørket, ligesom dem, der beruser sig. <verse number="8" style="v"/>Men lad os, der hører lyset til, være årvågne og mådeholdne, iført troen og kærligheden som brynje og frelsesvisheden som hjelm.</para>
  <para style="p">
    <verse number="9" style="v"/>Det er ikke Guds hensigt, at vi skal rammes af hans vrede, men at vi skal få det evige liv gennem Jesus Kristus, vores Herre. <verse number="10" style="v"/>Jesus døde for os, for at vi kan få det samme opstandelsesliv, som han har, hvad enten vi sover eller er vågne på det tidspunkt, han kommer.<note caller="+" style="f"><char style="fr" closed="false">5,10 </char><char style="ft" closed="false">Eller: „hvad enten vi er døde eller i live, når han kommer.”</char></note> <verse number="11" style="v"/>Altså bør I opmuntre og styrke hinanden, sådan som I allerede gør.</para>
  <para style="s1">Afsluttende formaninger, ønsker og hilsener</para>
  <para style="p">
    <verse number="12" style="v"/>Vi beder jer, venner, respekter dem, der har ansvar for at vejlede jer og være ledere i menigheden. <verse number="13" style="v"/>På grund af det arbejde, de udfører, bør I vise dem al mulig agtelse og kærlighed og leve i harmoni med hinanden.</para>
  <para style="p">
    <verse number="14" style="v"/>Konfronter de genstridige,<note caller="+" style="f"><char style="fr" closed="false">5,14 </char><char style="ft" closed="false">Eller: „de dovne”.</char></note> giv de modløse nyt mod, styrk de svage og hav tålmodighed med alle. <verse number="15" style="v"/>Sørg for, at ingen gengælder ondt med ondt. Stræb altid efter at gøre godt mod hinanden i menigheden, ja, mod alle mennesker.</para>
  <para style="p">
    <verse number="16" style="v"/>Vær altid glade, <verse number="17" style="v"/>bed uden at blive trætte, <verse number="18" style="v"/>og sig tak under alle forhold, for det er Guds vilje for jer, som tilhører Jesus Kristus.</para>
  <para style="p">
    <verse number="19" style="v"/>Udsluk ikke Ånden, <verse number="20" style="v"/>og foragt ikke profetiske budskaber, <verse number="21" style="v"/>men vurder det hele. Hold fast ved det, som er godt, <verse number="22" style="v"/>og hold jer fra alt, hvad der er ondt.</para>
  <para style="p">
    <verse number="23" style="v"/>Vi beder om, at fredens Gud vil gøre jer hellige og rene og bevare jeres ånd, sjæl og legeme, så I ikke kommer under anklage, den dag Jesus Kristus, vores Herre, kommer igen. <verse number="24" style="v"/>Han, der kalder jer, er trofast. Han vil føre jer igennem til målet.</para>
  <para style="p">
    <verse number="25" style="v"/>Venner, bed også for os! <verse number="26" style="v"/>Hils alle vennerne med et helligt kindkys, <verse number="27" style="v"/>og lov mig at læse brevet op for alle de troende. <verse number="28" style="v"/>Jesu Kristi nåde være med jer!</para>
</usx>
