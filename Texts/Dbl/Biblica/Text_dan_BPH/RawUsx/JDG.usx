<?xml version="1.0" encoding="UTF-8"?>
<usx version="2.6">
  <book code="JDG" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">DOMMERBOGEN</para>
  <para style="toc1">Dommerbogen</para>
  <para style="toc2">Dommerbogen</para>
  <para style="toc3">Dom.</para>
  <para style="mt1">Dommerbogen</para>
  <para style="imt">Indledning</para>
  <para style="ip">
    <char style="bd">Forfatter og datering:</char> Ifølge traditionen er profeten Samuel forfatter til bogen, men det er muligt, at den blev lettere redigeret og færdiggjort af en af hans disciple. At dømme ud fra 1,21 fik den sin endelige form under kong Saul eller David, da jebusitterne blev fordrevet fra Jerusalem.</para>
  <para style="ip">
    <char style="bd">Historisk baggrund og indhold: </char>Bogen dækker en periode på ca. 350 år fra Josvas død til Samsons død. Det var en lovløs periode, præget af folkets tilpasning til den nye situation, påvirkningen fra de omkringboende folkeslag såvel som kampen imod dem. I hele denne periode blev israelitterne regeret af skiftende „dommere”, som egentlig var militære ledere og befriere snarere end dommere i ordets almindelige forstand. Befriernes opgave var at jage fjenderne ud og opretholde ro og orden i landet, men det lykkedes kun i meget ringe grad. Efter dommertiden blev landet ledt af profeten Samuel, og derefter kom den første konge, Saul.</para>
  <para style="ip">
    <char style="bd">Budskab:</char> Dommerbogen er en beskrivelse af den cirkel, som Israel altid har bevæget sig rundt i: Deres oprør imod Gud, Guds dom over dem, som oftest i form af angreb fra fjendtlige nabolande, folkets råb til Gud om hjælp, og endelig Guds indgriben for at redde sit folk. I denne cirkel åbenbares bogens egentlige tema: Guds trofasthed, hans lidende tålmodighed med sit folk og hans vilje til trods alt at redde dem. Gud fremtræder derfor både som sit folks dommer og dets befrier.</para>
  <chapter number="1" style="c"/>
  <para style="s1">Juda og Simeon indtager deres område</para>
  <para style="p">
    <verse number="1" style="v"/>Efter Josvas død spurgte israelitterne Herren: „Hvem skal nu gå i spidsen i kampen mod kana’anæerne?”</para>
  <para style="p">
    <verse number="2" style="v"/>Herren svarede: „Judas stamme. Jeg vil hjælpe dem til at indtage det land, jeg har lovet dem.”</para>
  <para style="p">
    <verse number="3" style="v"/>Lederne af Judas stamme sagde til lederne af Simeons stamme: „Hjælp os med at besejre de kana’anæere, som bor i det område, der skal tilhøre os. Så hjælper vi bagefter jer med at indtage jeres område.” Så fulgte mændene fra Simeons stamme med Judas mænd.</para>
  <para style="p">
    <verse number="4" style="v"/>Da de angreb, gav Herren dem sejr over kana’anæerne og perizzitterne, så de dræbte 10.000 af fjendens krigere ved byen Bezek. <verse number="5" style="v"/>Fjendens hær blev anført af kong Adonibezek, <verse number="6" style="v"/>og det lykkedes ham at undslippe, men israelitterne fangede ham og huggede hans tommelfingre og storetæer af. <verse number="7" style="v"/>„Jeg har selv behandlet 70 høvdinge på samme måde,” sagde kongen, „og jeg har ladet dem spise smulerne under mit bord. Nu gengælder Gud mig for, hvad jeg har gjort imod dem.” Derefter blev han ført til Jerusalem, hvor han blev til sin dødsdag.</para>
  <para style="p">
    <verse number="8" style="v"/>Judas mænd angreb også Jerusalem, huggede indbyggerne ned og satte ild til byen. <verse number="9" style="v"/>Derefter rykkede de ud mod kana’anæerne i det sydlige højland, i Negev og på de vestlige bakkeskråninger. <verse number="10" style="v"/>De gik til angreb på kana’anæerne i Hebron, det tidligere Kirjat-Arba, og besejrede Sheshajs, Ahimans og Talmajs mænd. <verse number="11" style="v"/>De angreb også byen Debir, der tidligere hed Kirjat-Sefer. <verse number="12" style="v"/>Kaleb havde forinden sagt: „Den, der indtager Kirjat-Sefer, får min datter Aksa til kone.” <verse number="13" style="v"/>Otniel, der var søn af Kalebs yngre bror, Kenaz, erobrede byen og fik som belønning Aksa til kone.</para>
  <para style="p">
    <verse number="14" style="v"/>Efter brylluppet bad Aksa sin mand om tilladelse til at tage hjem til sin far og bede om et stykke agerjord. Da hun kom derhen og stod af sit æsel, spurgte Kaleb hende: „Hvad kan jeg gøre for dig?” <verse number="15" style="v"/>„Velsign mig med en afskedsgave. Du har jo bortgiftet mig til det tørre sydland, så jeg har brug for nogle vandkilder.” Så gav Kaleb hende de øvre og de nedre kilder.</para>
  <para style="p">
    <verse number="16" style="v"/>Dengang Judas stamme drog op fra Palmernes By,<note caller="+" style="f"><char style="fr" closed="false">1,16 </char><char style="ft" closed="false">Det vil sige Jeriko.</char></note> fulgte efterkommerne af Moses’ svigerfar med dem. De hed kenitterne, og de slog sig ned blandt de øvrige beboere i Negevs ørken syd for Arad.</para>
  <para style="p">
    <verse number="17" style="v"/>Da Judas og Simeons mænd drog i kamp sammen, udryddede de kana’anæerne i Zefat og udslettede byen totalt. Derfor kaldes byen nu Horma.<note caller="+" style="f"><char style="fr" closed="false">1,17 </char><char style="fq" closed="false">Horma </char><char style="ft" closed="false">betyder „udslettelse”.</char></note> <verse number="18" style="v"/>Judas hær indtog også byerne Gaza, Ashkalon og Ekron med de omkringliggende områder. <verse number="19" style="v"/>Herren hjalp Judas stamme med at indtage højlandet, men de klarede ikke at få alle folkene i lavlandet drevet bort, fordi de havde stridsvogne af jern.</para>
  <para style="p">
    <verse number="20" style="v"/>Kaleb havde nu fået Hebron, som Moses i sin tid havde lovet ham, og han fik jaget de folk bort, som boede der. De var efterkommere af Anaks tre sønner.</para>
  <para style="s1">De øvrige stammer fordriver ikke alle de oprindelige indbyggere</para>
  <para style="p">
    <verse number="21" style="v"/>Benjamins stamme fordrev ikke alle jebusitterne fra Jerusalem. Derfor bor jebusitterne stadig i byen sammen med benjaminitterne.</para>
  <para style="p">
    <verse number="22-23" style="v"/>Efraims og Manasses stammer angreb byen Betel, tidligere kaldet Luz, og Herren var med dem. De sendte først spioner af sted, <verse number="24" style="v"/>som fangede en mand, der var på vej ud af byen. De sagde så til ham: „Hvis du viser os, hvordan vi kommer ind i byen, vil vi skåne dit liv.” <verse number="25" style="v"/>Manden viste dem et smuthul, hvorefter hele byens befolkning blev hugget ned, med undtagelse af den mand og hans familie. <verse number="26" style="v"/>Senere flyttede han til hittitternes land og grundlagde der en by, som han kaldte Luz.<note caller="+" style="f"><char style="fr" closed="false">1,26 </char><char style="ft" closed="false">Opkaldt efter det gamle navn på hans hjemby. Det vides ikke, hvor denne by lå.</char></note> Byen ligger der den dag i dag.</para>
  <para style="p">
    <verse number="27" style="v"/>Manasses stamme fordrev ikke alle indbyggerne i Bet-Shan, Ta’anak, Dor, Jibleam og Megiddo og landsbyerne deromkring, for kana’anæerne var fast besluttet på at blive boende. <verse number="28" style="v"/>Senere, da israelitterne blev stærkere, gjorde de kana’anæerne til slaver, men de fik aldrig fordrevet dem fra landet. <verse number="29" style="v"/>På samme måde gik det for Efraims stamme. Kana’anæerne blev boende side om side med dem i Gezer.</para>
  <para style="p">
    <verse number="30" style="v"/>Zebulons stamme udryddede heller ikke kana’anæerne i Kitron og Nahalol, men gjorde dem til slaver, <verse number="31" style="v"/>og Ashers stamme fordrev ikke indbyggerne i Akko, Sidon, Ahlab, Akzib, Helba, Afik og Rehob. <verse number="32" style="v"/>Kana’anæerne blev boende side om side med Ashers stamme. <verse number="33" style="v"/>På samme måde gik det for Naftalis stamme: de fordrev ikke indbyggerne i Bet-Shemesh og Bet-Anat, men de gjorde dem til slaver.</para>
  <para style="p">
    <verse number="34" style="v"/>Amoritterne holdt stand mod Dans stamme, så de ikke kunne bosætte sig i lavlandet. <verse number="35" style="v"/>Amoritterne blev også boende på Heresbjerget, i Ajjalon og i Sha’albim, men da Efraims og Manasses stammer blev stærkere, gjorde de dem til slaver. <verse number="36" style="v"/>Amoritternes sydlige grænse løber fra Akrabbimpasset til Sela og videre opefter.</para>
  <chapter number="2" style="c"/>
  <para style="s1">Folkets frafald efter Josvas død</para>
  <para style="p">
    <verse number="1" style="v"/>Herrens engel drog op fra Gilgal og kom til israelitterne med følgende budskab: „Jeg førte jer fra Egypten til det land, jeg lovede jeres forfædre, og jeg forsikrede jer, at jeg aldrig ville bryde min pagt med jer. <verse number="2" style="v"/>I måtte til gengæld ikke slutte fred med landets indbyggere, men derimod sørge for at ødelægge deres afgudsaltre. Hvorfor har I nu været ulydige og ikke overholdt jeres del af pagten? <verse number="3" style="v"/>Fordi I har gjort det, vil jeg ikke længere drive de folk ud, som bor i jeres land. De vil være en torn i øjet på jer, og de vil lokke jer til at dyrke deres guder.”</para>
  <para style="p">
    <verse number="4" style="v"/>Da englen havde talt, brast israelitterne i gråd, <verse number="5" style="v"/>og derfor kaldte man det sted for Bokim.<note caller="+" style="f"><char style="fr" closed="false">2,5 </char><char style="fq" closed="false">Bokim </char><char style="ft" closed="false">betyder „de grædende”.</char></note> Derefter bragte de ofre til Herren.</para>
  <para style="p">
    <verse number="6" style="v"/>Efter at Josva havde opløst den forenede hær, var stammerne rejst hver til sit område for at bosætte sig. <verse number="7" style="v"/>I hele Josvas levetid havde folket adlydt Herren, og det fortsatte de med, så længe den generation var i live, der havde oplevet alle de undere, Herren havde gjort for Israel. <verse number="8" style="v"/>Josva, Guds tjener, døde i en alder af 110 år <verse number="9" style="v"/>og blev begravet på sin arvelod i Timnat-Heres i Efraims højland nord for Ga’ashbjerget.</para>
  <para style="p">
    <verse number="10" style="v"/>Efterhånden som hele den generation uddøde, blev den afløst af en ny generation, som hverken kendte Herren eller huskede de undere, han havde gjort for Israel, <verse number="11" style="v"/>og de gjorde, hvad der var ondt i Herrens øjne og dyrkede afguderne. <verse number="12-13" style="v"/>De vendte sig fra Herren, den Gud, som deres forfædre havde tilbedt, og som havde ført dem ud af Egypten, og dyrkede i stedet Ba’al og de andre afguder, som nabofolkene dyrkede. <verse number="14" style="v"/>Derfor blussede Herrens vrede op imod Israel, så han udleverede dem til deres fjender, der kom fra alle sider og hærgede og plyndrede deres land. <verse number="15" style="v"/>Når Israels folk gik til kamp imod deres fjender, hjalp Herren fjenderne med at besejre dem—nøjagtig sådan som han havde lovet. På den måde kom folket i stor nød. <verse number="16" style="v"/>Så greb Herren ind og gav dem ledere—de såkaldte dommere—der skulle redde dem fra deres fjender.</para>
  <para style="p">
    <verse number="17" style="v"/>Men folket ville heller ikke adlyde deres befriere. De fortsatte med at være troløse imod Herren og med at tilbede andre guder. De fulgte således ikke deres forfædres levevis, for de adlød ikke længere Herrens bud. <verse number="18" style="v"/>Alligevel var det sådan, at når Herren gav folket en befrier, så var han med den befrier, så længe han levede, og reddede folket fra deres fjender, for Herren havde medynk med sit forpinte folk, som jamrede, når de blev undertrykt af fjenderne. <verse number="19" style="v"/>Men når befrieren så døde, genoptog folket deres onde levevis og gjorde værre ting end deres forfædre. De dyrkede igen fremmede guder, tilbad dem og bøjede sig for dem, og de nægtede at ændre deres onde adfærd og stædige holdning.</para>
  <para style="p">
    <verse number="20" style="v"/>Så blussede Herrens vrede igen op imod Israel, og han erklærede: „Fordi mit folk har brudt den pagt, jeg oprettede med deres forfædre og ignoreret mine befalinger, <verse number="21" style="v"/>vil jeg ikke længere hjælpe dem med at fordrive de folkeslag, Josva ikke nåede at besejre, før han døde. <verse number="22" style="v"/>I stedet vil jeg bruge fjenderne til at sætte dem på prøve og se, om de vil vende sig til mig og adlyde mig, sådan som deres forfædre gjorde.”</para>
  <para style="p">
    <verse number="23" style="v"/>Det var grunden til, at Herren lod de forskellige folkeslag blive boende og ikke udryddede dem med det samme ved at give Josva sejr over dem.</para>
  <chapter number="3" style="c"/>
  <para style="p">
    <verse number="1" style="v"/>Herren lod altså nogle folk blive i landet for at sætte den nye generation af israelitter på prøve, dem, der ikke selv havde været med i krigen mod kana’anæerne. <verse number="2" style="v"/>Det gjorde han, for at de kunne lære at kæmpe og blive erfarne krigere. <verse number="3" style="v"/>De folk, som var tilbage i landet, var: filistrene i deres fem byer, kana’anæerne, sidonierne og hivvitterne i Libanons bjerge fra Ba’al-Hermon til Lebo-Hamat. <verse number="4" style="v"/>Dem ville Herren bruge til at sætte den nye generation af israelitter på prøve for at se, om de ville adlyde de befalinger, han havde givet deres forfædre gennem Moses.</para>
  <para style="p">
    <verse number="5" style="v"/>Israelitterne levede altså side om side med kana’anæerne, hittitterne, amoritterne, perizzitterne, hivvitterne og jebusitterne, <verse number="6" style="v"/>og de blandede sig med dem ved at lade deres sønner og døtre gifte sig ind i deres familier, og de dyrkede deres guder.</para>
  <para style="s1">Otniel som befrier</para>
  <para style="p">
    <verse number="7" style="v"/>Israelitterne gjorde, hvad der var ondt i Herrens øjne. De vendte sig fra Herren, deres Gud, og dyrkede i stedet afgudsbilleder af Ba’al og Ashera. <verse number="8" style="v"/>Da blussede Herrens vrede op imod Israel, og han tillod kong Kushan-Rishatajim af Aram-Naharajim<note caller="+" style="f"><char style="fr" closed="false">3,8 </char><char style="ft" closed="false">Den nordvestlige del af Mesopotamien.</char></note> at besejre dem, så de var underkastet hans herredømme i otte år.</para>
  <para style="p">
    <verse number="9" style="v"/>Men da Israels folk råbte til Herren om hjælp, sendte han en befrier, nemlig Otniel, der var søn af Kalebs yngre bror, Kenaz. <verse number="10" style="v"/>Herrens Ånd kom over ham, og han blev befrier i Israel. Han gik til angreb mod kong Kushan-Rishatajim og besejrede ham ved Herrens hjælp. <verse number="11" style="v"/>De næste 40 år var der fred i landet, indtil Otniel døde.</para>
  <para style="s1">Ehud som befrier</para>
  <para style="p">
    <verse number="12" style="v"/>Igen gjorde israelitterne, hvad der var ondt i Herrens øjne. Så lod Herren kong Eglon af Moab erobre landet. <verse number="13" style="v"/>Sammen med ammonitterne og amalekitterne besejrede han israelitterne og indtog Palmernes By, Jeriko. <verse number="14" style="v"/>De næste 18 år var israelitterne underkastet kong Eglon.</para>
  <para style="p">
    <verse number="15" style="v"/>Men da Israel råbte til Herren om hjælp, sendte han dem en ny befrier: Ehud, Geras søn af Benjamins stamme. Han var venstrehåndet. Engang skulle Ehud lede en delegation, der skulle overbringe den årlige skatteafgift fra israelitterne til kong Eglon af Moab. <verse number="16" style="v"/>Inden han tog hjemmefra, lavede han sig et tveægget sværd, der var en halv meter langt, og spændte det fast ved sin højre side, så det var gemt under hans kappe. <verse number="17" style="v"/>Han afleverede afgiften til kong Eglon, der var en meget tyk mand, <verse number="18" style="v"/>og begav sig derefter på vej hjem sammen med de mænd, som havde hjulpet ham med at transportere pengene.</para>
  <para style="p">
    <verse number="19" style="v"/>Men da de nåede til billedstøtterne ved Gilgal, vendte han om og gik tilbage. Ved ankomsten gav han melding om, at han havde et hemmeligt budskab til kongen. „Lad ham komme til mig alene!” befalede kongen, og alle de tilstedeværende gik ud af kongens værelse. <verse number="20" style="v"/>Da Ehud kom ind i det kølige værelse ovenpå, hvor kongen sad alene, sagde han: „Jeg har et budskab til dig fra Gud.” Idet kong Eglon rejste sig fra sin stol, <verse number="21" style="v"/>trak Ehud med venstre hånd sværdet, som sad ved hans højre side, og stak det dybt ind i maven på kongen, <verse number="22" style="v"/>så dybt, at skæftet forsvandt sammen med klingen under fedtlaget. Ehud lod sværdet blive siddende. <verse number="23" style="v"/>Så gik han ud i søjlegangen, lukkede og låste døren til værelset efter sig og gik sin vej.</para>
  <para style="p">
    <verse number="24" style="v"/>Da han var gået, kom kongens tjenere og så, at døren var låst. „Han er nok gået på toilettet,” tænkte de. <verse number="25" style="v"/>De ventede længe, men da han ikke åbnede døren til værelset, blev de bekymrede og hentede en nøgle. Da de åbnede døren, fandt de deres herre liggende død på gulvet.</para>
  <para style="p">
    <verse number="26" style="v"/>Mens tjenerne stod og ventede, slap Ehud bort forbi stenstøtterne og videre til Seira. <verse number="27" style="v"/>Da han var nået sikkert til Efraims højland, satte han vædderhornet for munden og blæste signalet til krig. <verse number="28" style="v"/>„Følg efter mig!” råbte han. „For Herren vil give jer sejr over vores fjender, moabitterne.”</para>
  <para style="p">Hæren fulgte ham, og de besatte vadestederne ved Jordanfloden, så moabitterne ikke kunne komme over. <verse number="29" style="v"/>Derefter gik de til angreb og dræbte 10.000 af moabitternes tapre og stærke krigere, ikke en eneste undslap. <verse number="30" style="v"/>Den dag led Moab et sviende nederlag til Israel, hvorefter der var fred i landet de næste 80 år.</para>
  <para style="p">
    <verse number="31" style="v"/>Den næste befrier var Shamgar, Anats søn, som engang reddede Israel ved at slå 600 filistre ihjel med en pigstav.</para>
  <chapter number="4" style="c"/>
  <para style="s1">Herren giver sejr gennem profeten Debora</para>
  <para style="p">
    <verse number="1" style="v"/>Efter Ehuds død gjorde israelitterne igen, hvad der var ondt i Herrens øjne. <verse number="2" style="v"/>Da udleverede Herren dem til kana’anæerkongen Jabin af Hatzor. Kongens hærfører hed Sisera, og han boede i Haroshet-ha-Gojim. <verse number="3" style="v"/>Med sine 900 stridsvogne med jernbeslåede hjul besejrede han israelitterne og undertrykte dem brutalt i 20 år. Til sidst råbte folket til Herren om hjælp.</para>
  <para style="p">
    <verse number="4" style="v"/>På det tidspunkt var profeten Debora, Lappidots kone, dommer i Israel. <verse number="5" style="v"/>Hun plejede at sidde under Deboras palmetræ et sted mellem Rama og Betel i Efraims højland, og dér kom israelitterne til hende med deres retssager.</para>
  <para style="p">
    <verse number="6" style="v"/>En dag sendte Debora bud efter Barak, Abinoams søn, der boede i Kedesh i Naftalis land. „Herren, Israels Gud, har befalet, at du skal samle 10.000 mænd fra Naftalis og Zebulons stammer på Tabors bjerg,” sagde hun til Barak. <verse number="7" style="v"/>„Så vil Herren lokke kong Jabins hærfører, Sisera, hans hær og stridsvogne til Kishonbækken og udlevere dem til dig dér.”</para>
  <para style="p">
    <verse number="8" style="v"/>„Godt,” svarede Barak, „jeg tager af sted—men på den betingelse, at du tager med!”</para>
  <para style="p">
    <verse number="9" style="v"/>„Jeg skal gerne gå med,” svarede Debora. „Men i så fald bliver det en kvinde, der får æren for sejren over Sisera og ikke dig.” Derpå fulgte hun med ham til Kedesh. <verse number="10" style="v"/>Da de nåede derhen, samlede Barak Zebulons og Naftalis stammer og 10.000 mand drog af sted til Tabor. Debora gik med.</para>
  <para style="p">
    <verse number="11" style="v"/>Nu var der en mand ved navn Heber, som havde slået lejr i nærheden af egetræet ved Sa’anannim. Han var efterkommer af Moses’ svoger Hobab, men havde fjernet sig fra sine øvrige kenitiske slægtninge.</para>
  <para style="p">
    <verse number="12" style="v"/>Da Sisera fik at vide, at Barak og hans hær havde slået lejr på Tabors bjerg, <verse number="13" style="v"/>mobiliserede han hele hæren og alle 900 jernvogne og marcherede fra Haroshet-ha-Gojim til Kishonbækken.</para>
  <para style="p">
    <verse number="14" style="v"/>Da sagde Debora til Barak: „Bryd op! Herren vil gå foran dig og give dig sejr over Sisera i dag.” Straks førte Barak sine 10.000 mand ned fra Tabors bjerg og rykkede frem til angreb.</para>
  <para style="p">
    <verse number="15" style="v"/>Idet Barak angreb, skabte Herren panik blandt Siseras mænd og vogne, så Sisera måtte springe ned fra sin vogn og flygte til fods. <verse number="16" style="v"/>Barak og hans mænd forfulgte fjenderne og deres vogne helt til Haroshet-ha-Gojim, indtil hele Siseras hær var hugget ned.</para>
  <para style="p">
    <verse number="17-18" style="v"/>I mellemtiden var Sisera undsluppet og var nået til kenitten Hebers lejr. Hebers slægt havde nemlig indgået en venskabspagt med kong Jabin af Hatzor. Hebers kone, Jael, gik nu Sisera i møde og sagde: „Her har du intet at frygte. Kom med ind i mit telt.” Så fulgte han med hende ind i teltet, hvor hun dækkede ham til med et tæppe. <verse number="19" style="v"/>„Giv mig lidt vand,” sagde han til hende, „jeg er så tørstig.” Hun gav ham lidt mælk fra lædersækken og dækkede ham til igen. <verse number="20" style="v"/>„Stil dig i teltdøren,” fortsatte han, „og hvis der kommer nogen og spørger, om der er en kriger her, skal du sige nej.”</para>
  <para style="p">
    <verse number="21" style="v"/>Men da Sisera var faldet i søvn af udmattelse, tog Jael en spids teltpløk og en hammer og sneg sig hen til ham. Så hamrede hun pløkken gennem tindingen på ham og ned i jorden.</para>
  <para style="p">
    <verse number="22" style="v"/>Da Barak senere kom for at lede efter Sisera, gik Jael ham i møde og sagde: „Kom, så skal jeg vise dig ham, du leder efter.” Da fulgte Barak efter hende ind i teltet og fandt Sisera død med teltpløkken gennem tindingen.</para>
  <para style="p">
    <verse number="23" style="v"/>Den dag så israelitterne, hvordan Herren gav dem sejr over kana’anæerkongen Jabin, <verse number="24" style="v"/>og fra den dag fik Israels folk mere og mere overtaget, indtil de til sidst fik udryddet ham og hans folk.</para>
  <chapter number="5" style="c"/>
  <para style="s1">Deboras sejrssang</para>
  <para style="p">
    <verse number="1" style="v"/>Den dag sang Debora og Barak følgende sejrssang:</para>
  <para style="q1">
    <verse number="2" style="v"/>Når Israels ledere fører an,</para>
  <para style="q2">når folket villigt følger med,</para>
  <para style="q3">da skal I prise Herren.</para>
  <para style="q1">
    <verse number="3" style="v"/>Hør, I høvdinger, lyt, I fyrster!</para>
  <para style="q2">Jeg vil synge for Herren og spille for Israels Gud.</para>
  <para style="b"/>
  <para style="q1">
    <verse number="4" style="v"/>Herre, da du førte dit folk op fra Seir,</para>
  <para style="q2">da du ledte os fra Edoms land,</para>
  <para style="q1">da skælvede og rystede jorden,</para>
  <para style="q2">himlen kunne ikke holde tæt,</para>
  <para style="q3">skyerne rystede regnen af sig.</para>
  <para style="q1">
    <verse number="5" style="v"/>Bjergene bævede for Herren,</para>
  <para style="q2">Sinai skælvede for Israels Gud.</para>
  <para style="b"/>
  <para style="q1">
    <verse number="6" style="v"/>Men på Shamgars tid gemte man sig,</para>
  <para style="q2">på Jaels tid lå vejene øde,</para>
  <para style="q3">folk sneg sig af sted ad de afsides stier.</para>
  <para style="q1">
    <verse number="7" style="v"/>Bønderne holdt sig bag storbyens mure,</para>
  <para style="q2">landsbyidyl var en saga blot,</para>
  <para style="q1">indtil jeg, Debora, stod frem</para>
  <para style="q2">og blev som en mor for Israel.</para>
  <para style="b"/>
  <para style="q1">
    <verse number="8" style="v"/>Da Israel valgte sig nye guder,</para>
  <para style="q2">blev der ufred og kaos overalt.</para>
  <para style="q1">Der var fyrre tusind krigere i Israel,</para>
  <para style="q2">men hvor så man et skjold eller spyd?</para>
  <para style="b"/>
  <para style="q1">
    <verse number="9" style="v"/>Mit hjerte banker for Israels ledere</para>
  <para style="q2">og for folket, der frivilligt fulgte dem.</para>
  <para style="q3">Pris Herren for dem!</para>
  <para style="b"/>
  <para style="q1">
    <verse number="10" style="v"/>I, som rider på glinsende æsler,</para>
  <para style="q2">I, som sidder på fornemme sadeltæpper,</para>
  <para style="q3">I, som vandrer til fods på vejen, hør efter!</para>
  <para style="q1">
    <verse number="11" style="v"/>Lyt til vanddragerne ved brøndens vandtrug.</para>
  <para style="q2">De synger om Herrens sejre og Israels bønders bedrifter.</para>
  <para style="q1">Herrens folk kom i flok,</para>
  <para style="q2">i byporten råbte de:</para>
  <para style="q1">
    <verse number="12" style="v"/>„Træd frem, Debora, træd frem og syng krigssange!</para>
  <para style="q2">Rejs dig, Barak, rejs dig, kom og tag fjender til fange!”</para>
  <para style="q1">
    <verse number="13" style="v"/>Den gudfrygtige rest sluttede sig til hæren.</para>
  <para style="q2">Herrens folk kom til mig og krigerne.</para>
  <para style="q1">
    <verse number="14" style="v"/>De kom fra Efraims land,</para>
  <para style="q2">som engang tilhørte Amalek.</para>
  <para style="q1">Nogle kom helt fra Benjamins land.</para>
  <para style="q1">Fra Makir kom mægtige krigere,</para>
  <para style="q2">fra Zebulon stærke ledere,</para>
  <para style="q1">
    <verse number="15" style="v"/>Issakars hærførere sluttede op om Debora,</para>
  <para style="q2">de løb med Barak ned ad bjerget.</para>
  <para style="q1">Rubens klaner var ubeslutsomme:</para>
  <para style="q2">
    <verse number="16" style="v"/>Hvorfor blev I siddende mellem kvægfoldene?</para>
  <para style="q1">Var det for at høre hyrderne fløjte?</para>
  <para style="q2">Rubens klaner var for ubeslutsomme.</para>
  <para style="q1">
    <verse number="17" style="v"/>Gileads folk blev på den anden side af Jordanfloden.</para>
  <para style="q2">Hvorfor blev Dan ved sine skibe?</para>
  <para style="q1">Asher sad stille ved havets vande,</para>
  <para style="q2">han blev i sin sikre havn.</para>
  <para style="q1">
    <verse number="18" style="v"/>Men Zebulon satte livet på spil,</para>
  <para style="q2">Naftali sloges på slagmarken.</para>
  <para style="b"/>
  <para style="q1">
    <verse number="19" style="v"/>Kana’ans konger kom til Ta’anak,</para>
  <para style="q2">de væbnede sig til kamp ved Megiddos vande.</para>
  <para style="q1">Men sejren gled dem af hænde,</para>
  <para style="q2">krigsbytte fik de intet af.</para>
  <para style="q1">
    <verse number="20" style="v"/>Himlens kræfter kæmpede for os,</para>
  <para style="q2">tordnede og lynede mod Siseras hær.</para>
  <para style="q1">
    <verse number="21" style="v"/>Kishons vand svulmede med stormflods styrke,</para>
  <para style="q2">den gamle bæk fejede fjenden væk.</para>
  <para style="q1">Fat mod, min sjæl,</para>
  <para style="q2">løb frem med styrke.</para>
  <para style="q1">
    <verse number="22" style="v"/>Da hamrede hingstenes hove,</para>
  <para style="q2">i galop fór de frem.</para>
  <para style="q1">
    <verse number="23" style="v"/>„Forbandet være dem, der holdt sig tilbage!”<note caller="+" style="f"><char style="fr" closed="false">5,23 </char><char style="ft" closed="false">Mere ordret: „I skal forbande Merotz” (betyder måske tilflugtssted). Enten er Merotz et ukendt stednavn eller en beskrivelse af dem, der ville redde sig selv frem for at være med i kampen.</char></note></para>
  <para style="q2">sagde Herrens engel.</para>
  <para style="q1">„De kom ikke Herren til hjælp</para>
  <para style="q2">imod hans vældige fjender.”</para>
  <para style="q1">
    <verse number="24" style="v"/>Velsignet blandt kvinder er Jael,</para>
  <para style="q2">kenitten Hebers kone.</para>
  <para style="q1">Hun er den mest velsignede</para>
  <para style="q2">af alle kvinder, der bor i telte.</para>
  <para style="q1">
    <verse number="25" style="v"/>Sisera bad om vand,</para>
  <para style="q2">men Jael gav ham mælk,</para>
  <para style="q3">tykmælk i en fornem skål.</para>
  <para style="q1">
    <verse number="26" style="v"/>Hun holdt en teltpløk i venstre hånd,</para>
  <para style="q2">en hammer i højre.</para>
  <para style="q1">Hun hamrede pløkken gennem Siseras tinding,</para>
  <para style="q2">hun gennemborede hans hoved.</para>
  <para style="q1">
    <verse number="27" style="v"/>Han lå død mellem benene på hende.</para>
  <para style="q2">En fældet fjende—stendød.</para>
  <para style="q1">
    <verse number="28" style="v"/>Siseras mor venter ved vinduet,</para>
  <para style="q2">hun spejder gennem gitteret:</para>
  <para style="q1">„Hvorfor kommer han dog ikke?</para>
  <para style="q2">Hvornår hører vi hestenes hove?”</para>
  <para style="q1">
    <verse number="29" style="v"/>En hofdame giver hende et svar,</para>
  <para style="q2">det samme, hun selv har tænkt:</para>
  <para style="q1">
    <verse number="30" style="v"/>„Krigsbyttet skal nok deles,</para>
  <para style="q2">en pige eller to til hver kriger,</para>
  <para style="q1">prægtige klæder til Sisera</para>
  <para style="q2">og smukt broderet tøj til hans mor.”</para>
  <para style="q1">
    <verse number="31" style="v"/>Herre, må alle din fjender</para>
  <para style="q2">gå til grunde som Sisera,</para>
  <para style="q1">men må de, som elsker dig,</para>
  <para style="q2">stråle som den opgående sol.</para>
  <para style="p">Derefter var der fred i landet i 40 år.</para>
  <chapter number="6" style="c"/>
  <para style="s1">Israelitternes fortsatte ulydighed</para>
  <para style="p">
    <verse number="1" style="v"/>Så begyndte Israelitterne igen at gøre, hvad der var ondt i Herrens øjne. Derfor udleverede Herren dem til midjanitterne, der tyranniserede dem i syv år. <verse number="2" style="v"/>Midjanitterne var så grusomme, at israelitterne flygtede op i bjergene og indrettede sig skjulesteder i huler og klippeborge. <verse number="3" style="v"/>Hver gang israelitterne havde tilsået deres marker, kom der omstrejfende bander fra Midjan og Amalek og andre nabofolk fra øst og angreb dem. <verse number="4" style="v"/>De slog lejr på deres marker, ødelagde afgrøderne og plyndrede landet så langt som til Gaza. Israelitterne havde intet at spise, for fjenderne stjal også alle deres får, geder, okser og æsler. <verse number="5-6" style="v"/>Røverbanderne trængte ind i landet og slog sig ofte ned i længere tid med deres hjorde og kamelflokke, talløse som græshoppesværme, indtil landet var så hærget og forarmet, <verse number="7" style="v"/>at folket igen råbte til Herren om hjælp.</para>
  <para style="p">
    <verse number="8" style="v"/>Da sendte Herren en profet til dem: „Hør hvad Herren, Israels Gud, siger til jer,” sagde han. „Jeg førte jer ud af fangenskabet i Egypten <verse number="9" style="v"/>og befriede jer fra egypterne og alle jeres modstandere. Jeg drev jeres fjender ud af Kana’ans land og gav det til jer. <verse number="10" style="v"/>Jeg sagde til jer: ‚Jeg er Herren, jeres Gud. I må ikke dyrke amoritternes guder i landet, hvor I bor.’ Men I har ikke adlydt mig!”</para>
  <para style="s1">Gideons kald og hans opgør med afguderne</para>
  <para style="p">
    <verse number="11" style="v"/>Så kom Herrens engel og satte sig under egetræet i Ofra, der tilhørte Joash fra Abiezers slægt. Joash’ søn Gideon var netop i færd med at tærske hvede i bunden af en vinperse for at skjule det for midjanitterne.</para>
  <para style="p">
    <verse number="12" style="v"/>Herrens engel viste sig for Gideon og sagde: „Herren er med dig, stærke kriger!” <verse number="13" style="v"/>„Hvis Herren er med os, hvorfor går det os da så dårligt?” svarede Gideon. „Hvor er alle miraklerne, som vores forfædre fortalte os om? Sagde de ikke, at Herren gjorde en masse undere, da han førte dem ud af Egypten? Han må have forkastet os og overgivet os til midjanitterne!”</para>
  <para style="p">
    <verse number="14" style="v"/>Da vendte Herren sig til Gideon og sagde: „Tag af sted med den styrke du har, og red Israel fra midjanitterne. Jeg sender dig!” <verse number="15" style="v"/>„Men Herre, hvordan skulle jeg kunne redde Israel?” svarede Gideon. „Vores slægt er den svageste i Manasses stamme—og jeg er den yngste i min familie!” <verse number="16" style="v"/>„Men jeg er Herren—og jeg er med dig! Du skal hugge midjanitterne ned alle som en!”</para>
  <para style="p">
    <verse number="17" style="v"/>Gideon svarede: „Er det virkelig Herren? Utroligt, at han skulle komme til mig. Jeg vil gerne have et bevis på, at det virkelig er Herren, som taler til mig. <verse number="18" style="v"/>Vent her, indtil jeg kommer tilbage med en offergave til dig.” „Jeg bliver her, til du kommer tilbage,” lovede englen.</para>
  <para style="p">
    <verse number="19" style="v"/>Gideon skyndte sig nu hjem, slagtede og tilberedte et gedekid, hvorefter han tog en stor pose<note caller="+" style="f"><char style="fr" closed="false">6,19 </char><char style="ft" closed="false">På hebraisk: en efa, cirka 22 liter.</char></note> mel og bagte brød uden surdej. Så lagde han kødet i en kurv, hældte suppen i en krukke og bar det ud til englen, som sad under egetræet.</para>
  <para style="p">
    <verse number="20" style="v"/>Da sagde Guds engel: „Læg kødet og brødene på stenen derhenne og hæld suppen ud over det!”</para>
  <para style="p">Gideon gjorde, som englen sagde, <verse number="21" style="v"/>og englen rørte kødet og brødene med sin stav. Ild flammede op fra stenen og fortærede det hele. Så var englen borte.</para>
  <para style="p">
    <verse number="22" style="v"/>Så vidste Gideon, at det virkelig var Herrens engel, og han udbrød: „Ak, min Herre og Gud, det er ude med mig, for jeg har set Herrens engel ansigt til ansigt.”</para>
  <para style="p">
    <verse number="23" style="v"/>Men Herren sagde: „Fred være med dig! Vær ikke bange. Du skal ikke dø.”</para>
  <para style="p">
    <verse number="24" style="v"/>På det sted byggede Gideon et alter for Herren og kaldte det „Herrens fred”. Det står stadig i Ofra, på den jord, der tilhører Abiezers slægt.</para>
  <para style="p">
    <verse number="25" style="v"/>Samme nat sagde Herren til Gideon: „Tag en af din fars tyre, den næstbedste, som er syv år gammel. Vælt så din fars Ba’als alter ned og hug afgudspælen ved siden af i stykker. <verse number="26" style="v"/>Når det er gjort, skal du på toppen af denne klippe bygge et alter for Herren, din Gud, på den foreskrevne måde. Brug træet fra pælen som brænde på alteret, og bring så tyren som et brændoffer til Herren.”</para>
  <para style="p">
    <verse number="27" style="v"/>Gideon vækkede straks ti af sine tjenere og gjorde, som Herren havde befalet. Han gjorde det om natten, hvor ingen kunne se det, for han var bange for sin families og sine naboers reaktion. <verse number="28" style="v"/>Da folk stod op om morgenen, opdagede de, at ba’alsalteret var revet ned og afgudspælen var væk. I stedet stod der et nyt alter med resterne af brændofferet ovenpå.</para>
  <para style="p">
    <verse number="29" style="v"/>„Hvem har gjort det?” sagde folk til hinanden. Så spurgte de sig frem og fandt ud af, at det var Gideon.</para>
  <para style="p">
    <verse number="30" style="v"/>„Udlever din søn til os!” råbte de til Joash. „Han skal dø, for han har revet ba’alsalteret ned og slået Asherapælen i stykker!”</para>
  <para style="p">
    <verse number="31" style="v"/>Men Joash råbte tilbage: „Hvorfor forsvarer I Ba’al? Kan I måske redde ham? Den, som vil tale Ba’als sag, skal dø inden i morgen! Hvis Ba’al virkelig er en gud, så lad ham forsvare sig selv og straffe den, der har revet hans alter ned.”</para>
  <para style="p">
    <verse number="32" style="v"/>Fra den dag gav man Gideon tilnavnet Jerubba’al,<note caller="+" style="f"><char style="fr" closed="false">6,32 </char><char style="ft" closed="false">Navnet betyder: „Lad Ba’al forsvare sig selv”.</char></note> fordi han havde revet Ba’als alter ned.</para>
  <para style="s1">Gideon samler hæren og beder om et tegn</para>
  <para style="p">
    <verse number="33" style="v"/>Kort tid efter samlede midjanitterne, amalekitterne og flere andre ørkenfolk sig, gik over Jordanfloden og slog lejr på Jizre’elsletten. <verse number="34" style="v"/>Da kom Herrens Ånd over Gideon og han blæste i vædderhornet for at kalde Abiezer-slægtens mænd til våben. <verse number="35" style="v"/>Derefter sendte han bud til hele Manasses stamme, og de sluttede op om ham. Også Ashers, Zebulons og Naftalis stammer fik besked, og de sluttede sig til dem.</para>
  <para style="p">
    <verse number="36" style="v"/>Da sagde Gideon til Gud: „Hvis det virkelig er dit alvor, at du vil bruge mig til at redde Israel, sådan som du har lovet, <verse number="37" style="v"/>vil jeg bede dig om at give mig et tegn: I nat spreder jeg noget uld ud på tærskepladsens gulv. Hvis der så i morgen tidlig ligger dug på ulden, mens jorden udenom er tør, skal det være et tegn på, at du vil bruge mig til at redde Israel.”</para>
  <para style="p">
    <verse number="38" style="v"/>Og sådan gik det: Da Gideon næste morgen stod op, var ulden så våd, at han kunne vride en hel skål vand ud af den! <verse number="39" style="v"/>Da sagde han til Herren: „Bliv ikke vred, Herre, men giv mig endnu et tegn: Denne gang skal ulden være tør og jorden udenom våd!”</para>
  <para style="p">
    <verse number="40" style="v"/>Endnu en gang gjorde Gud, hvad han bad om: Næste morgen var ulden knastør, mens jorden udenom var våd af dug.</para>
  <chapter number="7" style="c"/>
  <para style="s1">Gideons sejr over midjanitterne</para>
  <para style="p">
    <verse number="1" style="v"/>Tidligt om morgenen drog Gideon af sted sammen med sin hær helt til Harod-kilden, hvor de slog lejr. Den midjanitiske hær lå nord for dem i dalen neden for More-højen.</para>
  <para style="p">
    <verse number="2" style="v"/>Herren sagde nu til Gideon: „Du har alt for mange krigere med dig. Hvis jeg lader jer alle kæmpe mod midjanitterne, vil I bare selv tage æren og prale af, at I overvandt fjenden i egen kraft. <verse number="3" style="v"/>Derfor skal du sige til dem: Hvis nogen af jer er bange, må I gerne gå hjem!” Da gik 22.000 af mændene hjem, så der kun var 10.000 tilbage.</para>
  <para style="p">
    <verse number="4" style="v"/>Men Herren sagde til Gideon: „I er stadig alt for mange! Før mændene ned til kilden, så vil jeg vise dig, hvem der skal følge dig i krigen, og hvem du skal lade blive tilbage.”</para>
  <para style="p">
    <verse number="5" style="v"/>Så førte Gideon mændene ned til kilden, og Herren sagde til ham: „Dem, der drikker ved at lægge sig på maven og labbe vandet i sig som en hund, skal du skille ud fra dem, der lægger sig på knæ for at drikke.”</para>
  <para style="p">
    <verse number="6" style="v"/>Det viste sig, at 300 af mændene labbede vandet i sig som en hund.<note caller="+" style="f"><char style="fr" closed="false">7,6 </char><char style="ft" closed="false">Den hebraiske tekst, vi har adgang til, tilføjer „med hånden op til munden”, men det giver ingen mening i sammenhængen. De ekstra ord findes ikke i LXX og fandtes næppe i den oprindelige hebraiske tekst. Vi har klargjort, hvad vi formoder er den tilsigtede mening.</char></note> Resten lagde sig på knæ og drak normalt ved at føre hånden til munden.</para>
  <para style="p">
    <verse number="7" style="v"/>„Med disse 300 mænd vil jeg redde jer og besejre midjanitterne,” sagde Herren til Gideon. „Send alle de andre hjem!”</para>
  <para style="p">
    <verse number="8" style="v"/>Så sendte Gideon de øvrige mænd hjem, men bad dem efterlade deres proviant og vædderhorn.</para>
  <para style="p">
    <verse number="9" style="v"/>Om natten, mens midjanitterne sov trygt i deres lejr nede i dalen, sagde Herren til Gideon: „Stå op! Tag dine mænd og gå til angreb på midjanitterne, for jeg vil give dig sejr over dem. <verse number="10" style="v"/>Men hvis du er bange, kan du sammen med din våbendrager Pura snige dig ned til midjanitternes lejr <verse number="11" style="v"/>og lytte til, hvad der foregår. Det vil opmuntre dig og give dig mod til at gå til angreb.”</para>
  <para style="p">I ly af mørket sneg Gideon og Pura sig nu af sted og nåede frem til udkanten af fjendens lejr. <verse number="12" style="v"/>Midjanitterne, amalekitterne og de øvrige ørkenfolk fra øst lå som en græshoppesværm ud over dalen—ja, de var talløse som sandet ved stranden, og der var flere kameler, end nogen kunne tælle. <verse number="13" style="v"/>Netop som Gideon listede sig hen til et telt, var en af krigerne derinde ved at fortælle en anden om en drøm, han havde haft: „Jeg drømte, at et bygbrød kom rullende hen mod lejren. Det ramte et telt, væltede det og maste det fuldstændigt.”</para>
  <para style="p">
    <verse number="14" style="v"/>Den anden kriger svarede: „Det kan kun betyde én ting: At Gud vil give israelitten Gideon sejr over hele vores hær.”</para>
  <para style="p">
    <verse number="15" style="v"/>Da Gideon hørte den samtale, bøjede han sig i tilbedelse til Gud. Så skyndte han sig tilbage til sine mænd og råbte: „Op med jer! Herren vil give jer sejr over midjanitternes hær!”</para>
  <para style="p">
    <verse number="16" style="v"/>Så delte han sine 300 mænd i tre grupper og gav hver af mændene et vædderhorn og en lerkrukke med en brændende fakkel i. <verse number="17-18" style="v"/>Så forklarede han dem sin slagplan.</para>
  <para style="p">„Når vi har placeret os rundt om deres lejr,” sagde han, „og mændene i min gruppe støder i hornene, skal I gøre det samme i de to andre grupper og råbe: For Herren og for Gideon!”</para>
  <para style="p">
    <verse number="19" style="v"/>Samme nat kort efter det første vagtskifte nåede Gideon og hans 100 mænd udkanten af midjanitternes lejr. Pludselig stødte de i hornene og knuste lerkrukkerne, så faklerne lyste op i natten. <verse number="20" style="v"/>Mændene i de andre grupper fulgte straks deres eksempel. Med højre hånd holdt de hornene for munden, mens de holdt faklerne løftet i venstre hånd. Så råbte de: „Til kamp for Herren og for Gideon!” <verse number="21" style="v"/>Mens de blev stående på deres poster rundt om lejren, iagttog de, hvordan de midjanitiske krigere fór forvirret rundt og råbte og skreg. <verse number="22" style="v"/>Så snart Gideons mænd havde stødt i hornene, havde Herren nemlig bragt forvirring blandt fjendens hærafdelinger, så de begyndte at hugge hinanden ned fra den ene ende af lejren til den anden. De, som ikke blev dræbt, flygtede til Bet-ha-Shitta i retning af Serera, tæt ved Abel-Mehola over for Tabbat.</para>
  <para style="p">
    <verse number="23" style="v"/>Derefter sendte Gideon bud efter mændene fra Naftalis, Ashers og Manasses stammer, for at de skulle sætte efter den flygtende hær. <verse number="24" style="v"/>Han sendte også bud til Efraims højland: „Kom ned og kæmp mod midjanitterne. Besæt vadestederne langs Jordanfloden helt til Bet-Bara, så de ikke kan flygte over floden.” Efraimitterne gjorde, som der blev sagt. <verse number="25" style="v"/>De tog to midjanitiske hærførere Oreb og Ze’eb til fange. Oreb blev dræbt ved den klippe, som er blevet opkaldt efter ham. Ze’eb blev dræbt ved vinpersen, der har fået navn efter ham. Derefter overbragte nogle af mændene de to hærføreres hoveder til Gideon på den vestlige side af Jordanfloden, mens resten genoptog forfølgelsen af midjanitterne.</para>
  <chapter number="8" style="c"/>
  <para style="p">
    <verse number="1" style="v"/>De efraimitiske ledere var imidlertid utilfredse og rettede en skarp kritik mod Gideon. „Hvorfor ventede du med at sende bud efter os, til midjanitterne var besejret?” spurgte de.</para>
  <para style="p">
    <verse number="2" style="v"/>Gideon svarede: „Den smule, jeg og min klan har gjort, er ikke noget i sammenligning med jeres heltedåd! <verse number="3" style="v"/>Lod Gud jer ikke fange de to midjanitiske hærførere Oreb og Ze’eb? Hvad I opnåede mod slagets afslutning, har langt større betydning, end hvad vi foretog os i begyndelsen.” Da efraimitterne hørte det, var de ikke vrede længere.</para>
  <para style="p">
    <verse number="4" style="v"/>Derpå satte Gideon over Jordanfloden med sine 300 mand, som ikke havde opgivet at forfølge fjenden, selv om de var trætte og udmattede. <verse number="5" style="v"/>Da de nåede Sukkot, sagde Gideon til byens ledere: „Giv venligst mine krigere noget at spise. Vi er udmattede af at jagte midjanitterkongerne Zeba og Salmunna.”</para>
  <para style="p">
    <verse number="6" style="v"/>Men byens ledere svarede: „Fang først Zeba og Salmunna. Så skal vi nok give jer noget at spise.”</para>
  <para style="p">
    <verse number="7" style="v"/>Da sagde Gideon: „Når Herren har udleveret Zeba og Salmunna til mig, vender jeg tilbage og slår jer alle sammen med ørkentjørne og tidsler.” <verse number="8" style="v"/>Så fortsatte de videre til Penuel, men der gav man samme svar som i Sukkot, <verse number="9" style="v"/>hvorpå Gideon sagde til dem: „Når vi har sejret, vender vi tilbage og river jeres vagttårn ned.”</para>
  <para style="p">
    <verse number="10" style="v"/>I mellemtiden var Zeba og Salmunna nået frem til Karkor med de 15.000 mand, der var tilbage af den forenede hær fra øst. 120.000 var faldet for sværdet. <verse number="11" style="v"/>Men Gideon gik en omvej forbi teltlejrene øst for Noba og Jogbeha og overfaldt de intetanende midjanitter. <verse number="12" style="v"/>De to konger flygtede, men Gideon fulgte efter dem og fangede dem, og hele deres hær blev grebet af rædsel.</para>
  <para style="p">
    <verse number="13" style="v"/>Derefter vendte Gideon tilbage gennem Herespasset. <verse number="14" style="v"/>Dér tog han en ung mand fra Sukkot til fange og tvang ham til at skrive navnene ned på alle byens 77 ledere. <verse number="15" style="v"/>Så gik Gideon til Sukkot og sagde til mændene i byen:</para>
  <para style="p">„Her er de to konger Zeba og Salmunna. I husker vist godt, at I sagde: Fang først Zeba og Salmunna. Så skal vi nok give jer noget at spise.”</para>
  <para style="p">
    <verse number="16" style="v"/>Så tog han de 77 ledere til fange og pryglede dem til døde med ørkentjørne og tidsler. <verse number="17" style="v"/>Bagefter drog han til Penuel, hvor han rev byens vagttårn ned og dræbte samtlige mandlige indbyggere.</para>
  <para style="p">
    <verse number="18" style="v"/>Derpå spurgte han Zeba og Salmunna: „Hvordan så de mænd ud, som I dræbte ved Tabor?”</para>
  <para style="p">„De lignede dig, og de så begge to ud som kongesønner,” svarede de.</para>
  <para style="p">
    <verse number="19" style="v"/>„Så var det mine egne brødre!” udbrød Gideon. „Jeg sværger, at hvis I havde skånet dem, ville jeg have skånet jer.” <verse number="20" style="v"/>Så sagde han til sin ældste søn Jeter: „Kom her hen og hug de to konger ned!” Men Jeter, der endnu kun var en stor dreng, havde ikke mod til det.</para>
  <para style="p">
    <verse number="21" style="v"/>„Gør det selv, Gideon,” sagde Zeba og Salmunna. „Det er ikke noget for et barn.” Så huggede Gideon dem ned og tog de kostbare ornamenter, som deres kameler havde om halsen.</para>
  <para style="s1">Gideon afslår at blive konge</para>
  <para style="p">
    <verse number="22" style="v"/>Nu sagde israelitterne til Gideon: „Du og dine efterkommere skal regere over os, for du har reddet os fra midjanitterne!” <verse number="23" style="v"/>Men Gideon svarede: „Hverken jeg eller min søn skal regere over jer. Herren skal være jeres Konge!” <verse number="24" style="v"/>Så tilføjede han: „En enkelt ting vil jeg dog bede jer om: at I alle sammen giver mig en ørering fra jeres krigsbytte.” Midjanitterne gik nemlig med guldringe i ørerne, for de var dygtige handelsfolk.<note caller="+" style="f"><char style="fr" closed="false">8,24 </char><char style="ft" closed="false">Ordret: „Ishmaelitter”, men det er her sikkert en titel på ørkenens handelsfolk.</char></note></para>
  <para style="p">
    <verse number="25" style="v"/>„Gerne,” svarede de og bredte et klæde ud på jorden, hvor de hver især lagde en ring fra deres krigsbytte. <verse number="26" style="v"/>Vægten af ringene alene beløb sig til næsten 20 kilo.<note caller="+" style="f"><char style="fr" closed="false">8,26 </char><char style="ft" closed="false">På hebraisk: 1700 shekel. 1 shekel = ca. 11,5 g.</char></note> Dertil kom de kostbare kamelornamenter, andre smykker, kongernes purpurfarvede dragter og de kæder, som kamelerne havde haft om halsen. <verse number="27" style="v"/>Af disse kostbarheder lavede Gideon en efod, som han anbragte i sin hjemby Ofra. Men israelitterne begyndte at tilbede efoden, som derfor blev årsag til fald for Gideon og hans familie.</para>
  <para style="p">
    <verse number="28" style="v"/>Midjanitterne var nu besejret og udgjorde ikke længere nogen trussel for Israel. De næste 40 år var der fred i landet, så længe Gideon levede.</para>
  <para style="p">
    <verse number="29-30" style="v"/>Efter sejren vendte Gideon tilbage til sin hjemegn, hvor han siden boede og fik 70 sønner, for han havde mange koner. <verse number="31" style="v"/>Han fik også en søn med en slavepige fra Sikem, og han kom til at hedde Abimelek. <verse number="32" style="v"/>Gideon døde som en meget gammel mand og blev begravet i familiegravstedet i Ofra, hvor Abiezers slægt kom fra.</para>
  <para style="p">
    <verse number="33" style="v"/>Kort efter Gideons død begyndte israelitterne igen at dyrke kana’anæernes afguder. De gjorde Ba’al-Berit til deres gud <verse number="34" style="v"/>og glemte Herren, der havde frelst dem fra deres fjendtlige nabofolk. <verse number="35" style="v"/>De viste heller ingen respekt for Gideons familie, på trods af hvad Gideon havde betydet for landet.</para>
  <chapter number="9" style="c"/>
  <para style="s1">Slavesønnen Abimelek bliver en grusom konge</para>
  <para style="p">
    <verse number="1" style="v"/>En dag besøgte Gideons søn, Abimelek, sine morbrødre i Sikem. Han bad dem og hele sin morfars slægt om at spørge Sikems ledende mænd: <verse number="2" style="v"/>„Foretrækker I at blive regeret af alle Gideons 70 sønner eller af én mand?” Og så huskede han dem på, at han jo gennem sin mor var beslægtet med dem.</para>
  <para style="p">
    <verse number="3" style="v"/>Derpå talte onklerne hans sag for alle byens ledere, og de var positive over for idéen. „Abimelek er jo vores slægtning,” sagde de. <verse number="4" style="v"/>Derpå gav de ham 70 sølvstykker af de offergaver, der var indkommet til templet for deres afgud, Berit. Pengene brugte Abimelek til at leje en bande samvittighedsløse slyngler, der var villige til at gøre hvad som helst, han sagde. <verse number="5" style="v"/>Han tog mændene med sig hjem til Ofra, og der dræbte de alle hans 70 halvbrødre over en og samme sten, bortset fra Jotam, den yngste. Han blev ikke dræbt, for han havde gemt sig.</para>
  <para style="p">
    <verse number="6" style="v"/>Derefter samledes indbyggerne i selve Sikem og i den nærliggende fæstningsby<note caller="+" style="f"><char style="fr" closed="false">9,6 </char><char style="ft" closed="false">På hebraisk: <char style="tl">Bet Millo</char>. Millo betyder en befæstet høj.</char></note> ved det hellige egetræ i Sikem, hvor de udråbte Abimelek til konge.</para>
  <para style="p">
    <verse number="7" style="v"/>Da Jotam hørte, hvad der var sket, gik han op på toppen af Garizims bjerg og råbte: „Lyt til mig, Sikems indbyggere, så vil Gud lytte til jer. <verse number="8" style="v"/>Der var engang nogle træer, som ville vælge en til at være konge over dem. Først sagde de til oliventræet: ‚Du skal være konge over os!’ <verse number="9" style="v"/>Men oliventræet afslog tilbuddet: ‚Skulle jeg holde op med at producere min dyrebare olivenolie, som bruges til at ære både Gud og mennesker, bare for at regere over jer?’ <verse number="10" style="v"/>Så sagde de til figentræet: ‚Du skal være konge over os!’ <verse number="11" style="v"/>Men figentræet afslog tilbuddet: ‚Skulle jeg holde op med at producere min søde frugt bare for at regere over jer?’ <verse number="12" style="v"/>Så sagde de til vinstokken: ‚Du skal være konge over os!’ <verse number="13" style="v"/>Men vinstokken afslog tilbuddet: ‚Skulle jeg holde op med at producere den vin, der glæder både Gud og mennesker, bare for at regere over jer?’ <verse number="14" style="v"/>Så sagde træerne til tornebusken: ‚Vil du være konge over os?’ <verse number="15" style="v"/>‚Ja,’ svarede tornebusken, ‚hvis I er villige til at bøje jer og søge ly under min skygge. Vil I ikke det, skal flammer slå ud fra mine torne og brænde Libanons cedertræer ned til grunden!’ ”</para>
  <para style="p">
    <verse number="16" style="v"/>Jotam fortsatte: „Var det mon på grundlag af trofasthed og oprigtighed, at I udråbte Abimelek til konge? Vil I påstå, at det var den rette måde at vise jeres taknemmelighed til Gideon og hans efterkommere på? <verse number="17" style="v"/>Kæmpede min far ikke selvopofrende for jer? Satte han ikke livet på spil, da han frelste jer fra midjanitterne? <verse number="18" style="v"/>Alligevel har I i dag gjort oprør imod ham og myrdet hans 70 sønner på en sten. Og I har tilmed udråbt hans slavepiges søn, Abimelek, til jeres konge, bare fordi han er jeres slægtning. <verse number="19" style="v"/>Havde I vist trofasthed over for Gideon og hans efterkommere, ville I have kunnet glæde jer med Abimelek, og Abimelek ville have kunnet glæde sig med jer. <verse number="20" style="v"/>Men nu skal flammer slå ud fra Abimelek og ødelægge Sikems og fæstningsbyens indbyggere, og flammer skal slå ud fra befolkningen og ødelægge Abimelek!”</para>
  <para style="p">
    <verse number="21" style="v"/>Derefter flygtede Jotam til Be’er og slog sig ned der af frygt for sin halvbror.</para>
  <para style="p">
    <verse number="22-23" style="v"/>Tre år senere satte Gud splid mellem kong Abimelek af Israel og indbyggerne i Sikem, så de gjorde oprør imod Abimelek. <verse number="24" style="v"/>Under de begivenheder, som fulgte, fik både Abimelek og Sikems indbyggere, der var medansvarlige for mordet på Gideons 70 sønner, deres velfortjente straf. <verse number="25" style="v"/>Sikems mænd gjorde oprør mod kong Abimelek og lagde baghold ved bjergpassene. De plyndrede alle, der kom forbi, og det blev meddelt Abimelek.</para>
  <para style="p">
    <verse number="26" style="v"/>Omkring den tid kom der en mand ved navn Ga’al, søn af Ebed, og han slog sig ned i Sikem sammen med sine brødre. Ga’al blev snart en indflydelsesrig mand i byen. <verse number="27" style="v"/>En dag var der fest i byen, fordi druehøsten var forbi, og de havde også fået presset druerne i vinpersen. Festen blev holdt i byens afgudstempel, og der blev drukket tæt. Til sidst begyndte de alle at forbande Abimelek.</para>
  <para style="p">
    <verse number="28" style="v"/>„Hvad bilder den Abimelek sig ind?” råbte Ga’al. „Hvad ret har han til at herske over os her i Sikem? Han er jo en søn af Gideon, som bare har indsat Zebul som guvernør over byen. Hvis nogen skulle herske over os, burde det være Hamors efterkommere, ikke Abimelek! <verse number="29" style="v"/>Hvis jeg kunne bestemme og havde folket med mig, skulle jeg snart få ham af vejen. Jeg ville udfordre ham og hans hær til kamp!”</para>
  <para style="p">
    <verse number="30" style="v"/>Da Zebul fik at vide, hvad Ga’al havde sagt, blev han rasende <verse number="31" style="v"/>og sendte i smug følgende besked til Abimelek i Aruma: „Ga’al, søn af Ebed, har sammen med sine brødre slået sig ned i Sikem, og nu er de ved at organisere et oprør imod dig. <verse number="32" style="v"/>Derfor skal du komme i nat sammen med dine folk og lægge dig i baghold uden for byen. <verse number="33" style="v"/>Ved daggry skal du slå til og storme byen. Når Ga’al og hans mænd så rykker ud imod dig, har du dem i din hule hånd!”</para>
  <para style="p">
    <verse number="34" style="v"/>Samme nat begav Abimelek og hans hær sig på vej mod Sikem. Da de ankom, delte de sig i fire grupper og lagde sig i baghold omkring byen. <verse number="35" style="v"/>Tidligt næste morgen, da Abimelek og hans mænd rykkede frem mod byen, var Ga’al gået ud til byens port, hvor lederne normalt samledes.</para>
  <para style="p">
    <verse number="36" style="v"/>Da Ga’al fik øje på den fremstormende hær, sagde han til Zebul: „Se over mod bjergene! Er det ikke en hær, der er på vej?” „Nej,” svarede Zebul, „det er bare bjergenes skygger, du kan se.” <verse number="37" style="v"/>„Nej, se engang!” blev Ga’al ved. „Jeg er sikker på, at det er krigere, der kommer ned fra det hellige bjerg.<note caller="+" style="f"><char style="fr" closed="false">9,37 </char><char style="ft" closed="false">Egentlig jordens navle, landets midtpunkt, formodentlig Garizim bjerget.</char></note> Og se, der kommer flere ad vejen fra spåmændenes egetræ.”</para>
  <para style="p">
    <verse number="38" style="v"/>Da udbrød Zebul: „Hvor er nu dine store ord? Var det ikke dig, der sagde: ‚Hvad bilder den Abimelek sig ind, og hvad ret har han til at herske over os.’? De mænd, du hånede i går, er nu på vej mod byen. Ryk ud imod dem!”</para>
  <para style="p">
    <verse number="39" style="v"/>Så rykkede Ga’al ud mod Abimelek sammen med mændene fra Sikem, <verse number="40" style="v"/>men Abimelek slog Ga’als folk tilbage, så der lå sårede og dræbte hele vejen ind til byporten. <verse number="41" style="v"/>Abimelek vendte tilbage til Aruma, så det blev Zebul som fik til opgave at jage Ga’al og hans brødre bort fra Sikem.</para>
  <para style="p">
    <verse number="42" style="v"/>Næste dag gik mændene fra Sikem ud for at arbejde på deres marker, som de plejede. Da Abimelek fik det at vide, <verse number="43" style="v"/>kom han tilbage med sin hær, delte den i tre afdelinger og bad dem holde sig skjult på markerne om natten. Da han næste morgen så folkene komme ud af byen, gav han tegn til de tre hærafdelinger om at gå til angreb. <verse number="44" style="v"/>Den afdeling, som Abimelek var anfører for, skyndte sig hen til byporten, mens de to andre grupper kæmpede mod dem, som var på marken. <verse number="45" style="v"/>Kampen fortsatte hele dagen. Da alle Sikems mænd var dræbt, indtog Abimelek byen, hvorefter han slog resten af indbyggerne ihjel. Han jævnede byen med jorden, og strøede salt ud over ruinerne som tegn på, at den ikke skulle genopbygges.</para>
  <para style="p">
    <verse number="46" style="v"/>De, som boede i tårnbyen,<note caller="+" style="f"><char style="fr" closed="false">9,46 </char><char style="ft" closed="false">Ordret: „Sikems tårn”. Sandsynligvis en mindre bebyggelse omkring et udkigstårn på en bakketop i nærheden.</char></note> søgte tilflugt i Berits afgudstempel, da de så, hvor det bar hen. <verse number="47-48" style="v"/>Men nogen fortalte det til Abimelek. Så førte han nogle af sine mænd op på Zalmons høj, hvor han med en økse huggede nogle visne grene af træerne og tog dem på skuldrene. „Skynd jer at gøre det samme, som I ser mig gøre!” beordrede han. <verse number="49" style="v"/>Så skyndte mændene sig at hugge hver sit knippe grene og fulgte efter Abimelek hen til templet, hvor de satte grenene op ad muren og satte ild til. På den måde omkom alle de 1000 mænd og kvinder, der boede i tårnbyen.</para>
  <para style="p">
    <verse number="50" style="v"/>Derefter angreb Abimelek byen Tebetz og indtog den. <verse number="51" style="v"/>Indbyggerne søgte imidlertid tilflugt i byens fæstning og barrikaderede indgangen, inden de søgte op på taget. <verse number="52" style="v"/>Abimelek fulgte efter dem for at angribe fæstningen. Da han skulle til at sætte ild til den, <verse number="53" style="v"/>var der en kvinde oppe på taget, som kastede en møllesten ned, og den ramte ham i hovedet.</para>
  <para style="p">
    <verse number="54" style="v"/>„Giv mig dødsstødet!” stønnede han til sin våbendrager. „Det skal ikke siges om Abimelek, at han blev dræbt af en kvinde.” Så gennemborede våbendrageren ham med sit sværd.</para>
  <para style="p">
    <verse number="55" style="v"/>Da Abimeleks mænd så, at han var død, opløste de hæren og vendte tilbage til deres hjem. <verse number="56" style="v"/>På den måde straffede Gud Abimelek, fordi han havde myrdet sine 70 halvbrødre. <verse number="57" style="v"/>Gud straffede også Sikems indbyggere for al deres ondskab. Sådan gik Jotams ord i opfyldelse.</para>
  <chapter number="10" style="c"/>
  <para style="s1">Tola og Jair som dommere</para>
  <para style="p">
    <verse number="1" style="v"/>Efter Abimelek kom en ny dommer til magten i Israel. Det var Tola, der var søn af Pua og barnebarn til Dodo. Han tilhørte Issakars stamme, selv om han boede i byen Shamir i Efraims højland. <verse number="2" style="v"/>Tola var dommer i Israel i 23 år. Da han døde, blev han begravet i Shamir <verse number="3" style="v"/>og efterfulgt af Jair fra Gilead, der var dommer i Israel i 22 år. <verse number="4" style="v"/>Han havde 30 sønner, der red rundt på 30 æsler, og sønnerne havde 30 byer i Gilead under sig—byer, der den dag i dag går under fællesnavnet „Jairs byer”. <verse number="5" style="v"/>Da Jair døde, blev han begravet i Kamon.</para>
  <para style="s1">Israelitterne vender sig igen bort fra Herren og straffes</para>
  <para style="p">
    <verse number="6" style="v"/>Så gjorde israelitterne igen, hvad der var ondt i Herrens øjne. De dyrkede de hedenske guder Ba’al og Astarte og de øvrige afguder, som aramæerne, sidonierne, moabitterne, ammonitterne og filistrene dyrkede. De glemte Herren og tilbad ham slet ikke mere. <verse number="7" style="v"/>Da blussede Herrens vrede op imod folket, så han ikke tøvede med at udlevere dem til filistrene og ammonitterne. <verse number="8" style="v"/>I 18 år tyranniserede ammonitterne de israelitter, der boede øst for Jordanfloden i Gilead, i amoritternes land. <verse number="9" style="v"/>De satte også over Jordanfloden og invaderede den del af landet, hvor Judas, Benjamins og Efraims stammer boede. Det var en hård plage for israelitterne. <verse number="10" style="v"/>Til sidst vendte de sig til Herren og råbte om hjælp.</para>
  <para style="p">„Vi har syndet imod dig ved at svigte dig og dyrke afguderne!” bekendte de.</para>
  <para style="p">
    <verse number="11" style="v"/>Men Herren svarede: „Frelste jeg jer ikke fra egypterne, amoritterne, ammonitterne, filistrene, <verse number="12" style="v"/>sidonierne, amalekitterne og de arabiske folk?<note caller="+" style="f"><char style="fr" closed="false">10,12 </char><char style="ft" closed="false">På hebraisk: <char style="tl">Maon</char>. Det betegner her et arabisk folk, sandsynligvis midjanitterne.</char></note> Har jeg ikke altid reddet jer, når I råbte til mig om hjælp? <verse number="13" style="v"/>Og alligevel bliver I ved med at svigte mig for at dyrke andre guder! Forsvind med jer, for nu vil jeg ikke længere redde jer! <verse number="14" style="v"/>Gå hen til de nye guder, I har valgt jer, og kald på dem, så de kan redde jer fra jeres plageånder!”</para>
  <para style="p">
    <verse number="15" style="v"/>Men folket råbte igen: „Vi har syndet! Giv os den straf, vi fortjener—bare du en sidste gang vil redde os fra vores fjender!” <verse number="16" style="v"/>Så ødelagde de deres afgudsbilleder og gik tilbage til at tilbede Herren. Derfor besluttede han alligevel at hjælpe dem mod deres fjender.</para>
  <para style="s1">Jefta besejrer ammonitterne</para>
  <para style="p">
    <verse number="17" style="v"/>Ammonitterne mobiliserede deres hær i Gilead og gjorde sig parat til at angribe Israels hær, som havde samlet sig ved Mitzpa.</para>
  <para style="p">
    <verse number="18" style="v"/>Da sagde Gileads ledere til hinanden: „Den, der vil lede angrebet mod ammonitterne, skal regere over os.”</para>
  <chapter number="11" style="c"/>
  <para style="p">
    <verse number="1" style="v"/>Jefta var en modig kriger fra Gileads land. Han var søn af en mand ved navn Gilead, men hans mor var en prostitueret kvinde. <verse number="2" style="v"/>Gileads kone fødte ham også en del sønner, og da de blev voksne, jog de deres halvbror Jefta bort. „Du er et uægte barn!” sagde de til ham. „Du skal ikke have del i arven efter vores far!”</para>
  <para style="p">
    <verse number="3" style="v"/>Så flygtede Jefta fra sit hjem og slog sig ned i landet Tob, hvor en flok omstrejfende banditter sluttede sig til ham. <verse number="4-5" style="v"/>Det var omkring det tidspunkt, at ammonitterne gjorde sig klar til at angribe israelitterne. Da sendte lederne i Gilead bud efter Jefta i Tob. <verse number="6" style="v"/>„Kom og vær vores anfører i krigen mod ammonitterne,” sagde de. <verse number="7" style="v"/>Men Jefta svarede: „Var det ikke jer, som hadede mig og jog mig væk fra mit barndomshjem? Hvorfor kommer I så for at få hjælp fra mig nu, hvor I er i vanskeligheder?” <verse number="8" style="v"/>„Fordi vi har brug for dig,” svarede de. „Hvis du vil være vores hærfører mod ammonitterne, vil vi bagefter gøre dig til overhoved for Gilead!” <verse number="9" style="v"/>Jefta fortsatte: „Hvis jeg vender tilbage, og hvis Herren giver mig sejr i kampen mod ammonitterne, så vil jeg være jeres leder.” <verse number="10" style="v"/>„Det sværger vi på for Herrens ansigt!” svarede de.</para>
  <para style="p">
    <verse number="11" style="v"/>Så tog Jefta imod tilbuddet og fulgte med dem. Han blev udnævnt til leder og hærfører for folket, og han blev officielt indsat som leder over dem i Herrens nærvær i Mitzpa. <verse number="12" style="v"/>Derefter sendte Jefta bud til Ammons konge for at få at vide, hvorfor han angreb Israel. <verse number="13" style="v"/>Kongen svarede: „Da israelitterne kom fra Egypten stjal de mit land, hele området mellem Arnonfloden, Jabbokfloden og Jordanfloden. Giv os nu frivilligt vores land tilbage.”</para>
  <para style="p">
    <verse number="14-15" style="v"/>Jefta sendte besked tilbage: „Israel har aldrig stjålet land fra ammonitterne eller moabitterne. <verse number="16" style="v"/>Da Israels folk ankom til Kadesh, efter at de havde forladt Egypten og var gået igennem Det Røde Hav, <verse number="17" style="v"/>sendte de bud til Edoms konge for at få tilladelse til at gå igennem hans land, men Edoms konge nægtede dem tilladelse. Det samme gjorde Moabs konge, da de henvendte sig til ham. Derfor blev israelitterne i Kadesh.</para>
  <para style="p">
    <verse number="18" style="v"/>Da israelitterne senere brød op, gik de gennem ørkenen i en bue uden om Edom og Moab langs den østlige grænse, indtil de havde passeret Moab, og nåede til Arnonfloden. Men de overskred aldrig grænsen til Moab. <verse number="19" style="v"/>Derfra sendte de bud til amoritterkongen Sihon i Heshbon for at bede om tilladelse til at rejse gennem hans land og videre til deres bestemmelsessted.</para>
  <para style="p">
    <verse number="20" style="v"/>Men kong Sihon troede ikke på, at israelitterne ville rejse fredeligt igennem hans land. Derfor samlede han sin hær ved Jahatz og rykkede ud imod dem. <verse number="21-22" style="v"/>Herren, vores Gud, gav imidlertid Israel sejr over kong Sihon og hans hær, så de overtog amoritternes område fra Arnonfloden i syd til Jabbokfloden i nord, og fra ørkenen mod øst til Jordanfloden i vest.</para>
  <para style="p">
    <verse number="23" style="v"/>Du ser altså, at det var Herren, Israels Gud, der tog landet fra amoritterne og gav det til Israels folk. Hvorfor skulle vi så give det tilbage til dig? <verse number="24" style="v"/>Beholder du ikke, hvad din gud Kemosh har givet dig? Vi gør krav på ethvert område, som Herren, vores Gud, gav os held til at erobre! <verse number="25" style="v"/>Er du bedre end kong Balak, Moabs konge, der aldrig gjorde krav på landet, efter at israelitterne havde taget det fra ham? <verse number="26" style="v"/>Nu er der gået 300 år, og så kommer du og vil have området tilbage! I al den tid har det tilhørt israelitterne, der har slået sig ned langs Arnonfloden og i området fra Heshbon i nord til Aroer i syd. Hvorfor har I ikke for længst gjort noget for at få området tilbage? <verse number="27" style="v"/>Nej, jeg er i min fulde ret til at beholde området, og det er dig, som gør mig uret ved at erklære mig krig. Lad nu Herren være vores dommer og afgøre hvem af os, der har ret, Israel eller Ammon.”</para>
  <para style="p">
    <verse number="28" style="v"/>Den besked gjorde imidlertid ikke indtryk på ammonitterkongen.</para>
  <para style="p">
    <verse number="29" style="v"/>Da kom Herrens Ånd over Jefta, og han drog gennem Gilead og Manasse og tilbage til Mitzpa i Gilead for at samle en hær, hvorefter han gjorde klar til at rykke ud mod ammonitterne. <verse number="30-31" style="v"/>Jefta gav Herren det løfte, at hvis Herren ville hjælpe ham til at besejre ammonitterne og vende uskadt tilbage, ville han til gengæld bringe det første, han traf på, når han kom hjem, som et brændoffer til Herren.</para>
  <para style="p">
    <verse number="32" style="v"/>Jefta førte nu hæren til angreb på ammonitterne, som han ved Herrens hjælp besejrede. <verse number="33" style="v"/>Han fældede ammonitterne i en frygtelig massakre lige fra Aroer til Minnit og løb 20 byer over ende, helt til Abel-Keramim. Ammonitterne led således et afgørende nederlag til israelitterne.</para>
  <para style="p">
    <verse number="34" style="v"/>Da Jefta vendte tilbage til sit hus i Mitzpa,<note caller="+" style="f"><char style="fr" closed="false">11,34 </char><char style="fq" closed="false">Mitzpa </char><char style="ft" closed="false">betyder „vagttårn”, og flere byer er kendt under det samme navn. Det er uklart, om det drejer sig om byen Mitzpa syd for Betel eller en by i Gilead.</char></note> kom hans datter—hans eneste barn—ham dansende i møde, mens hun spillede på tamburin. <verse number="35" style="v"/>Da han fik øje på hende, flængede han sit tøj i dyb fortvivlelse.</para>
  <para style="p">„Åh, min datter!” udbrød han. „Du har knust mit hjerte, for jeg har givet Herren et løfte, som jeg umuligt kan trække tilbage.” <verse number="36" style="v"/>Da hun fik at vide, hvad det var, svarede hun: „Far, du må holde dit løfte til Herren, for han har givet dig sejr over dine fjender. <verse number="37" style="v"/>Men giv mig først lov til at gå op i bjergene i to måneder, så jeg sammen med mine veninder kan sørge over, at jeg skal dø så ung og som ugift.”</para>
  <para style="p">
    <verse number="38" style="v"/>Det gav han hende lov til, og hun gik op i bjergene for sammen med sine veninder at sørge over sin skæbne. <verse number="39" style="v"/>Derefter vendte hun tilbage til sin far, der indfriede sit løfte, og derfor nåede hun ikke at blive gift. Efter den tid blev det skik i Israel, <verse number="40" style="v"/>at unge piger hvert år tager væk i fire dage for at begræde den skæbne, der ramte Jeftas datter.</para>
  <chapter number="12" style="c"/>
  <para style="s1">Jeftas strid med efraimitterne</para>
  <para style="p">
    <verse number="1" style="v"/>Lederne af Efraims stamme samlede nu deres hær. De krydsede Jordanfloden og kom til Zafon, hvor de gav udtryk for deres vrede mod Jefta. „Hvorfor ønskede du ikke vores hjælp i krigen mod ammonitterne?” spurgte de. „Nu brænder vi dit hus ned, så du omkommer!”</para>
  <para style="p">
    <verse number="2" style="v"/>„Det har I misforstået,” svarede Jefta. „Jeg sendte bud efter jer, men I ville ikke hjælpe mig, da jeg havde brug for jer. <verse number="3" style="v"/>Derfor tog jeg af sted uden jer og satte derved livet på spil. Men Herren hjalp mig til at besejre fjenden. Hvorfor vil I da bekæmpe mig nu?”</para>
  <para style="p">
    <verse number="4" style="v"/>Men efraimitterne hånede mændene fra Gilead ved at hævde, at de var flygtninge, som ikke havde ret til at bo i det land, der tilhørte Efraim og Manasse.<note caller="+" style="f"><char style="fr" closed="false">12,4 </char><char style="ft" closed="false">Teksten er usikker, og en del af den mangler i LXX.</char></note> Da blev Jefta vred og samlede Gileads hær, hvorefter han gik til angreb på efraimitterne. <verse number="5" style="v"/>Han besatte vadestederne ved Jordanfloden bag den efraimitiske hær og afskar dem således fra at flygte tilbage over floden. Hver gang en af dem forsøgte at komme over, blev han fanget af Jeftas vagtposter.</para>
  <para style="p">„Er du efraimit?” spurgte de. Hvis manden svarede nej, <verse number="6" style="v"/>gav de ham ordre til at bevise det ved at udtale ordet „shibbolet”. Hvis han kunne udtale det korrekt, gik han fri, men hvis han sagde „sibbolet”, beviste det, at han var efraimit—og så blev han hugget ned. Ved den lejlighed døde 42.000 efraimitter.</para>
  <para style="p">
    <verse number="7" style="v"/>Jefta var dommer i Israel i seks år. Da han døde, blev han begravet i en af Gileads byer.<note caller="+" style="f"><char style="fr" closed="false">12,7 </char><char style="ft" closed="false">Eller: „i sin by i Gilead”, teksten er uklar.</char></note></para>
  <para style="s1">Andre dommere efter Jefta</para>
  <para style="p">
    <verse number="8" style="v"/>Jefta blev efterfulgt som dommer i Israel af Ibsan fra Betlehem. <verse number="9" style="v"/>Han havde 30 sønner og 30 døtre. Han bortgiftede sine døtre til mænd udenfor sin slægt, og han lod sine sønner gifte sig med piger fra andre slægter. Ibsan var dommer i Israel i syv år, <verse number="10" style="v"/>hvorefter han døde og blev begravet i Betlehem.</para>
  <para style="p">
    <verse number="11-12" style="v"/>Efter ham fulgte Elon fra Zebulons stamme. Han var dommer i Israel i ti år, hvorefter han døde og blev begravet i Ajjalon i Zebulons land.</para>
  <para style="p">
    <verse number="13" style="v"/>Så fulgte Abdon, søn af Hillel fra Piraton. <verse number="14" style="v"/>Han var dommer i Israel i otte år. Han havde 40 sønner og 30 sønnesønner, der red på 70 æsler. <verse number="15" style="v"/>Da han døde, blev han begravet i Piraton i Efraims område i amalekitternes bjergland.</para>
  <chapter number="13" style="c"/>
  <para style="s1">Samsons fødsel</para>
  <para style="p">
    <verse number="1" style="v"/>Israels folk gjorde igen, hvad der var ondt i Herrens øjne. Så udleverede han dem til filistrene, der undertrykte dem i 40 år.</para>
  <para style="p">
    <verse number="2" style="v"/>På den tid boede der en mand ved navn Manoa fra Dans stamme i byen Zora. Hans kone kunne ikke blive gravid, så de havde ingen børn. <verse number="3" style="v"/>En dag viste Herrens engel sig for Manoas kone og sagde til hende: „Du har aldrig kunnet få børn, men du vil snart blive gravid og føde en søn! <verse number="4" style="v"/>Du må ikke drikke vin eller øl eller spise kød fra noget urent dyr.<note caller="+" style="f"><char style="fr" closed="false">13,4 </char><char style="ft" closed="false">I <char style="xt"><ref loc="LEV 11">3.Mos. 11</ref></char> omtales en række dyr, som ikke må spises, da de betragtes som urene dyr.</char></note> <verse number="5" style="v"/>Du må heller ikke klippe din søns hår, for han skal være naziræer og særligt indviet til at tjene Gud fra fødslen af. Han skal tage de indledende skridt til at befri Israel fra filistrenes undertrykkelse.”</para>
  <para style="p">
    <verse number="6" style="v"/>Kvinden gik straks til sin mand og sagde: „En mand fra Gud viste sig for mig. Han så ud som en Herrens engel, frygtindgydende! Jeg spurgte ikke, hvor han kom fra, og han sagde ikke, hvad han hed. <verse number="7" style="v"/>Men han sagde: Du skal blive gravid og føde en søn! Du må ikke drikke vin eller øl eller spise noget, der er ceremonielt urent. Drengen skal nemlig være naziræer og særligt indviet til Gud fra fødslen af og indtil han dør.”</para>
  <para style="p">
    <verse number="8" style="v"/>Da bad Manoa til Gud: „Herre, lad dit sendebud komme tilbage til os og forklare os, hvordan vi skal opdrage den dreng, du vil give os.” <verse number="9" style="v"/>Gud hørte hans bøn, og englen viste sig igen for Manoas kone, mens hun sad ude på marken. Hendes mand var der ikke, <verse number="10" style="v"/>så hun løb straks hjem til ham og sagde: „Nu er han der igen, den mand, som viste sig for mig forleden!”</para>
  <para style="p">
    <verse number="11" style="v"/>Manoa skyndte sig med sin kone og spurgte manden: „Var det dig, der talte til min kone forleden?” „Ja, det var mig,” svarede han. <verse number="12" style="v"/>„Når nu det sker, som du har lovet, hvordan skal vi så opdrage drengen?” <verse number="13-14" style="v"/>Herrens engel svarede: „Din kone skal gøre, som jeg sagde. Hun må hverken spise druer eller rosiner eller drikke vin eller øl, og hun må ikke spise noget, der er ceremonielt urent.”</para>
  <para style="p">
    <verse number="15-16" style="v"/>Så sagde Manoa: „Vi vil gerne slagte et gedekid og give dig et måltid mad, hvis du vil vente lidt.” Englen svarede: „Selvom jeg venter, vil jeg ikke spise jeres mad. Men hvis I vil ofre et gedekid, så giv det som et brændoffer til Herren.” (Det var ikke gået op for Manoa, at det virkelig var en engel).</para>
  <para style="p">
    <verse number="17" style="v"/>„Sig os dit navn,” fortsatte Manoa, „så vi kan ære dig og fortælle om dig til andre, når dit ord er gået i opfyldelse, og drengen er født.” <verse number="18" style="v"/>„Hvorfor spørger du om det?” svarede englen. „Mit navn er overnaturligt.”</para>
  <para style="p">
    <verse number="19" style="v"/>Derefter tog Manoa et gedekid og noget korn og ofrede det til Herren på en klippe. For øjnene af Manoa og hans kone gjorde Herren en overnaturlig ting: <verse number="20" style="v"/>Da flammerne slog op fra alteret mod himlen, steg englen opad midt i flammerne. Da Manoa og hans kone så det, faldt de på knæ med ansigtet mod jorden i tilbedelse. <verse number="21" style="v"/>Men englen forsvandt og viste sig aldrig for dem igen. Da gik det op for Manoa, at det var Gud selv i form af en engel. <verse number="22" style="v"/>„Vi har set Gud!” udbrød han. „Det er den visse død!” <verse number="23" style="v"/>Men hans kone svarede: „Hvis Herren ville slå os ihjel, ville han da ikke have taget imod vores brændoffer eller vist sig for os og fortalt os den vidunderlige nyhed, at vi vil få en søn!”</para>
  <para style="p">
    <verse number="24" style="v"/>Da hun senere fødte en søn, kaldte hun ham Samson. Drengen voksede op, og Herren velsignede ham. <verse number="25" style="v"/>Og Guds Ånd begyndte at komme over ham med styrke og kraft ved Dans Lejr<note caller="+" style="f"><char style="fr" closed="false">13,25 </char><char style="ft" closed="false">På hebraisk: <char style="tl">Mahane-Dan</char></char></note> mellem Zora og Eshtaol.</para>
  <chapter number="14" style="c"/>
  <para style="s1">Samsons giftermål og gåder</para>
  <para style="p">
    <verse number="1" style="v"/>En dag, da Samson var i byen Timna, lagde han særligt mærke til en af de unge filisterpiger. <verse number="2" style="v"/>Da han kom hjem, sagde han til sin far og mor: „Jeg vil giftes med en filisterpige, som jeg så i Timna.” <verse number="3" style="v"/>„Er der ikke en eneste pige i vores egen stamme eller i hele Israel, som du kunne tænke dig?” indvendte hans forældre. „Hvorfor vil du absolut giftes med en af disse ugudelige filistre?” Men Samson svarede: „Det er hende, jeg vil have! Du må få fat i hende til mig, far!”</para>
  <para style="p">
    <verse number="4" style="v"/>Samsons forældre var ikke klar over, at Herren derigennem ville få anledning til at skabe strid med filistrene, som på det tidspunkt havde magten i Israel.</para>
  <para style="p">
    <verse number="5" style="v"/>Da Samson og hans forældre nu var på vej til Timna, sprang en løve frem mod Samson på vinmarken uden for byen. <verse number="6" style="v"/>I det samme kom Herrens Ånd over ham og gav ham styrke, så han rev løvens kæber fra hinanden med de bare næver. Det var så let for ham, som havde det været et gedekid. Men han fortalte ikke sine forældre om den overnaturlige styrke. <verse number="7" style="v"/>I Timna opsøgte de pigen, og Samson blev forlovet med hende.</para>
  <para style="p">
    <verse number="8" style="v"/>Senere vendte Samson og forældrene tilbage til Timna, for det var tid for Samson at blive gift med pigen. Inden han nåede byen, gjorde han en afstikker ind i vinmarken for at se på løvens rådnende krop. Da så han, at en bisværm havde slået sig ned i ådslet og havde produceret honning. <verse number="9" style="v"/>Han tog en håndfuld honning med sig, som han spiste undervejs. Han gav også noget af honningen til sine forældre, men han sagde ikke, at den kom fra løvens krop.</para>
  <para style="p">
    <verse number="10" style="v"/>Mens Samsons far gik hen for at hilse på pigen, gjorde Samson klar til en ugelang bryllupsfest, som det var skik blandt de unge mænd. <verse number="11" style="v"/>Byens mænd udvalgte 30 unge filistre, der skulle med som brudesvende. <verse number="12" style="v"/>Ved festens begyndelse sagde Samson til dem: „Nu skal jeg fortælle jer en gåde! Hvis I kan løse gåden i løbet af de syv dage, festen varer, skal I hver få en linnedskjorte og et sæt festtøj. <verse number="13" style="v"/>Men hvis I ikke kan løse gåden, skal hver af jer give mig en linnedskjorte og et sæt festtøj.” „Top,” svarede de, „lad os høre gåden!”</para>
  <para style="b"/>
  <para style="p">
    <verse number="14" style="v"/>„Fra rovdyret kom mad,</para>
  <para style="q2">fra den rå styrke kom sødme!”</para>
  <para style="p">Den gåde spekulerede de over i tre dage uden at finde en løsning.</para>
  <para style="p">
    <verse number="15" style="v"/>Den fjerde dag sagde de til Samsons brud: „Få din mand til at røbe svaret, ellers sætter vi ild til din fars hus, så I alle omkommer. Vi er ikke kommet til fest for at blive flået!”</para>
  <para style="p">
    <verse number="16" style="v"/>Så trak hun Samson til side og sagde grådkvalt: „Hvordan kan du elske mig, når du giver mit folk en gåde uden at betro mig løsningen?” „Hvorfor skulle jeg fortælle dig løsningen, når jeg ikke engang har røbet den for min egen mor og far?” svarede han.</para>
  <para style="p">
    <verse number="17" style="v"/>Under resten af festen græd hun uafbrudt. Den syvende dag gav han efter, fordi hun blev ved at plage ham, og han røbede løsningen for hende. Hun fortalte den straks videre til sine landsmænd. <verse number="18" style="v"/>Inden solnedgang den syvende dag gav de ham derfor følgende svar:</para>
  <para style="q1">Hvad er sødere end honning?</para>
  <para style="q2">Hvad er stærkere end en løve?</para>
  <para style="p">Samson svarede: „Hvis I ikke havde pløjet med min kvie, ville I aldrig have gættet min gåde!”</para>
  <para style="p">
    <verse number="19" style="v"/>Da kom Herrens Ånd over Samson, og han gik ned til byen Ashkalon, hvor han slog 30 mænd ned, tog deres tøj og gav det til mændene, der havde svaret på gåden. Samson var imidlertid blevet så rasende, at han lod bryllup være bryllup og tog hjem sammen med sine forældre. <verse number="20" style="v"/>Pigen blev så i stedet givet til den mand, der havde været forlover ved brylluppet.</para>
  <chapter number="15" style="c"/>
  <para style="s1">Samsons hævn over filistrene</para>
  <para style="p">
    <verse number="1" style="v"/>Senere gik Samson ned for at besøge den pige, der trods alt var hans brud. Det var under hvedehøsten, og han havde et gedekid med. „Lad mig få lov at gå ind til min kone i hendes kammer,” sagde han. Men pigens far satte sig imod det.</para>
  <para style="p">
    <verse number="2" style="v"/>„Jeg troede ikke, du brød dig om hende,” forklarede han. „Derfor gav jeg hende til den mand, der var forlover ved brylluppet. Men hendes lillesøster er endnu smukkere. Tag dog hende til kone i stedet for.”</para>
  <para style="p">
    <verse number="3" style="v"/>Samson var rasende. „Denne gang er det ikke min skyld, at det kommer til at gå ud over filistrene!” snerrede han. <verse number="4" style="v"/>Så gik han ud og fangede 300 ræve, bandt halerne sammen på dem to og to og fastgjorde en fakkel midt imellem. <verse number="5" style="v"/>Efter at have sat ild til faklerne, slap han rævene løs i filistrenes marker, så både det uhøstede korn, de stablede neg, vinrankerne og oliventræerne gik op i lys lue.</para>
  <para style="p">
    <verse number="6" style="v"/>„Hvem har gjort det?” spurgte filistrene. „Samson,” lød svaret. „Det er hans hævn over, at hans svigerfar fra Timna bortgiftede hans kone til forloveren.” Så gik filistrene hen og brændte huset ned, så både pigen og hendes far indebrændte. <verse number="7" style="v"/>Det fik Samson til at udbryde: „Fordi I har gjort sådan en udåd, vil jeg hævne mig på jer.” <verse number="8" style="v"/>I blindt raseri gik han løs på dem og slog mange af dem ihjel, hvorefter han flygtede til en klippehule ved Etam.</para>
  <para style="p">
    <verse number="9" style="v"/>Filistrene svarede igen ved at sende en stor styrke ind i Juda, hvor de spredte sig og slog lejr i omegnen af Lehi. <verse number="10" style="v"/>„Hvorfor angriber I os?” spurgte judæerne. Filistrene svarede: „Fordi vi vil fange Samson og tage hævn over ham!” <verse number="11" style="v"/>Så sendte judæerne 3000 mænd af sted til klippehulen ved Etam for at hente Samson. „Hvorfor har du bragt os i den her ulykkelige situation?” spurgte de Samson. „Er du ikke klar over, at filistrene har magten i landet?” „Jeg har kun gjort gengæld for det, de gjorde imod mig,” lød Samsons svar.</para>
  <para style="p">
    <verse number="12" style="v"/>Judæerne fortsatte: „Vi er kommet for at tage dig til fange og udlevere dig til filistrene!” „Lad gå,” svarede Samson, „bare I lover mig, at I ikke vil slå mig ihjel.” <verse number="13" style="v"/>„Vi binder dig bare og overgiver dig til filistrene,” sagde de. „Vi slår dig ikke ihjel.”</para>
  <para style="p">Så bandt de ham omkring håndled og overarme med to nye reb og førte ham bort. <verse number="14" style="v"/>Da de nåede frem til Lehi, blev filistrene ellevilde af begejstring, men i det samme kom Herrens Ånd over Samson og gav ham styrke, så han sprængte både rebet om overkroppen og det reb, hans håndled var bundet med. <verse number="15" style="v"/>Samson tog derpå en æselkæbe, der lå på jorden, og slog 1000 filistre ihjel med den. <verse number="16" style="v"/>Derefter udbrød han:</para>
  <para style="q1">Med en æselkæbe har jeg dræbt bunker af „æsler”.</para>
  <para style="q2">Med en æselkæbe slog jeg 1000 mand ned.</para>
  <para style="p">
    <verse number="17" style="v"/>Så kastede han æselkæben fra sig. Derfor kaldte man stedet for „Kæbehøjen”.<note caller="+" style="f"><char style="fr" closed="false">15,17 </char><char style="ft" closed="false">På hebraisk: <char style="tl">Ramat-Lehi</char>.</char></note></para>
  <para style="p">
    <verse number="18" style="v"/>Bagefter var Samson så udmattet af tørst, at han råbte til Herren: „I dag har du givet sejr til Israel ved min hånd! Skal jeg nu dø af tørst og falde i hænderne på de her ugudelige filistre?” <verse number="19" style="v"/>Da lod Herren vand strømme frem fra et hul i jorden, så Samson kunne drikke og komme til kræfter igen. Kilden kaldte man „Råbets Kilde”,<note caller="+" style="f"><char style="fr" closed="false">15,19 </char><char style="ft" closed="false">På hebraisk: <char style="tl">En-ha-Kore</char>.</char></note> og den findes den dag i dag i Lehi.</para>
  <para style="p">
    <verse number="20" style="v"/>De næste 20 år var Samson Israels befrier, men filistrene havde stadig magten i landet.</para>
  <chapter number="16" style="c"/>
  <para style="s1">Da Samson rykkede byporten i Gaza op</para>
  <para style="p">
    <verse number="1" style="v"/>En dag, da Samson var på besøg i filisterbyen Gaza, overnattede han hos en prostitueret kvinde. <verse number="2" style="v"/>Det rygtedes snart, at Samson var i byen, hvorefter indbyggerne stillede vagtposter op forskellige steder i byen og lagde sig på lur ved byporten. De ventede hele natten i stilhed ved porten, for de tænkte: „I morgen, så snart det bliver lyst, dræber vi ham.”</para>
  <para style="p">
    <verse number="3" style="v"/>Samson blev imidlertid kun liggende til midnat. Så forlod han huset og gik ud til byporten, som han rykkede op med stolper og portfløje, og bar det hele på sine skuldre op på toppen af bakken, der ligger over for Hebron.</para>
  <para style="s1">Samson og Dalila</para>
  <para style="p">
    <verse number="4" style="v"/>Senere forelskede Samson sig i en pige ved navn Dalila, der boede i Sorekdalen. <verse number="5" style="v"/>De fem filisterkonger opsøgte hende nu og sagde: „Du skal lokke Samson til at røbe, hvad det er, der giver ham de vældige kræfter, og hvordan vi kan overmande og uskadeliggøre ham. Så skal du få 1100 sølvstykker fra hver af os!” lovede de.</para>
  <para style="p">
    <verse number="6" style="v"/>Så tiggede og bad hun Samson om at røbe hemmeligheden. „Sig mig, Samson, hvor får du dine kræfter fra?” spurgte hun. „Hvordan kan det lade sig gøre at binde dig, så du ikke kan slippe fri?” <verse number="7" style="v"/>„Hvis jeg bliver bundet med syv sener, som endnu ikke er blevet tørre, så bliver jeg lige så svag som alle andre,” svarede Samson.</para>
  <para style="p">
    <verse number="8-9" style="v"/>Så gav filisterkongerne hende syv sener og lod nogle af deres folk ligge på lur i værelset ved siden af. Da Samson var faldet i søvn, bandt hun ham med senerne og råbte: „Samson, vågn op! Filistrene kommer!” Samson vågnede med et sæt og sprængte senerne, som var det sytråd, der blev holdt over ilden. Så var de lige vidt, for Samson havde stadig ikke røbet sin hemmelighed.</para>
  <para style="p">
    <verse number="10" style="v"/>„Du har narret mig ved ikke at fortælle mig sandheden,” blev Dalila ved. „Sig mig nu, hvordan det kan lade sig gøre at binde dig!” <verse number="11" style="v"/>„Hvis jeg bliver bundet med nye reb, der aldrig har været brugt, så bliver jeg lige så svag som alle andre,” svarede Samson.</para>
  <para style="p">
    <verse number="12" style="v"/>Da Samson var faldet i søvn, tog Dalila nye reb og bandt ham med dem, mens der igen lå mænd på lur i værelset ved siden af. Så råbte hun: „Samson, vågn op! Filistrene kommer!” Men også denne gang sprængte han sine bånd, som var det sytråd.</para>
  <para style="p">
    <verse number="13" style="v"/>„Hvorfor narrer du mig og bliver ved at lyve for mig?” spurgte hun. „Sig mig nu, hvordan det kan lade sig gøre at binde dig!” „Hvis du væver mine syv fletninger ind i klædet, der sidder på væven, og fastgør det med skyttelen, bliver jeg lige så svag som alle andre,” svarede han.</para>
  <para style="p">
    <verse number="14" style="v"/>Da Samson var faldet i søvn, gjorde hun, som han havde sagt, og råbte: „Samson, vågn op! Filistrene kommer!” Da vågnede Samson med et sæt, rev skyttelen ud og fik håret fri fra væven.</para>
  <para style="p">
    <verse number="15" style="v"/>„Hvordan kan du påstå, at du elsker mig, hvis du ikke vil vise mig fortrolighed?” klagede hun. „Nu har du tre gange gjort mig til grin ved ikke at fortælle mig din hemmelighed!”</para>
  <para style="p">
    <verse number="16-17" style="v"/>Sådan blev hun ved med at presse og plage ham, indtil han blev dødtræt af at høre på hende og røbede hemmeligheden. „Mit hår er aldrig blevet klippet,” forklarede han, „for jeg er naziræer og har været indviet til Gud, fra før jeg blev født. Hvis mit hår bliver klippet af, vil min styrke forlade mig, så jeg bliver lige så svag som alle andre.”</para>
  <para style="p">
    <verse number="18" style="v"/>Dalila var klar over, at Samson denne gang havde fortalt hende sandheden, så hun sendte bud efter filisterkongerne: „Kom tilbage en gang til,” sagde hun, „for denne gang har han talt sandt!” Så kom de tilbage og bragte den lovede sum penge med sig. <verse number="19" style="v"/>Da Dalila havde lullet Samson i søvn i sit skød, kaldte hun på en af mændene, som straks klippede hans syv fletninger af. Samsons styrke var nu forsvundet, og det var begyndelsen til hans ydmygelse, takket være Dalila.</para>
  <para style="p">
    <verse number="20" style="v"/>„Samson, vågn op!” råbte hun. „Filistrene kommer!” Da vågnede han op og tænkte: „Jeg skal nok slippe fra dem og ryste båndene af mig, som jeg plejer.” Han vidste nemlig ikke, at Herrens kraft havde forladt ham. <verse number="21" style="v"/>Men filistrene greb ham og stak øjnene ud på ham, hvorefter de førte ham til Gaza, bandt ham med bronzelænker og satte ham til at trække en møllesten i fængslet. <verse number="22" style="v"/>Men Samsons hår begyndte langsomt at vokse ud igen.</para>
  <para style="s1">Samsons sidste hævnakt over filistrene</para>
  <para style="p">
    <verse number="23" style="v"/>Nogen tid efter arrangerede filisterkongerne en stor fest til ære for deres gud Dagon. De bragte takofre til gudestatuen og fejrede, at Samson endelig var blevet uskadeliggjort. „Dagon har udleveret vores fjende Samson til os!” jublede de. <verse number="24" style="v"/>Da folkeskaren gik forbi og så den fangne Samson i fængslet, lovpriste de deres gud med ordene:</para>
  <para style="q1">„Vores gud har hjulpet os med at fange fjenden,</para>
  <para style="q2">som dræbte mangen en mand</para>
  <para style="q3">og hærgede hele vores land.”</para>
  <para style="p">
    <verse number="25" style="v"/>Da alle var kommet i stemning, var der nogle, der råbte: „Hent Samson op fra fængslet, så han kan optræde for os.” Så blev Samson ført ud og tvunget til at optræde for dem. Da Samson stod mellem søjlerne, <verse number="26" style="v"/>sagde han til slaven, der havde ført ham ved hånden: „Før mig hen til de store søjler som bærer taget, så jeg kan hvile mig op ad dem.”</para>
  <para style="p">
    <verse number="27" style="v"/>Templet var fyldt med mennesker, både mænd og kvinder, som havde set Samson optræde. Alle filisterkongerne var der, og på taget var der omkring 3000 mænd og kvinder.</para>
  <para style="p">
    <verse number="28" style="v"/>Da bad Samson til Herren. „Min Herre og Gud,” sagde han, „hjælp mig nu og giv mig styrke for sidste gang, så jeg kan hævne mig på filistrene, fordi de stak mine øjne ud.”</para>
  <para style="p">
    <verse number="29" style="v"/>Så stemte Samson armene imod de to bærende søjler midt i templet og bad: <verse number="30" style="v"/>„Lad mig dø sammen med filistrene!” Så skubbede han til af alle kræfter—og templet brasede sammen over filisterkongerne og alle, der var forsamlet. Samson dræbte således flere ved sin død, end han havde dræbt, mens han levede.</para>
  <para style="p">
    <verse number="31" style="v"/>Senere kom hans brødre og slægtninge ned for at hente hans lig. De bar ham hjem og begravede ham mellem Zora og Eshtaol, hvor hans far Manoa lå begravet. Samson havde været Israels befrier i 20 år.</para>
  <chapter number="17" style="c"/>
  <para style="s1">Mikas afgudsbilleder</para>
  <para style="p">
    <verse number="1" style="v"/>I Efraims højland boede der en mand ved navn Mika. <verse number="2" style="v"/>En dag sagde han til sin mor: „Jeg hørte, hvordan du forbandede den tyv, der stjal 1100 sølvstykker fra dig. Her er de. Det var mig, der tog dem!” „Må Herren velsigne dig, fordi du sagde det, min søn,” svarede moderen. <verse number="3" style="v"/>Så gav Mika pengene tilbage til hende.</para>
  <para style="p">Da sagde moderen: „De her sølvstykker vil jeg indvi til Herren. Jeg vil få lavet et afgudsbillede af dem og en støbt statuette, som du skal have, min søn.”</para>
  <para style="p">
    <verse number="4" style="v"/>Så tog hun 200 sølvstykker og gav dem til sølvsmeden, som lavede et gudebillede og en gudestatuette. Da de var færdige, blev de overdraget til Mika. <verse number="5" style="v"/>Han fik lavet et gudehus til sine afgudsbilleder. Han lavede også nogle små husguder af træ og en efod, hvorefter han indviede en af sine sønner til at være præst. <verse number="6" style="v"/>På den tid var der ingen konge i Israel, og folk gjorde, hvad de fandt for godt.</para>
  <para style="p">
    <verse number="7-8" style="v"/>En dag kom en ung levit til Mikas hus i Efraims højland. Han havde boet som fremmed i Betlehem i Judastammens område og var nu på udkig efter et nyt sted at slå sig ned.</para>
  <para style="p">
    <verse number="9" style="v"/>„Hvor kommer du fra?” spurgte Mika. „Jeg er levit og kommer fra Betlehem i Juda,” svarede den unge mand. „Jeg er ved at se mig om efter et nyt sted at bo.” <verse number="10" style="v"/>„Hvis du vil blive her, kan du blive vejleder og præst hos mig,” foreslog Mika. „Jeg vil give dig ti sølvstykker om året plus tøj og kost og logi.”</para>
  <para style="p">
    <verse number="11" style="v"/>Den unge mand tog imod tilbuddet og boede derefter hos Mika, der behandlede ham som sin egen søn. <verse number="12" style="v"/>Desuden indsatte Mika ham til at være sin personlige præst. <verse number="13" style="v"/>„Nu er jeg sikker på, at Herren vil velsigne mig!” udbrød Mika. „For jeg har jo en rigtig levit som præst ved mit gudehus!”</para>
  <chapter number="18" style="c"/>
  <para style="s1">Dans stamme stjæler Mikas afgudsbilleder</para>
  <para style="p">
    <verse number="1" style="v"/>På den tid var der som sagt ingen konge i Israel. Dans stamme søgte efter et sted, hvor de kunne slå sig ned, eftersom det endnu ikke var lykkedes dem at indtage det område, de havde fået tildelt. <verse number="2" style="v"/>De udvalgte fem tapre krigere som repræsentanter for deres forskellige klaner fra byerne Zora og Eshtaol. De blev sendt af sted for at udspionere hele landet. I Efraims højland overnattede de i Mikas hus. <verse number="3" style="v"/>Da de hørte den unge levits dialekt, gik de hen til ham og spurgte: „Hvordan er du kommet herhen? Hvad laver du her?” <verse number="4" style="v"/>Så fortalte han dem, hvordan Mika havde taget imod ham og ansat ham som sin personlige præst.</para>
  <para style="p">
    <verse number="5" style="v"/>„Bed så Gud om at vise os, om vores ærinde vil lykkes!” sagde de. <verse number="6" style="v"/>Præsten svarede: „Vær ved godt mod! Herren vil være med jer på rejsen!”</para>
  <para style="p">
    <verse number="7" style="v"/>Derefter fortsatte de fem mænd til byen Lajish. De så, at byens folk levede ubekymret i fred og sikkerhed ligesom sidonierne, at de var velstående og ikke manglede noget, og at de boede langt fra Sidon og ingen kontakt havde med de omkringboende aramæere.</para>
  <para style="p">
    <verse number="8" style="v"/>Da spionerne kom tilbage til Zora og Eshtaol, spurgte deres stammefæller dem: „Hvordan gik det? Hvad fandt I ud af?” <verse number="9-10" style="v"/>Mændene svarede: „Lad os tage af sted og erobre Lajish! Vi har set, at landet er virkelig godt. Der er ikke noget at betænke sig på. Folket dér lever fredeligt og bekymrer sig ikke om noget, for de mangler intet. Gud har givet os et frugtbart og rummeligt land.”</para>
  <para style="p">
    <verse number="11" style="v"/>Så rykkede danitterne op fra Zora og Eshtaol med en hær på 600 bevæbnede krigere, <verse number="12" style="v"/>og de slog lejr ved det sted vest for Kirjat-Jearim i Juda, som den dag i dag kaldes Dans Lejr. <verse number="13" style="v"/>Derfra gik de ind i Efraims højland.</para>
  <para style="p">Da de kom til Mikas hus, <verse number="14" style="v"/>sagde spionerne til krigerne: „I gudehuset derhenne er der en efod, nogle husguder, et gudebillede og en støbt gudestatuette. Mon ikke vi er enige om, hvad vi skal gøre?”</para>
  <para style="p">
    <verse number="15-16" style="v"/>Så gik de fem mænd hen til gudehuset, mens de 600 krigere blev stående uden for porten. Da den unge præst kom ud til porten, hilste mændene hjerteligt på ham. <verse number="17" style="v"/>Mens præsten stod udenfor sammen med krigerne, kom de fem mænd ud fra Mikas gudehus med gudebilledet, efoden, husguderne og den støbte gudestatuette. <verse number="18" style="v"/>„Hvad er det, I gør?” udbrød præsten forbavset. <verse number="19" style="v"/>„Ti stille og følg med!” svarede de. „Fra nu af skal du være vejleder og præst for os! Er det ikke bedre at være præst for en hel stamme end bare for en enkelt mand?” <verse number="20" style="v"/>Det forslag syntes præsten godt om, og uden yderligere indvendinger tog han efoden, husguderne og gudebilledet og fulgte med dem.</para>
  <para style="p">
    <verse number="21" style="v"/>Hele gruppen fortsatte nu rejsen mod Lajish med deres børn, kvæg og ejendele forrest. <verse number="22" style="v"/>Da de var kommet lidt på afstand, tilkaldte Mika sine naboer og satte efter dem, der havde stjålet hans guder. Da de havde indhentet dem, <verse number="23" style="v"/>råbte de til dem, at de skulle standse.</para>
  <para style="p">„Hvad er der i vejen?” spurgte danitterne. „Hvorfor kommer du med alle de folk?” <verse number="24" style="v"/>„Hvad tror I?” råbte Mika tilbage. „I har stjålet mine guder og min præst, så nu har jeg ingenting tilbage. Og så spørger I, hvad der er i vejen!” <verse number="25" style="v"/>„Du gør bedst i at passe dig selv!” svarede danitterne. „Ellers kunne det være, at nogle af os blev sure og huggede jer alle sammen ned!”</para>
  <para style="p">
    <verse number="26" style="v"/>Da Mika blev klar over, at der ikke var noget at stille op, vendte han om og gik hjem, og danitterne fortsatte deres rejse <verse number="27-28" style="v"/>med hans afgudsbilleder og hans præst.</para>
  <para style="p">Da de nåede frem til Lajish, der lå fredeligt og trygt i dalen ved Bet-Rehob, huggede de indbyggerne ned og brændte byen af. Der var ingen, der kom til undsætning, afstanden til Sidon var for stor, og de havde ingen kontakt med de omkringboende aramæere. Efter sejren genopbyggede danitterne byen og blev boende der. <verse number="29" style="v"/>De gav byen et nyt navn og opkaldte den efter deres forfar Dan, en af Jakobs sønner.</para>
  <para style="p">
    <verse number="30" style="v"/>Derefter opstillede de afgudsbillederne i byen og udnævnte Jonatan fra Gershoms slægt<note caller="+" style="f"><char style="fr" closed="false">18,30 </char><char style="ft" closed="false">Teksten siger: „Gershom, søn af Moses”, men nogle håndskrifter siger „Manasse” i stedet for Moses. Jonatan er sikkert den føromtalte levit.</char></note> til præst. Jonatans efterkommere vedblev at være præster for danitterne, indtil byens befolkning blev ført bort som fanger til et fjendtligt land. <verse number="31" style="v"/>Danitterne brugte Mikas afgudsbilleder, imens Herrens helligdom var i Shilo.</para>
  <chapter number="19" style="c"/>
  <para style="s1">Benjaminitternes forbrydelse</para>
  <para style="p">
    <verse number="1" style="v"/>På den tid, da der endnu ingen konge var i Israel, boede der en mand af Levis stamme på et afsides sted i Efraims højland. Han havde hentet sig en medhustru i Betlehem i Juda. <verse number="2" style="v"/>Men hun blev vred på ham og tog derefter tilbage til sin fars hus i Betlehem. Da der var gået fire måneder, <verse number="3" style="v"/>opsøgte manden hende for at få hende med tilbage. Han havde taget sin tjener og et ekstra æsel med. Pigen førte ham ind til sin far, og faderen bød ham velkommen <verse number="4" style="v"/>og bad ham blive nogle dage. Så blev han boende i tre dage. Han både spiste og sov der.</para>
  <para style="p">
    <verse number="5" style="v"/>På den fjerde dag stod levitten og hans tjener tidligt op for at begive sig på hjemturen sammen med konen, men svigerfaderen sagde: „I må da ikke tage af sted, før I har fået et godt måltid.” <verse number="6" style="v"/>Så satte de sig ned og spiste et større måltid. „Bliv dog en dag mere!” bad svigerfaderen. „Vi har det jo dejligt sammen.” <verse number="7" style="v"/>Levitten afslog, men hans svigerfar blev ved med at presse ham, indtil han gav efter og blev der natten over. <verse number="8" style="v"/>Næste morgen stod de igen tidligt op for at komme af sted. „Spis nu først,” insisterede svigerfaderen. „Så kan I tage af sted i eftermiddag.”</para>
  <para style="p">
    <verse number="9" style="v"/>Samme eftermiddag, da levitten og hans medhustru og tjener gjorde klar til afrejsen, sagde svigerfaderen: „Det er ved at blive sent! Hvad med at blive endnu en nat, så vi kan hygge os sammen denne sidste aften? Så kan I tage af sted i morgen tidlig!”</para>
  <para style="p">
    <verse number="10" style="v"/>Men denne gang var levitten fast besluttet på at tage af sted. Så han sadlede sine to æsler og red af sted sammen med sin medhustru i retning af Jebus, som nu hedder Jerusalem.</para>
  <para style="p">
    <verse number="11" style="v"/>Det var sent på dagen, da de nåede til byen. „Vi kan ikke nå længere i dag,” sagde tjeneren. „Lad os overnatte i den her jebusitiske by.”</para>
  <para style="p">
    <verse number="12-13" style="v"/>„Nej,” svarede hans herre, „vi kan ikke tage ind i en fremmed by, hvor der ikke bor nogen israelitter. Lad os fortsætte til Gibea eller helt til Rama.”</para>
  <para style="p">
    <verse number="14" style="v"/>Så fortsatte de, indtil de kort efter solnedgang nåede Gibea, en landsby, som tilhørte Benjamins stamme, <verse number="15" style="v"/>og de standsede for at overnatte der. De satte sig til at vente på torvet, men ingen tilbød dem husly for natten. <verse number="16" style="v"/>Så kom en gammel mand forbi, der var på vej hjem fra arbejdet i marken. Han var efraimit, men boede nu i Gibea, skønt byen tilhørte Benjamins stamme. <verse number="17" style="v"/>Da han fik øje på de fremmede, der sad på torvet, spurgte han dem, hvor de kom fra, og hvor de var på vej hen.</para>
  <para style="p">
    <verse number="18" style="v"/>„Vi er på vej hjem fra Betlehem i Juda,” svarede levitten. „Vi bor på et afsides sted i Efraims højland. Men ingen har tilbudt os husly for natten, <verse number="19" style="v"/>skønt vi har foder til æslerne og rigeligt med mad og vin til os selv.”</para>
  <para style="p">
    <verse number="20" style="v"/>„Kom dog med mig!” udbrød den gamle mand. „Jeg skal nok sørge godt for jer. I kan da ikke blive siddende her på torvet.”</para>
  <para style="p">
    <verse number="21" style="v"/>Så tog han dem med hjem og fodrede deres æsler, og efter at de havde vasket deres fødder, spiste de til aften sammen. <verse number="22" style="v"/>Men bedst som de sad og hyggede sig, blev huset omringet af en flok onde mænd fra byen. De hamrede på døren og råbte til den gamle mand: „Bring din gæst herud til os, så vi kan stille vores lyst på ham!” <verse number="23" style="v"/>Den gamle mand gik ud for at tale dem fra det. „Hør nu her, venner,” sagde han. „I må ikke være så onde ved min gæst. <verse number="24" style="v"/>I huset her er der både hans medhustru og min datter, der endnu er jomfru. Dem kan vi sende ud til jer, så I kan forlyste jer med dem. Men gør ikke noget så skammeligt mod min gæst.”</para>
  <para style="p">
    <verse number="25" style="v"/>Men de ville ikke tage imod fornuft. Så tog levitten sin medhustru og skubbede hende ud på gaden, hvor mændene på skift voldtog hende natten igennem, indtil det begyndte at blive lyst. <verse number="26" style="v"/>Da solen stod op, slæbte hun sig hen til den gamle mands hus, hvor hun besvimede på dørtrinet og blev liggende, til det var helt lyst. <verse number="27" style="v"/>Da levitten senere åbnede døren for at gøre sig klar til at tage af sted, fandt han sin medhustru liggende med hænderne på dørtrinet.</para>
  <para style="p">
    <verse number="28" style="v"/>„Rejs dig, og lad os komme af sted!” sagde han.</para>
  <para style="p">Men der kom ikke noget svar, for hun var død. Så lagde han hende op på æslet og bragte hende hjem til sit hus. <verse number="29" style="v"/>Der tog han en kniv og skar hendes lig i 12 stykker, som han sendte ud til Israels 12 stammer. <verse number="30" style="v"/>Alle, som hørte om det, sagde: „Så grusom en forbrydelse er ikke blevet begået siden vi forlod Egypten! Vi har aldrig set noget lignende. Der må gøres noget, men hvad?”</para>
  <chapter number="20" style="c"/>
  <para style="s1">Benjaminitterne straffes</para>
  <para style="p">
    <verse number="1" style="v"/>Da samledes alle Israels mænd—fra Dan i nord til Be’ersheba i syd og fra Gilead i øst—for Herrens ansigt i Mitzpa. <verse number="2" style="v"/>Alle Israels stammeledere mødte op, og alle stammerne mønstrede tilsammen 400.000 bevæbnede krigere. <verse number="3-4" style="v"/>(Benjaminitterne hørte, at alle de andre stammer havde forsamlet sig i Mitzpa.)</para>
  <para style="p">„Fortæl os nu, hvordan den forbrydelse gik til,” sagde folkets ledere til den myrdede kvindes mand.</para>
  <para style="p">„Jeg og min medhustru ankom til Gibea i Benjamins land for at overnatte,” begyndte han. <verse number="5" style="v"/>„Om natten omringede nogle af byens mænd huset i den hensigt at slå mig ihjel, og de voldtog min medhustru, indtil hun døde. <verse number="6" style="v"/>Derefter skar jeg hendes lig i 12 stykker og sendte stykkerne ud til Israels 12 stammer for at vise, hvilken afskyelig forbrydelse disse israelitter havde begået. <verse number="7" style="v"/>Nu må det være op til forsamlingen her at beslutte, hvad der skal gøres.”</para>
  <para style="p">
    <verse number="8-11" style="v"/>Alle rejste sig, og deres beslutning var enstemmig: „Ingen af os vender hjem, før vi har udført en hævnaktion mod Gibea. Vi vil udtage en tiendedel af hæren til at sørge for forsyningslinierne—og resten af os vil udslette Gibea for den afskyelige forbrydelse, der er begået blandt Israels folk. Hvem der skal være hærens fortrop, vil blive bestemt ved lodkastning.”</para>
  <para style="p">
    <verse number="12" style="v"/>Så sendte man delegationer ud til hele Benjaminstammens område med følgende besked: „Hvad er det dog for en skamløs handling, der er blevet begået hos jer? <verse number="13" style="v"/>Udlever de onde mænd fra Gibea til os, så vi kan henrette dem og på den måde udrydde det onde fra Israels midte.” Men benjaminitterne ville ikke høre på dem. <verse number="14-15" style="v"/>I stedet samlede de en hær på 26.000 mand og sendte hæren til Gibea for at hjælpe byens 700 våbenføre mænd imod den israelitiske hær. <verse number="16" style="v"/>I hæren var der 700 udvalgte, venstrehåndede skarpskytter, der med deres stenslynger kunne ramme plet hver eneste gang. <verse number="17" style="v"/>Over for dem stod de 400.000 krigere fra de øvrige stammer.</para>
  <para style="p">
    <verse number="18" style="v"/>Før slaget gik israelitterne til Betel for at rådspørge Gud. „Hvilken stamme skal danne fortrop i slaget mod benjaminitterne?” spurgte de. Herren svarede: „Judas stamme skal gå forrest.”</para>
  <para style="p">
    <verse number="19-20" style="v"/>Tidligt næste morgen drog hæren af sted og slog lejr tæt ved Gibea. Derfra gik de til angreb mod byen, <verse number="21" style="v"/>men benjaminitterne stormede ud af byen og dræbte den dag 22.000 israelitter. <verse number="22-24" style="v"/>Da gik israelitterne op til Betel og græd for Herrens ansigt indtil aften. „Skal vi fortsætte kampen imod benjaminitterne, som dog er en del af vores eget folk?” spurgte de. Herren svarede: „Ja, gå i kamp imod dem igen!”</para>
  <para style="p">Så opmuntrede israelitterne hinanden og gjorde klar til at fortsætte kampen samme sted næste dag. <verse number="25" style="v"/>Men denne gang gik det ikke meget bedre, for benjaminitterne dræbte yderligere 18.000 krigere.</para>
  <para style="p">
    <verse number="26" style="v"/>Da gik hele hæren op til Betel. De græd og fastede indtil aften og bragte brænd- og takofre til Herren. <verse number="27-28" style="v"/>På det tidspunkt var Guds Ark flyttet til Betel, og Pinehas, en søn af Arons søn Eleazar, var præst ved helligdommen. Israelitterne spurgte atter Herren: „Skal vi fortsætte kampen imod benjaminitterne?” Herren svarede: „Fortsæt! I morgen vil jeg give jer sejr over dem.”</para>
  <para style="p">
    <verse number="29" style="v"/>Så lagde en del af israelitterne sig i baghold på markerne rundt om byen. <verse number="30" style="v"/>Næste morgen gik den øvrige del af hæren frontalt til angreb mod Gibea som de øvrige dage. <verse number="31" style="v"/>Da benjaminitterne nu stormede ud af byen for at gå til modangreb, trak israelitterne sig tilbage i tre retninger og lokkede benjaminitterne væk fra byen. Benjaminitterne forfulgte de israelitiske soldater og huggede 30 af dem ned dels ude på markerne, dels langs vejen mod nordvest til Gibeon<note caller="+" style="f"><char style="fr" closed="false">20,31 </char><char style="ft" closed="false">På hebraisk ligner de to navne „Gibea” og „Gibeon” hinanden meget. Selvom den hebraiske tekst, vi har adgang til, siger „Gibea”, er det sandsynligt, at originalen har sagt „Gibeon”, da det passer bedre i sammenhængen.</char></note> og mod nord til Betel. <verse number="32" style="v"/>Det fik dem til at tænke: „Vi slår dem også denne gang!” Men israelitternes slagplan gik jo ud på, at deres hær skulle flygte og derved lokke modstanderne bort fra byen. <verse number="33" style="v"/>Da deres hovedstyrker nåede Ba’al-Tamar, forskansede de sig og gik til modangreb. I mellemtiden kom de andre frem fra deres baghold og indtog Gibea uden at møde væsentlig modstand. <verse number="34" style="v"/>Det drejede sig om 10.000 af israelitternes bedste krigere. Samtidig var der voldsom kamp mellem hovedstyrken og Benjamins hær, der var uvidende om, at det snart var ude med dem. <verse number="35" style="v"/>Den dag gav Herren israelitterne sejr over Benjamins hær, der med et tab på 25.100 mand blev næsten totalt udslettet. <verse number="36" style="v"/>Da måtte benjaminitterne acceptere, at de var blevet slået.</para>
  <para style="p">Bagholdsangrebet og kampens afslutning foregik på følgende måde: Den israelitiske hovedstyrke havde jo trukket sig væk fra benjaminitterne, da de satsede på deres bagholdsstrategi. <verse number="37" style="v"/>Den øvrige hærstyrke kom nu frem fra sit baghold, stormede Gibea og huggede indbyggerne ned. <verse number="38" style="v"/>Det var aftalt, at de skulle sætte ild til byen, og det gjorde de så. <verse number="39" style="v"/>Da israelitternes hovedstyrke så røgen, standsede de flugten og gik til modangreb på benjaminitternes hær. Da benjaminitterne allerede havde hugget 30 israelitiske soldater ned, og hele hæren var flygtet, var de overbeviste om, at sejren var en realitet ligesom de to foregående dage, <verse number="40-41" style="v"/>men da de så sig tilbage mod byen fik de et chok, for byen var i brand, og fjenderne kom imod dem både fra syd og nord. <verse number="42" style="v"/>Deres eneste udvej var at flygte i retning af ørkenen, men hovedstyrken og krigerne fra bagholdet, som nu havde sluttet sig til dem, satte efter benjaminitterne. <verse number="43-44" style="v"/>Et godt stykke øst for Gibea blev de indhentet, og mere end 18.000 af Benjamins krigere blev slået ihjel dér. <verse number="45" style="v"/>Resten af hæren flygtede videre mod nord ind i ørkenen i retning af Rimmons klippe, og endnu 5000 mand blev hugget ned undervejs. 2000 mand nåede frem til Gidom, inden de blev dræbt.</para>
  <para style="p">
    <verse number="46" style="v"/>Den dag mistede Benjamins stamme mere end 25.000 dygtige krigere. <verse number="47" style="v"/>De eneste overlevende var 600 mænd, der undslap til Rimmons klippe og gemte sig i ørkenområdets klippehuler. Her levede de i fire måneder.</para>
  <para style="p">
    <verse number="48" style="v"/>Efter slaget gik israelitterne en runde til hver eneste by i Benjamins land. De dræbte alt levende, både mennesker og husdyr, og derefter brændte de byerne ned til grunden.</para>
  <chapter number="21" style="c"/>
  <para style="s1">Benjamins stamme reddes fra udslettelse</para>
  <para style="p">
    <verse number="1" style="v"/>De israelitiske ledere havde under mødet i Mitzpa svoret på, at de aldrig ville lade deres døtre gifte sig med mænd fra Benjamins stamme. <verse number="2" style="v"/>Men efter slaget holdt de endnu et møde—denne gang i Betel—hvor de sørgede og græd for Herrens ansigt indtil aften. <verse number="3" style="v"/>„Herre, Israels Gud,” klagede de, „hvorfor skulle denne ulykke ramme os? Nu må vi savne en stamme i Israel!”</para>
  <para style="p">
    <verse number="4" style="v"/>Næste morgen stod de tidligt op, byggede et alter og ofrede brænd- og takofre på alteret. <verse number="5" style="v"/>Da spurgte de hinanden: „Var nogen af Israels folk ikke repræsenteret under mødet i Mitzpa?” De havde nemlig svoret på, at hvis nogen nægtede at møde op, skulle de straffes med døden. <verse number="6" style="v"/>Men samtidig følte Israel medlidenhed med benjaminitterne og sagde: „Ak, en hel stamme er næsten totalt udryddet af Israel! <verse number="7" style="v"/>Hvordan skal vi skaffe koner til de få mænd, der er tilbage, når vi for Herrens ansigt har svoret på, at vi ikke vil lade vores døtre gifte sig med dem?”</para>
  <para style="p">
    <verse number="8-9" style="v"/>Da de nu undersøgte, om nogen var udeblevet fra det omtalte møde i Mitzpa, opdagede man, at ingen fra Jabesh i Gilead havde været til stede. <verse number="10-11" style="v"/>Så sendte de en hær på 12.000 af de bedste soldater af sted med følgende besked: „Udryd alle indbyggerne i Jabesh med undtagelse af unge piger, som er jomfruer.” <verse number="12" style="v"/>Det gjorde de så, og de fandt 400 unge jomfruer. Disse piger blev ført til den israelitiske lejr i Shilo i Kana’ans land.</para>
  <para style="p">
    <verse number="13" style="v"/>Derefter sendte man en delegation af sted for at fortælle de 600 overlevende benjaminitter ved Rimmons klippe i ørkenen, at de nu kunne tage hjem i fred. <verse number="14" style="v"/>Det gjorde de så, og de fik overdraget de 400 piger fra Jabesh, men der var ikke koner nok til dem alle. <verse number="15-16" style="v"/>Israelitterne var meget kede af, at Gud således næsten havde udryddet en af deres stammer. De følte medlidenhed med de sidste benjaminitter og lederne spurgte hinanden: „Hvordan skal vi skaffe koner til de sidste 200 mænd? Alle kvinder i Benjamins stamme er jo udryddet. <verse number="17" style="v"/>Der må findes en udvej, så de overlevende kan få efterkommere og stammen kan komme på fode igen, <verse number="18" style="v"/>selv om vi ved vores ed har udelukket muligheden af at bortgifte vores egne døtre til dem.” <verse number="19" style="v"/>Pludselig var der en, som fik en lys idé! „Hør,” sagde han, „måske kan vi løse problemet under den kommende religiøse byfest i Shilo.” (Shilo ligger øst for vejen mellem Betel og Sikem, syd for Lebona og nord for Betel.)</para>
  <para style="p">
    <verse number="20-21" style="v"/>Så blev de enige om at sige til de benjaminitter, som stadig manglede koner: „Hold jer skjult i vinmarkerne uden for Shilo og se godt på de piger, der tager derhen for at danse. Under dansen kommer I frem fra jeres skjulested, og finder jer hver især en pige, som I tager med hjem til Benjamins land. <verse number="22" style="v"/>Når deres fædre og brødre så kommer og nedlægger protest over for os, skal vi nok berolige dem og overtale dem til at lade jer beholde deres døtre, for der var ikke koner nok til jer i Jabesh. Vi skal også nok forklare dem, at de ikke har brudt deres ed, for de har ikke bortgiftet deres døtre frivilligt. I har jo selv taget dem!”</para>
  <para style="p">
    <verse number="23" style="v"/>Så gjorde benjaminitterne, som de fik besked på. De fik hver fat i en pige under festen, hvorefter de hjemførte dem som deres koner til deres eget land. Her genopbyggede de byerne og bosatte sig igen i deres eget stammeområde.</para>
  <para style="p">
    <verse number="24" style="v"/>Derpå opløstes den israelitiske hær, og de forskellige stammer vendte hver for sig tilbage til deres land og deres familier. <verse number="25" style="v"/>Men der var stadig ingen konge i Israel, så alle gjorde, som de havde lyst til.</para>
</usx>
