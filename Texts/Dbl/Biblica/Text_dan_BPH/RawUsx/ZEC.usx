<?xml version="1.0" encoding="UTF-8"?>
<usx version="2.6">
  <book code="ZEC" style="id">- Bibelen på hverdagsdansk (The Bible in Everyday Danish)</book>
  <para style="rem">Copyright © 1985, 1992, 2005, 2013, 2015 by Biblica, Inc.®</para>
  <para style="h">ZAKARIAS’ BOG</para>
  <para style="toc1">Zakarias’ Bog</para>
  <para style="toc2">Zakarias’ Bog</para>
  <para style="toc3">Zak.</para>
  <para style="mt1">Zakarias’ Bog</para>
  <para style="imt">Indledning</para>
  <para style="ip">
    <char style="bd">Forfatter og datering:</char> Zakarias var sammen med profeten Haggaj blandt de 50.000 eksiljøder i Babylonien, som Kyros den Store i 538 f.Kr. sendte tilbage til Jerusalem med besked om at genopbygge Herrens tempel. Zakarias’ profetiske tjeneste, som begyndte i efteråret 520 f.Kr., sigtede især på at inspirere folket til større åndelighed og at motivere dem til at færdiggøre tempelbygningen. Takket være opmuntringen fra både Haggaj og Zakarias blev templet færdigt år 516 f.Kr. under ledelse af den politiske leder, Zerubbabel, og ypperstepræsten Josva.</para>
  <para style="ip">
    <char style="bd">Indhold og budskab:</char> Zakarias’ opgave er at åbenbare Guds plan for sit folks fremtid, en plan, som forudsætter deres omvendelse og samarbejdsvilje samt templets færdiggørelse (<char style="xt">kap. <ref loc="ZEC 8:9-17">8,9-17</ref></char>). Zakarias’ bog består af otte profetiske syner efterfulgt af en række udaterede, senere budskaber og indeholder en lang række specifikke Kristus-profetier (f.eks. <char style="xt">kap. <ref loc="ZEC 3:8-10">3,8-10</ref>; <ref loc="ZEC 6:12-13">6,12-13</ref>; <ref loc="ZEC 9:9-10">9,9-10</ref>; <ref loc="ZEC 10:4">10,4</ref>; <ref loc="ZEC 11:12-13">11,12-13</ref>; <ref loc="ZEC 13:7">13,7</ref>; <ref loc="ZEC 14:4">14,4</ref></char>). Bogen ender med en profetisk beskrivelse af Jesu genkomst og Guds endelige dom over verden.</para>
  <chapter number="1" style="c"/>
  <para style="s1">Et kald til folket om at vende om til Gud</para>
  <para style="p">
    <verse number="1" style="v"/>I den ottende måned i kong Dareios<note caller="+" style="f"><char style="fr" closed="false">1,1 </char><char style="ft" closed="false">Dareios Hystaspes, konge i Persien fra 522-486 f.Kr.</char></note> af Persiens andet regeringsår talte Herren til Israels folk gennem profeten Zakarias, der var søn af Berekja og barnebarn af Iddo:</para>
  <para style="p">
    <verse number="2-4" style="v"/>„Hør, hvad jeg, Herren den Almægtige, siger: Hvis I vil vende om og komme til mig, vil jeg komme jer i møde. Vær ikke som jeres forfædre, som jeg var nødt til at straffe hårdt. Jeg advarede dem gennem mine profeter om at vende om fra deres ugudelige levemåde og onde handlinger, men de nægtede at lytte til mig. <verse number="5" style="v"/>Nu er de alle sammen borte, og profeterne er døde. <verse number="6" style="v"/>Men det, jeg sagde til dem gennem mine tjenere, profeterne, gik i opfyldelse, og de måtte angrende erkende: ‚Herren straffede os for vores onde levevis og handlinger, akkurat som han sagde, at han ville!’ ”</para>
  <para style="s1">Herren opmuntrer Israels folk</para>
  <para style="p">
    <verse number="7" style="v"/>Den 24. dag i den 11. måned<note caller="+" style="f"><char style="fr" closed="false">1,7 </char><char style="ft" closed="false">Teksten tilføjer: „Shebat måned”.</char></note> samme år, talte Herren til mig i et syn om natten. <verse number="8" style="v"/>Jeg så en mand sidde på en rød hest mellem nogle myrtebuske i en kløft. Bag ham var der mange ryttere på røde, brune og hvide heste. <verse number="9" style="v"/>Ved siden af mig stod en engel. „Hvad betyder alle de heste?” spurgte jeg englen. „Det vil du få at se!” svarede han.</para>
  <para style="p">
    <verse number="10" style="v"/>„Herren sendte dem ud for at inspicere hele jorden,” forklarede englen på den røde hest, <verse number="11" style="v"/>der stod mellem myrtebuskene. Derefter aflagde de øvrige ryttere rapport: „Vi har været overalt på jorden, og alle vegne er der fred og ro.” <verse number="12" style="v"/>Da sagde englen på den røde hest: „Almægtige Herre, i 70 år har du været vred på de landflygtige fra Jerusalem og Judas byer. Hvornår vil du gribe ind og vise dem barmhjertighed?”</para>
  <para style="p">
    <verse number="13" style="v"/>Herren talte nu til englen, som stod ved min side, <verse number="14" style="v"/>hvorpå englen henvendte sig til mig og sagde: „Forkynd følgende budskab fra Herren, den Almægtige: ‚Jerusalem og Zions bjerg har en særlig plads i mit hjerte. <verse number="15" style="v"/>Jeg er vred på de selvsikre, gudløse folkeslag, for selv om jeg brugte dem til at straffe mit folk, gik de alt for langt i deres skånselsløse opførsel. <verse number="16" style="v"/>Derfor erklærer jeg, Herren: Jeg kommer Jerusalem i møde med barmhjertighed. Mit tempel skal genrejses, og hele Jerusalem skal genopbygges. Ja, siger jeg, Herren den Almægtige: <verse number="17" style="v"/>Jeg vil igen velsigne Israels byer med velstand, trøste Jerusalems indbyggere og bosætte mig på Zions bjerg.’ ”</para>
  <chapter number="2" style="c"/>
  <para style="s1">De fire horn</para>
  <para style="p">
    <verse number="1" style="v"/>Derefter fik jeg endnu et syn. Jeg så fire horn. <verse number="2" style="v"/>„Hvad betyder de horn?” spurgte jeg englen ved min side. Han svarede: „De repræsenterer de stormagter, som har spredt indbyggerne fra Israel, Juda og Jerusalem for alle vinde.”</para>
  <para style="p">
    <verse number="3" style="v"/>Så viste Herren mig fire smede. <verse number="4" style="v"/>„Hvorfor er de smede her?” spurgte jeg.</para>
  <para style="p">Englen svarede: „De er kommet for at knuse de fire horn som tegn på, at de ugudelige stormagter, som spredte Judas folk, vil miste deres magt.”</para>
  <para style="s1">Målebåndet</para>
  <para style="p">
    <verse number="5" style="v"/>Derefter fik jeg endnu et syn. Jeg så en mand gå med et målebånd i hånden.</para>
  <para style="p">
    <verse number="6" style="v"/>„Hvor skal du hen?” spurgte jeg ham.</para>
  <para style="p">„Jeg skal ud og måle Jerusalems længde og bredde,” svarede han.</para>
  <para style="p">
    <verse number="7" style="v"/>Så kom der en anden engel til syne, og englen ved min side gik ham i møde. <verse number="8" style="v"/>Den anden engel sagde: „Gå hen og sig til den unge mand dér, at der en dag vil bo så mange mennesker og dyr i Jerusalem, at de ikke kan være indenfor byens mure, men må slå sig ned i området udenfor. <verse number="9" style="v"/>Da vil Herren selv være som en mur af ild omkring hele området, og han vil bo midt iblandt dem med sin herlighed.</para>
  <para style="s1">Et kald til at vende hjem og et løfte om Guds indgreb</para>
  <para style="p">
    <verse number="10-11" style="v"/>‚Hør efter!’ siger Herren. ‚Jeg spredte mit folk ud til alle fire verdenshjørner, men nu skal I komme hjem. Flygt fra landet mod nord,<note caller="+" style="f"><char style="fr" closed="false">2,10-11 </char><char style="ft" closed="false">Landet mod nord er Babylonien, jf. <char style="xt"><ref loc="JER 1:14">Jer. 1,14</ref>;</char> 6,22; 10,22.</char></note> red jer selv, I som bor i Babylonien!’ ”</para>
  <para style="p">
    <verse number="12" style="v"/>Og englen fortsatte:<note caller="+" style="f"><char style="fr" closed="false">2,12 </char><char style="ft" closed="false">Det er ikke klart, om det er englen eller Zakarias, der taler.</char></note> „Den almægtige Gud vil vise sin herlighed og demonstrere sin magt over de folkeslag, som udplyndrede jer, for de, der rører jer, rører hans øjeæble.<note caller="+" style="f"><char style="fr" closed="false">2,12 </char><char style="ft" closed="false">Det vil sige det mest sårbare sted, noget, der er dyrebart for en, jf. <char style="xt"><ref loc="DEU 32:10">5.Mos. 32,10</ref>;</char> <char style="xt"><ref loc="PSA 17:8">Sl. 17,8</ref></char>.</char></note> <verse number="13" style="v"/>Han vil slå hårdt ned på dem, og deres egne slaver skal gøre oprør imod dem. Når det sker, vil I forstå, at Herren, den Almægtige, har sendt mig.</para>
  <para style="p">
    <verse number="14" style="v"/>‚Glæd jer og syng af fryd, mit folk!’ siger Herren. ‚For jeg kommer og bosætter mig midt iblandt jer! <verse number="15" style="v"/>Til den tid vil mange mennesker fra andre folkeslag slutte sig til mig og blive en del af mit folk, og jeg vil bosætte mig midt iblandt jer!’ Da vil I forstå, at Herren den Almægtige har sendt mig. <verse number="16" style="v"/>Herren vil igen udvælge Juda til at være sit hellige land og Jerusalem til at være sin hellige by.</para>
  <para style="p">
    <verse number="17" style="v"/>Vær stille for Herren, alle mennesker, for han har rejst sig fra sin himmelske trone for at udføre disse ting.”</para>
  <chapter number="3" style="c"/>
  <para style="s1">Ypperstepræstens nye dragt</para>
  <para style="p">
    <verse number="1" style="v"/>I et andet syn viste Herren mig ypperstepræsten Josva stå foran Herrens engel, mens Satan stod ved hans højre side og anklagede ham. <verse number="2" style="v"/>Herrens engel sagde til Satan: „Så er det nok med dine anklager, Satan! Herren vil straffe dig, for denne mand er som et forkullet stykke træ, reddet ud af ilden.”</para>
  <para style="p">
    <verse number="3" style="v"/>Jeg så, at Josva stod foran englen i snavsede klæder. <verse number="4" style="v"/>Herrens engel sagde da til de omkringstående engle: „Tag det snavsede tøj af ham.” Og henvendt til Josva sagde han: „Jeg har tilgivet dine synder. Nu får du en ren og ny dragt.” <verse number="5" style="v"/>„Sæt også en ren turban på hans hoved,” sagde englen til sine hjælpere. Så gav de ham en ren turban og en ny dragt på.</para>
  <para style="p">
    <verse number="6" style="v"/>Derefter sagde Herrens engel til Josva: <verse number="7" style="v"/>„Hør hvad Herren siger: Hvis du vil adlyde mine befalinger og samvittighedsfuldt udføre dit hverv, vil jeg gøre dig til leder og vogter af mit tempel, og du skal få samme direkte adgang til mig som englene, der står her. <verse number="8" style="v"/>Hør efter, Josva! Du er ypperstepræsten, og sammen med de andre præster er du et symbol på den tjener, jeg vil sende engang: Spiren.<note caller="+" style="f"><char style="fr" closed="false">3,8 </char><char style="ft" closed="false">Eller: „Rodskuddet”. Der er tale om en profetisk hentydning til Messias, og det samme ord forekommer bl.a. i <char style="xt"><ref loc="JER 23:5">Jer. 23,5</ref></char> og 33,15. Navnet „Josva/Jeshua” er det samme navn som „Jesus” og betyder „Frelser”.</char></note> <verse number="9-10" style="v"/>På en enkelt dag vil jeg fjerne den skyld, der ligger over landet. Når den dag kommer, kan I igen trygt byde jeres venner velkomne og nyde freden under vinrankens og figentræets skygge. Se på den sten, som jeg har anbragt foran dig, Josva. Den har syv øjne, og jeg vil skrive noget på den.”</para>
  <chapter number="4" style="c"/>
  <para style="s1">Templet skal bygges ved Guds Ånds kraft</para>
  <para style="p">
    <verse number="1-10" style="v"/>„Hvad betyder stenen og øjnene?” spurgte jeg englen, der forklarede tingene for mig.<note caller="+" style="f"><char style="fr" closed="false">4,1-10 </char><char style="ft" closed="false">Teksten i vers 1-10 er omrokeret for at klargøre sammenhængen.</char></note> „Ved du ikke det?” spurgte han. „Nej,” svarede jeg. Så forklarede englen det: „De syv øjne på stenen er Herrens øjne, som ser alt, hvad der sker på jorden. Det er et budskab fra Herren til Zerubbabel: ‚Ikke ved magt og ikke ved styrke, men ved min Ånd!’ siger Herren, den Almægtige. Det bjerg af modstand, som ligger foran Zerubbabel, skal blive jævnet med jorden. Og når han sætter den sidste sten på plads i det nye tempel, vil folket råbe af glæde: ‚Herren har vist sin nåde imod os!’ Det var Zerubbabel, der lagde fundamentet til det nye tempel, og han vil også komme til at fuldføre det, siger Herren. Når det sker, vil folket indse, at det er Herren, den Almægtige, der har sendt mig. De, som ringeagtede den spæde begyndelse, vil glæde sig, når de ser det færdige tempel.”</para>
  <para style="s1">Guldlysestagen med de to oliventræer</para>
  <para style="p">Så var det, som om jeg faldt i søvn, og jeg så et nyt syn. Englen, som før havde talt til mig, kom hen og vækkede mig. „Hvad ser du nu?” spurgte han. „Jeg ser en lysestage af rent guld,” svarede jeg. „Den har syv olielamper og en beholder foroven, hvorfra olien løber ned til lamperne gennem syv rør. Jeg ser også to oliventræer, et på hver side af oliebeholderen.” <verse number="11" style="v"/>Så spurgte jeg englen: „Hvilken betydning har de to oliventræer, der står på hver sin side af lysestagen? <verse number="12" style="v"/>Og hvad betyder de to gyldne oliestrømme, som løber fra træerne ned til beholderen?” <verse number="13" style="v"/>„Ved du ikke, hvad de betyder?” sagde han. „Nej,” svarede jeg. <verse number="14" style="v"/>„Det er de to, som er udvalgt og salvet med Guds Ånd til at tjene jordens Herre.”</para>
  <chapter number="5" style="c"/>
  <para style="s1">Den flyvende bogrulle</para>
  <para style="p">
    <verse number="1" style="v"/>I det næste syn så jeg en bogrulle, der kom flyvende gennem luften. <verse number="2" style="v"/>„Hvad ser du?” spurgte englen. „En flyvende bogrulle!” svarede jeg. „Den ser ud til at være omkring 10 m lang og 5 m høj.”</para>
  <para style="p">
    <verse number="3" style="v"/>„På den bogrulle har Herren skrevet en dom, som gælder alle i hele landet,” forklarede englen. „De, som stjæler og lyver, har længe nok undgået deres straf. <verse number="4" style="v"/>Men nu sender jeg min dom over enhver, der stjæler, og over alle, der sværger falsk ved mit navn, siger Herren. Dommen vil ramme deres hjem og familier og ødelægge dem totalt.”</para>
  <para style="s1">Kvinden i tønden</para>
  <para style="p">
    <verse number="5" style="v"/>Derefter kom englen igen hen til mig. „Kig op! Kan du se noget, der kommer svævende herhen?” spurgte han. <verse number="6" style="v"/>„Ja, hvad er det?” spurgte jeg. „En tønde til at måle korn med, men den er fyldt med landets synder,” forklarede han.</para>
  <para style="p">
    <verse number="7" style="v"/>I det samme blev tøndens tunge blylåg løftet, og jeg så, at der sad en kvinde nede i den. <verse number="8" style="v"/>„Den kvinde symboliserer ondskaben på jorden,” forklarede englen. Så skubbede han hende tilbage i tønden og lagde låget på.</para>
  <para style="p">
    <verse number="9" style="v"/>Da jeg kiggede op igen, så jeg to kvinder med storkevinger komme svævende gennem luften. De løftede tønden op og fløj af sted med den. <verse number="10" style="v"/>„Hvor bærer de tønden hen?” spurgte jeg englen.</para>
  <para style="p">
    <verse number="11" style="v"/>„Til Babylon,” svarede han. „Der vil man bygge et tempel for kvinden, og når det er færdigt, vil man anbringe hende på en piedestal.”</para>
  <chapter number="6" style="c"/>
  <para style="s1">De fire vogne</para>
  <para style="p">
    <verse number="1" style="v"/>Igen kiggede jeg op, og jeg så fire stridsvogne, som kom farende frem mellem to bjerge, der var hårde som bronze. <verse number="2" style="v"/>Den første vogn blev trukket af røde heste, den næste af sorte, <verse number="3" style="v"/>den tredje af hvide og den fjerde af blakkede heste.</para>
  <para style="p">
    <verse number="4" style="v"/>„Hvad betyder det?” spurgte jeg englen. <verse number="5" style="v"/>Han svarede: „Det er himlens fire ånder, som netop er kommet fra jordens Herre. De bliver sendt ud for at udføre hans befaling. <verse number="6" style="v"/>Vognen med de sorte heste skal køre mod nord, og den med de hvide heste vil følge bagefter,<note caller="+" style="f"><char style="fr" closed="false">6,6 </char><char style="ft" closed="false">Eller måske: „mod vest”.</char></note> mens vognen med de blakkede heste skal sydpå. <verse number="7" style="v"/>De er ivrige efter at komme af sted ud over jorden.” Så sagde han: „Af sted med jer! Drag ud over jorden!” Og de fór af sted. <verse number="8" style="v"/>Derefter råbte han til mig: „Den stridsvogn som farer mod nord, vil udføre Herrens retfærdige dom over landene mod nord.”</para>
  <para style="s1">Josvas krone</para>
  <para style="p">
    <verse number="9" style="v"/>Derefter sagde Herren til mig: <verse number="10-11" style="v"/>„Tag hen til Heldaj, Tobija og Jedaja, som lige er ankommet fra eksilet i Babylon, og bed om noget af det sølv og guld, de har bragt med sig. Gå derefter straks hen til Joshijas, Zefanjas søns, hus. Han skal lave en krone af guldet og sølvet. Den skal du sætte på ypperstepræsten Josvas hoved, <verse number="12" style="v"/>og du skal sige til ham fra den almægtige Gud: ‚Du repræsenterer den, som skal komme, ham, hvis navn er Spiren,<note caller="+" style="f"><char style="fr" closed="false">6,12 </char><char style="ft" closed="false">Eller: „Rodskuddet”. Begge ord peger hen på den kommende Messias.</char></note> og som skal spire frem fra det sted, hvor stubben er. Han skal bygge Herrens tempel. <verse number="13" style="v"/>Ikke alene skal han bygge Herrens tempel, men han skal blive æret som en konge. Han skal regere fra sin trone og være både konge og præst, og han vil skabe fred.’ <verse number="14" style="v"/>Kronen skal derefter opbevares i Herrens tempel til minde om Heldaj, Tobija, Jedaja og Joshija.”</para>
  <para style="p">
    <verse number="15" style="v"/>Senere vil der komme folk langvejsfra for at være med til at bygge Herrens tempel. Når det sker, vil I forstå, at Herren, den Almægtige, har sendt mig. Alt dette vil gå i opfyldelse, hvis I lytter og gør, hvad Herren, jeres Gud siger til jer.</para>
  <chapter number="7" style="c"/>
  <para style="s1">Opfordring til at vise retfærdighed og barmhjertighed</para>
  <para style="p">
    <verse number="1" style="v"/>Den fjerde dag i den niende måned<note caller="+" style="f"><char style="fr" closed="false">7,1 </char><char style="ft" closed="false">Teksten tilføjer: „kislev måned”.</char></note> i kong Dareios’ fjerde regeringsår talte Herren igen til mig.</para>
  <para style="p">
    <verse number="2" style="v"/>Lederne i Betel havde sendt en delegation til templet i Jerusalem, anført af Sarezer og Regem-Melek. <verse number="3" style="v"/>De kom for at spørge præsterne og profeterne dér, om man fortsat skulle overholde den årlige sørge- og fastedag i den femte måned.<note caller="+" style="f"><char style="fr" closed="false">7,3 </char><char style="ft" closed="false">For at sørge over Jerusalems og templets ødelæggelse.</char></note> <verse number="4" style="v"/>Da gav Herren, den Almægtige, mig følgende budskab til præsterne og hele folket: <verse number="5" style="v"/>„Når I har fastet og sørget i den femte og syvende<note caller="+" style="f"><char style="fr" closed="false">7,5 </char><char style="ft" closed="false">Til minde om mordet på Gedalja, jf. <char style="xt"><ref loc="2KI 25:25">2.Kong. 25,25</ref></char>.</char></note> måned i de sidste 70 år, er det virkelig mig I har fastet for? <verse number="6" style="v"/>Og når I spiser offermåltiderne, tænker I så ikke kun på at spise og drikke? <verse number="7" style="v"/>Ved I ikke, at profeterne advarede imod den slags hykleri allerede for længe siden, da Jerusalem og dens forstæder tillige med de vestlige bakkeskråninger og Negev endnu var beboet, og der var fred i landet? <verse number="8-9" style="v"/>Derfor siger Herren, den Almægtige: Vær retfærdige i jeres domme, tag hensyn til hinanden og vær barmhjertige. <verse number="10" style="v"/>I må ikke udnytte enkernes og de forældreløses svaghed, ikke se ned på de fattige og fremmede og ikke udtænke onde planer imod hinanden. <verse number="11" style="v"/>Alt dette indprentede jeg allerede jeres forfædre, men de ville ikke høre efter og stak stædigt fingrene i ørerne. <verse number="12" style="v"/>De gjorde deres hjerter hårde som sten, så de hverken overholdt Toraen eller lyttede til de budskaber, som Herren, den Almægtige, ved sin Ånd bragte dem gennem tidligere tiders profeter. Derfor ramte Guds vrede dem. <verse number="13" style="v"/>Siden de ikke ville høre, når jeg kaldte på dem, ville jeg heller ikke lytte til dem, når de kaldte. <verse number="14" style="v"/>Det var derfor, jeg spredte dem for alle vinde blandt fremmede folkeslag. Deres land kom til at ligge øde hen, og ingen havde lyst til at rejse igennem det. De var skyld i, at det udvalgte land blev til en ødemark.”</para>
  <chapter number="8" style="c"/>
  <para style="s1">Herren lover at velsigne Jerusalem</para>
  <para style="p">
    <verse number="1" style="v"/>Dernæst sagde Herren til mig: <verse number="2" style="v"/>„Jerusalem har en særlig plads i mit hjerte, og jeg er vred på dem, der så grusomt raserede byen. <verse number="3" style="v"/>Jeg vil vende tilbage til Zion og bosætte mig der, og Jerusalem skal kaldes ‚Sandhedens og retfærdighedens by’, og tempelbjerget ‚Den Almægtiges hellige bjerg’.</para>
  <para style="p">
    <verse number="4" style="v"/>På Jerusalems torve skal der atter sidde gamle kvinder og mænd, som bruger stok på grund af deres høje alder, <verse number="5" style="v"/>og gaderne skal vrimle af legende drenge og piger. <verse number="6" style="v"/>Jeg ved, at det lyder som en umulighed for den rest, som er tilbage af Judas folk, men det er ikke umuligt for mig, siger Herren. <verse number="7" style="v"/>Jeg vil samle mit folk fra øst og fra vest <verse number="8" style="v"/>og føre dem hjem til Jerusalem. De skal være mit folk, og jeg vil være deres Gud, så de kan opleve sandhed og retfærdighed.</para>
  <para style="p">
    <verse number="9" style="v"/>Vær ved godt mod og fortsæt arbejdet med at genopbygge templet. I har hørt Herrens opmuntrende ord gennem profeterne både nu, og dengang genopbygningen af templet skulle til at begynde. <verse number="10" style="v"/>Før I begyndte, var der stor fattigdom, og ingen kunne være i fred for fjenderne, ja, alle var fjendtlige over for hinanden. <verse number="11" style="v"/>Men nu bliver det anderledes, siger Herren, den Almægtige. <verse number="12" style="v"/>Nu skaber jeg fred og fremgang. Vinstokkene skal igen bære frugt, jorden skal igen frembringe korn, og himlen give regn. Sådan vil jeg velsigne den rest af mit folk, som er tilbage. <verse number="13" style="v"/>Både Judas og Israels land har været et eksempel til skræk og advarsel for andre folkeslag, men jeg vil frelse dem, så de i stedet kan blive til velsignelse. Vær derfor ikke bange, men tag mod til jer. <verse number="14-15" style="v"/>Ligesom jeg før i tiden satte mig for at straffe jeres forfædre, når de vækkede min vrede, og jeg ikke ændrede mening, sådan har jeg nu sat mig for at velsigne Jerusalem og Judas folk. Vær derfor ikke bange. <verse number="16" style="v"/>Men I skal tale sandhed og lade retfærdigheden råde i jeres retssager, så der bliver fred. <verse number="17" style="v"/>Læg ikke ondskabsfulde planer imod hinanden og sværg ikke falsk, for den slags hader jeg, siger Herren.</para>
  <para style="p">
    <verse number="18-19" style="v"/>Hvad angår fastedagene i den fjerde, femte, syvende og tiende måned, så skal de blive til glædesfester. I skal sætte en ære i at elske sandheden og holde fred med hinanden. <verse number="20" style="v"/>Engang vil folk fra hele verden komme til jer, siger Herren, den Almægtige. <verse number="21" style="v"/>De vil sige til hinanden: ‚Kom, lad os rejse til Jerusalem og søge Herren, så han kan velsigne os! Jeg er parat til at tage af sted!’ <verse number="22" style="v"/>Selv mennesker fra de store nationer vil komme til Jerusalem for at søge Herren og bede om hans velsignelse. <verse number="23" style="v"/>Til den tid vil ti mennesker fra alverdens nationer flokkes om en enkelt jøde, tage ham i ærmet og sige: ‚Lad os få lov at tage med dig, for vi har hørt, at Gud er med jer!’ ”</para>
  <chapter number="9" style="c"/>
  <para style="s1">Dommen over Israels fjender</para>
  <para style="p">
    <verse number="1" style="v"/>Det følgende er et profetisk ord om landet Hadrak<note caller="+" style="f"><char style="fr" closed="false">9,1 </char><char style="ft" closed="false">Et symbolsk navn, der betyder „stærk-svag”. Det er uklart, om der tænkes på Syrien eller det medisk-persiske rige.</char></note> og specielt om byen Damaskus, for hele menneskeheden og specielt Israels stammer står til ansvar over for Herren. <verse number="2" style="v"/>Hans straf vil ramme Hamat ved grænsen til Damaskus, og han vil slå ned på Tyrus og Sidon på trods af deres dygtighed. <verse number="3" style="v"/>Selvom Tyrus har bygget sig en stærk fæstning og samlet sig sølv og guld i massevis, <verse number="4" style="v"/>vil Herren ødelægge byen, skubbe dens fæstning i havet, og lade ilden opæde resten.</para>
  <para style="p">
    <verse number="5" style="v"/>„Ashkalon vil høre om det og ryste af skræk,” siger Herren. „Gaza og Ekron vil vånde sig i fortvivlelse og håbløshed. Gaza vil miste sin konge, Ashkalon vil blive folketom, <verse number="6" style="v"/>og et fremmed folk vil overtage Ashdod. Sådan gør jeg ende på filistrenes hovmod. <verse number="7" style="v"/>Jeg sætter en stopper for deres afgudsdyrkelse og river det blodige offerkød ud af munden på dem. Men en rest af dem skal vende sig til Gud og indlemmes som en slægt i Judas folk, ligesom jebusitterne for længe siden blev det. <verse number="8" style="v"/>Og jeg vil slå lejr omkring mit folk og forhindre, at fremmede hære kommer ind i landet. Jeg vil selv stå vagt om min ejendom.”</para>
  <para style="s1">Kongen kommer</para>
  <para style="p">
    <verse number="9" style="v"/>„Fryd jer og råb af glæde, Jerusalems indbyggere! Se, jeres konge er på vej. Han kommer med retfærdighed og frelse, og han er ydmyg og rider på et hanæsel—det er et æselføl. <verse number="10" style="v"/>Jeg vil fjerne stridsvognene fra Israel og krigshestene fra Jerusalem, og jeg vil afvæbne de stridende grupper. Kongen vil bringe fred til alle folkeslag, og han skal herske overalt, fra hav til hav, og fra Eufratfloden til jordens ende.</para>
  <para style="p">
    <verse number="11" style="v"/>På grund af den pagt, jeg indgik med jer, og som blev beseglet med blod, vil jeg befri jer fra jeres fangehuller. <verse number="12" style="v"/>Kom hjem i sikkerhed, for nu er der håb. Jeg lover i dag at give jer dobbelt så meget tilbage, som I har mistet. <verse number="13" style="v"/>Juda, du er min bue! Israel, du er min pil! Jerusalem, du er mit sværd, hvormed jeg skal besejre fjenderne.”</para>
  <para style="s1">Kongen leder sit folk i det endelige slag</para>
  <para style="p">
    <verse number="14" style="v"/>Herren selv vil lede sit folk i kampen. Hans pile farer af sted som lyn. Den Almægtige blæser alarm, stormer frem som en hvirvelvind fra ørkenen i syd. <verse number="15" style="v"/>Han beskytter sit folk, mens de slår fjenderne ned og træder dem under fode. De bliver som berusede af sejren og hugger fjenden ned i et stort blodbad. <verse number="16" style="v"/>Til den tid skal Herren, deres Gud, frelse dem, som hyrden, der redder sin hjord, og de skal stråle i det land, han har givet dem, som juveler i en kongekrone. <verse number="17" style="v"/>Hvilken vidunderlig fremtid. De unge mænd og piger vil være sunde og stærke, for der skal være rigeligt med korn og vin.</para>
  <chapter number="10" style="c"/>
  <para style="s1">Herrens omsorg for sit folk</para>
  <para style="p">
    <verse number="1" style="v"/>Bed Herren om regn om foråret, for så vil regnen give vækst til markens planter. Det er jo Herren, der skaber tordenskyerne og sender regn. <verse number="2" style="v"/>Husgudernes svar var falske, og sandsigernes syner var svindel. Alle deres drømme var kun tomme ord. Derfor fór I vild som får, der ingen hyrde har.</para>
  <para style="p">
    <verse number="3" style="v"/>„Jeg er vred på dem, som skulle være hyrder og ledere for mit folk,” siger Herren, den Almægtige. „Jeg vil velsigne min hjord, Judas folk. De skal ikke længere være som vildfarne får, men stærke som prægtige stridsheste. <verse number="4" style="v"/>Jeg vil oprejse ledere iblandt dem, som skal give støtte, håb og sejr. <verse number="5" style="v"/>Folket skal blive mægtige krigere for Herren og træde fjenderne ned i støvet under deres fødder. Herren er med dem i kampen, så deres fjender lider nederlag.</para>
  <para style="p">
    <verse number="6" style="v"/>Jeg gør Juda stærk og redder Israel. Jeg vil være barmhjertig imod dem og føre dem hjem. Det skal være, som om jeg aldrig havde forstødt dem, for jeg er Herren, deres Gud, og jeg hører deres råb om hjælp. <verse number="7" style="v"/>Jeg gør dem stærke, som var de heltemodige krigere, og jeg gør dem glade, som havde de drukket vin. Deres børn skal se det og glæde sig, og alle skal juble over Herren. <verse number="8" style="v"/>Jeg kalder dem hjem og samler dem sammen, for jeg har befriet dem. De skal igen blive talrige som før. <verse number="9" style="v"/>Selv om jeg spredte dem blandt fjerne folkeslag, vil de aldrig glemme mig. Både de og deres børn skal vende hjem til deres eget land. <verse number="10" style="v"/>Fra Egypten og Assyrien henter jeg dem og lader dem bosætte sig i Gilead og Libanon. Der vil ikke være plads til dem alle. <verse number="11" style="v"/>Når jeg, Herren, fører mit folk gennem trængslens hav, lægger bølgerne sig. Nilens strømme tørrer ud, og Assyriens og Egyptens herredømme over mit folk får ende. <verse number="12" style="v"/>Jeg gør mit folk stærkt, og hvor de end kommer frem, vil de vandre i min kraft, erklærer Herren.</para>
  <chapter number="11" style="c"/>
  <para style="s1">Dom over Israel</para>
  <para style="p">
    <verse number="1" style="v"/>Luk portene op, Libanon, så ilden kan fortære dine cedertræer. <verse number="2" style="v"/>Græd, cypresser, for de majestætiske cedertræer er totalt ødelagte. Græd i fortvivlelse, Bashans egetræer, for den tætte skov er fuldstændig ryddet. <verse number="3" style="v"/>Hør, hvor landets ledere klager, for nu er det forbi med deres velstand. Hør, hvor løverne brøler, for Jordandalens krat er afsvedet.”</para>
  <para style="s1">De to hyrder</para>
  <para style="p">
    <verse number="4" style="v"/>Derefter sagde Herren min Gud til mig: „Gå hen og pas en flok får, der snart skal slagtes. <verse number="5" style="v"/>De, der køber fårene, er i deres fulde ret til at slagte dem. De, der ejer fårene, siger: ‚Gud ske lov, nu er vi rige!’ De har slet ingen medlidenhed med fårene. <verse number="6" style="v"/>På samme måde vil jeg ikke have medlidenhed med landets indbyggere, men lade dem falde i kløerne på deres egne onde ledere, som skal undertrykke dem og ødelægge landet. Og jeg vil ikke gribe ind og redde dem.”</para>
  <para style="p">
    <verse number="7" style="v"/>Så tog jeg et job som hyrde for en flok får, der skulle sælges til opkøbere og slagtes. Jeg anskaffede mig to hyrdestave. Den ene kaldte jeg Barmhjertighed, den anden Sammenhold, og jeg vogtede fårene, som jeg havde fået besked på. <verse number="8" style="v"/>I løbet af en måned skaffede jeg tre onde hyrder af vejen. Men fårene brød sig ikke om mig, så jeg mistede tålmodigheden med dem.</para>
  <para style="p">
    <verse number="9" style="v"/>Så sagde jeg: „Jeg vil ikke være hyrde for jer længere. Det kan godt være, I bliver dræbt af vilde dyr, men det er der ikke noget at gøre ved. Og de overlevende kan få lov at angribe hinanden.”</para>
  <para style="p">
    <verse number="10" style="v"/>Derpå tog jeg den stav, jeg havde kaldt Barmhjertighed, og brækkede den midt over for at vise, at jeg ikke længere ville beskytte dem mod de fremmede nationer. <verse number="11" style="v"/>Så var det job forbi. Men fårenes ejere,<note caller="+" style="f"><char style="fr" closed="false">11,11 </char><char style="ft" closed="false">Teksten er uklar og oversættelsen usikker.</char></note> som havde overværet dramaet, forstod godt, at det var et budskab fra Herren. <verse number="12" style="v"/>Da sagde jeg til dem: „Hvis I synes, så giv mig min løn. Hvis I ikke vil betale, så lad være!” Så betalte de mig 30 sølvstykker.<note caller="+" style="f"><char style="fr" closed="false">11,12 </char><char style="ft" closed="false">Den normale pris for en slave.</char></note> <verse number="13" style="v"/>Da sagde Herren til mig: „Giv pottemageren<note caller="+" style="f"><char style="fr" closed="false">11,13 </char><char style="ft" closed="false">Eller: „kandestøberen”. Det hebraiske ord betyder „den, der former” og kan også bruges om at udtænke planer. Det kunne være en hentydning til de religiøse ledere, der udtænker deres egne planer, jf. <char style="xt"><ref loc="MAT 26:15">Matt. 26,15</ref></char> og 27,3-10. En syrisk oversættelse taler om „skatkammeret”.</char></note> den ‚enorme’ sum penge, de vurderede mig til!” Så tog jeg de 30 sølvstykker og kastede dem ind i tempelgården til pottemageren.</para>
  <para style="p">
    <verse number="14" style="v"/>Dernæst brækkede jeg den anden stav, som jeg havde kaldt Sammenhold, for på den måde at vise, at sammenholdet mellem Juda og Israel var brudt.</para>
  <para style="p">
    <verse number="15" style="v"/>Derefter sagde Herren til mig: „Gå igen hen og tag et job som hyrde, men opfør dig som en ondskabsfuld hyrde. <verse number="16" style="v"/>Det skal illustrere, hvordan jeg vil overlade mit folk til en hyrde, der ikke hjælper de får, som er i fare, ikke opsøger de vildfarne, ikke læger de tilskadekomne eller sørger for foder til de raske. Tværtimod slagter og spiser han de bedste af dyrene og splitter endda klovene ad.<note caller="+" style="f"><char style="fr" closed="false">11,16 </char><char style="ft" closed="false">For at få de sidste rester af kød med.</char></note> <verse number="17" style="v"/>Ve den uduelige hyrde, som ikke vogter min hjord ordentligt. Sværdet skal ramme hans arm, så armen bliver lammet, og det skal gennembore hans højre øje, så han mister synet.”</para>
  <chapter number="12" style="c"/>
  <para style="s1">Gud vil tilintetgøre Jerusalems fjender</para>
  <para style="p">
    <verse number="1" style="v"/>Det følgende er et budskab til Israel fra Herren, som udspændte himlen, lagde jordens fundament og gav mennesket liv og ånde:</para>
  <para style="p">
    <verse number="2" style="v"/>„Engang vil nabolandenes folkeslag angribe Judas land og belejre Jerusalem, men de vil få min vrede at føle, så de bliver helt fortumlede. <verse number="3" style="v"/>Til den tid vil jeg gøre Jerusalem til en tung sten, som de ikke kan løfte. Prøver de på det, kommer de til skade. Alle jordens nationer vil samle sig imod mit folk. <verse number="4" style="v"/>Men da vil jeg gøre alle fjendens heste panikslagne og rytterne vanvittige. Jeg vil stå vagt over mit folk og gøre fjenderne blinde. <verse number="5" style="v"/>Da vil Judas ledere forstå, at Jerusalems indbyggere får deres styrke fra Herren, den almægtige Gud.</para>
  <para style="p">
    <verse number="6" style="v"/>Til den tid vil jeg gøre Juda til en ild, der antænder tørt brænde, en fakkel, der sætter neg i brand. Judas folk vil besejre nabolandene, så Jerusalems indbyggere kan få lov at være i fred. <verse number="7" style="v"/>Herren vil først give sejr til hæren fra det judæiske opland, for at Jerusalems indbyggere og Davids slægt ikke skal tro, de er bedre end det øvrige Juda.</para>
  <para style="p">
    <verse number="8" style="v"/>Da vil Herren komme Jerusalems indbyggere til hjælp, så den svageste føler sig stærk som kong David, og Davids kongelige slægt skal lede dem med en autoritet, som svarer til Herrens engels, ja, med Guds egen autoritet. <verse number="9" style="v"/>Til den tid vil jeg tilintetgøre alle de folkeslag, som angriber Jerusalem.</para>
  <para style="s1">Folket omvender sig</para>
  <para style="p">
    <verse number="10" style="v"/>Til den tid vil jeg udgyde nådens og bønnens ånd over Davids kongelige slægt og Jerusalems indbyggere, og de vil få øje på ham, som de har gennemboret. De vil sørge over ham, som man sørger over sin eneste søn, og klage, som man klager over sin førstefødtes død. <verse number="11" style="v"/>Sorgen og klagen i Jerusalem skal være lige så stor som dødsklagen ved Hadad-Rimmon<note caller="+" style="f"><char style="fr" closed="false">12,11 </char><char style="ft" closed="false">Hvor den gudfrygtige kong Josias blev dræbt af den egyptiske hær, jf. <char style="xt"><ref loc="2CH 35:20-25">2.Krøn. 35,20-25</ref></char>.</char></note> i Megiddodalen. <verse number="12-14" style="v"/>Der skal være landesorg, for hele Israels folk skal synke i knæ af gråd og anger, både kongeslægten, præsteslægterne og menigmand. Alle landets slægter skal sørge, mændene for sig og kvinderne for sig.</para>
  <chapter number="13" style="c"/>
  <para style="s1">Israel skal renses for synd</para>
  <para style="p">
    <verse number="1" style="v"/>Til den tid lader jeg en kilde springe frem, som skal rense Davids slægt og Jerusalems indbyggere fra synd og ugudelighed. <verse number="2" style="v"/>Jeg vil udrydde alle afguder af landet, så deres navne ikke længere skal huskes. Også spåmænd og falske profeter fjerner jeg fra landet. <verse number="3" style="v"/>Hvis nogen derefter begynder at profetere falsk, vil hans egen familie anklage ham: ‚Du profeterer jo falsk i Herrens navn! Derfor skal du dø!’ Derefter vil hans egen familie dræbe ham. <verse number="4" style="v"/>De falske profeter tør derfor ikke længere profetere åbenlyst eller iklæde sig den særlige profetdragt. <verse number="5" style="v"/>Tværtimod vil de sige: ‚Jeg er ikke nogen profet, bare en almindelig bonde. Jeg har dyrket jorden hele mit liv.’ <verse number="6" style="v"/>Og hvis nogen spørger dem: ‚Hvordan har du fået de ar på armene?’<note caller="+" style="f"><char style="fr" closed="false">13,6 </char><char style="ft" closed="false">Det var almindeligt blandt afgudsprofeterne at skære sig selv i armene, jf. <char style="xt"><ref loc="1KI 18:28">1.Kong. 18,28</ref></char>.</char></note> skal han svare: ‚Årh, dem har jeg fået i mine elskeres hus.’ ”<note caller="+" style="f"><char style="fr" closed="false">13,6 </char><char style="ft" closed="false">Meningen er uklar. Måske er der tale om afgudsdyrkelse, jf. Hoseas 2, måske angreb fra en mand, hvis kone havde haft et forhold til bonden.</char></note></para>
  <para style="s1">En rest bliver renset som gennem ild</para>
  <para style="p">
    <verse number="7" style="v"/>„Rejs dig, du sværd, og angrib min hyrde, slå ham, som står mig nær,” siger Herren, den Almægtige. „Slå hyrden ned, og fårene vil blive spredt. Men jeg vil hjælpe de ydmyge.<note caller="+" style="f"><char style="fr" closed="false">13,7 </char><char style="ft" closed="false">Meningen uklar. „Vende min hånd imod” er som regel med straf, men kan også være med hjælp. „De ydmyge” kan også betyde „de ringe, svage, foragtede”, og ud fra de næste vers er der måske tale om de overlevende, der omvender sig.</char></note> <verse number="8" style="v"/>To tredjedele af landets befolkning skal omkomme, men en tredjedel skal overleve. <verse number="9" style="v"/>Den tredjedel vil jeg føre gennem ild, så de renses, som man renser sølv og forædler guld. Da skal de råbe til mig om hjælp, og jeg vil høre deres råb og sige: ‚De er mit folk!’ hvortil de skal svare: ‚Herren er vores Gud!’ ”</para>
  <chapter number="14" style="c"/>
  <para style="s1">Herren skal herske</para>
  <para style="p">
    <verse number="1-2" style="v"/>Der vil komme en tid,<note caller="+" style="f"><char style="fr" closed="false">14,1-2 </char><char style="ft" closed="false">Mange fortolkere mener, at der her er tale om den 7-årige trængselstid for det jødiske folk, jf. <char style="xt"><ref loc="REV 4-18">Åb. 4–18</ref></char>.</char></note> hvor Herren vil samle nationerne til en sidste kamp mod Jerusalem. Byen vil blive indtaget, husene plyndret, kvinderne voldtaget og halvdelen af befolkningen sendt i eksil, mens den anden halvdel bliver i byen.</para>
  <para style="p">
    <verse number="3" style="v"/>Men da vil Herren skride til handling og nedkæmpe de fjendtlige nationer, sådan som han gjorde i gamle dage. <verse number="4" style="v"/>Når han sætter sine fødder på Olivenbjerget øst for Jerusalem, vil det kløves midt igennem fra øst til vest. Bjergets ene halvdel vil bevæge sig mod nord og den anden halvdel mod syd, så der dannes en stor dal imellem dem. <verse number="5" style="v"/>Gennem den dal skal I undslippe, for den når hele vejen til Atzal.<note caller="+" style="f"><char style="fr" closed="false">14,5 </char><char style="ft" closed="false">Sandsynligvis det samme som <char style="tl">Bet-Etzel</char> i <char style="xt"><ref loc="MIC 1:11">Mika 1,11</ref></char>, et sted tæt ved Jerusalem.</char></note> I skal flygte, som man flygtede for jordskælvet på kong Uzzija af Judas tid. Da skal Herren, vores Gud, komme, og han har sine hellige med.<note caller="+" style="f"><char style="fr" closed="false">14,5 </char><char style="ft" closed="false">Se <char style="xt"><ref loc="JUD 1:14">Jud. 14</ref></char>, <char style="xt"><ref loc="REV 14:1">Åb. 14,1</ref></char>.</char></note></para>
  <para style="p">
    <verse number="6" style="v"/>Til den tid skal det naturlige lys forsvinde, for de mægtige lysgivere på himlen skal smelte. <verse number="7" style="v"/>Det bliver helt enestående, og kun Herren ved, hvornår det vil ske. Der skal ikke længere være dag og nat, for om aftenen vil det være lige så lyst som midt på dagen.</para>
  <para style="p">
    <verse number="8" style="v"/>Til den tid skal der strømme livgivende vand ud fra Jerusalem, dels i retning af Dødehavet, dels i retning af Middelhavet, og vandet skal strømme både sommer og vinter.</para>
  <para style="p">
    <verse number="9" style="v"/>Da skal Herren være konge over hele jorden, og alle skal erkende, at der ikke er nogen anden Gud. <verse number="10" style="v"/>Hele landet fra Geba i nord til Rimmon i syd skal sænkes, så det bliver en mægtig slette, men Jerusalem skal ligge hævet derover og dække arealet fra Benjamins Port over til den gamle port og videre til Hjørneporten og Hananeltårnet og til de kongelige vinperser. <verse number="11" style="v"/>Da kan de bo trygt i byen, for den vil aldrig igen opleve Guds straf og blive ødelagt.</para>
  <para style="p">
    <verse number="12" style="v"/>Herren vil sende en plage over de folk, som drog i krig mod Jerusalem. De bliver som omvandrende lig. Deres krop begynder at rådne, mens de endnu er i live, øjnene rådner i øjenhulerne, og tungen rådner i munden på dem. <verse number="13" style="v"/>De bliver så panikslagne, at de griber fat i hinanden og hugger hinanden ned. <verse number="14" style="v"/>Hele Judas befolkning skal gå ind i kampen for at forsvare Jerusalem. De skal tage rigt bytte fra deres fjender, mængder af guld, sølv og fornemt tøj. <verse number="15" style="v"/>Fjendernes heste, muldyr, kameler, æsler og alt deres kvæg skal rammes af den samme frygtelige plage.</para>
  <para style="p">
    <verse number="16" style="v"/>Men de overlevende fra de nationer, der angreb Jerusalem, skal nu hvert år tage derhen for at tilbede Kongen, den almægtige Herre, og fejre løvhyttefesten. <verse number="17" style="v"/>Hvis nogen nægter at komme til Jerusalem for at tilbede Kongen, den almægtige Herre, vil de blive nægtet regn i deres land. <verse number="18" style="v"/>Og hvis Egypten nægter at komme, vil Gud straffe landet med en ny plage. <verse number="19" style="v"/>Sådan vil Herren straffe både Egypten og alle andre nationer, som ikke vil drage op for at fejre løvhyttefesten.</para>
  <para style="p">
    <verse number="20" style="v"/>Til den tid skal hestenes bjælder have følgende indskrift: „Indviet til Herren!” Kødgryderne i Herrens tempel skal være lige så hellige som alterets offerskåle. <verse number="21" style="v"/>Ja, hver eneste gryde i hele Jerusalem og Juda skal være indviet til Herren og til fri disposition for enhver, som kommer for at ofre til Herren. Og der skal ikke mere være nogen, der driver handel i Herrens tempel.</para>
</usx>
