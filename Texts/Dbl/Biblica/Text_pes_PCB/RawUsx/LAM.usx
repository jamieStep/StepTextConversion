<?xml version="1.0" encoding="UTF-8"?>
<usx version="2.6">
  <book code="LAM" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">مراثی</para>
  <para style="toc1">مراثی ارميا</para>
  <para style="toc2">مراثی</para>
  <para style="toc3">مراثی</para>
  <para style="mt1">مراثی ارميا</para>
  <para style="imt">مقدمه</para>
  <para style="ip">اين كتاب را ارميای نبی پس از ويرانی اورشليم می‌نويسد. بابل بسياری از مردم يهودا را به اسارت می‌برد. آنانی كه در اورشليم باقی می‌مانند با مشكلات بی‌شماری مواجه می‌شوند. كار می‌كنند اما گرسنه سر به بالين می‌نهند. اقوام و خويشان آنان در اسارت بابل هستند و معلوم نيست چه بر سرشان خواهد آمد.</para>
  <para style="ip">ارميا نيز در غم هموطنانش شريک است. او در اين كتاب احساسات جريحه‌دار خود و مردم اورشليم را با بيانی پراحساس توصيف می‌نمايد. حتی در نهايت يأس و نوميدی، ارميا در اين كتاب از امانت و وفاداری خداوند سخن می‌گويد. مردم اورشليم نيک می‌دانند كه مصيبت آنان به دلیل زير پا نهادن فرامين خداوند بوده است، لذا به گناهان خود اعتراف می‌كنند و از خداوند طلب بخشايش می‌نمايند.</para>
  <para style="ip">ارميا را «نبی گريان» گفته‌اند؛ اما گريهٔ او نه برای خود، بلكه برای مردم بينوا و زجرديدهٔ اورشليم است.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>اورشليم كه زمانی پرجمعيت بود اينک متروک شده است! شهری كه در بين قومها محبوب بود اينک بيوه گشته است! او كه ملكهٔ شهرها بود اينک برده شده است!</para>
  <para style="p">
    <verse number="2" style="v"/>اورشليم تمام شب می‌گريد و قطره‌های اشک روی گونه‌هايش می‌غلتد. از ميان يارانش يكی هم باقی نمانده كه او را تسلی دهد. دوستانش به او خيانت كرده و همگی با او دشمن شده‌اند.</para>
  <para style="p">
    <verse number="3" style="v"/>مردم مصيبت‌زده و رنجديدهٔ يهودا به اسارت رفته‌اند؛ به ديار غربت تبعيد شده‌اند و اينک هيچ آسايش ندارند. دشمنان، آنها را احاطه نموده عرصه را بر آنها تنگ كرده‌اند.</para>
  <para style="p">
    <verse number="4" style="v"/>ديگر كسی به خانهٔ خدا نمی‌آيد تا در روزهای عيد عبادت كند. دخترانی كه سرود می‌خواندند اينک عزادارند، و كاهنان تنها آه می‌كشند. دروازه‌های شهر، متروک شده و اورشليم در ماتم فرو رفته است.</para>
  <para style="p">
    <verse number="5" style="v"/>دشمنانش بر او غلبه يافته كامياب شده‌اند. خداوند اورشليم را برای گناهان بسيارش تنبيه كرده است. دشمنان، فرزندان او را اسير كرده، به ديار غربت به بردگی برده‌اند.</para>
  <para style="p">
    <verse number="6" style="v"/>تمام شكوه و زيبايی اورشليم از دست رفته است. بزرگانش مانند غزالهای گرسنه دنبال چراگاه می‌گردند و ناتوانتر از آنند كه بتوانند از چنگ دشمن فرار كنند.</para>
  <para style="p">
    <verse number="7" style="v"/>اينک اورشليم در ميان مصیبتها، روزهای پرشكوه گذشته را به ياد می‌آورد. زمانی كه او به محاصرهٔ دشمن درآمد، هيچ مدد كننده‌ای نداشت؛ دشمن او را مغلوب كرد و به شكست او خنديد.</para>
  <para style="p">
    <verse number="8" style="v"/>اورشليم گناهان بسياری مرتكب شده و ناپاک گرديده است. تمام كسانی كه او را تكريم می‌كردند، اينک تحقيرش می‌كنند، زيرا برهنگی و خواری او را ديده‌اند. او می‌نالد و از شرم، چهرهٔ خود را می‌پوشاند.</para>
  <para style="p">
    <verse number="9" style="v"/>لكهٔ ننگی بر دامن اورشليم بود، اما او اعتنايی نكرد؛ او به عاقبت خود نيانديشيد و ناگهان سقوط كرد. اينک كسی نيست كه او را تسلی دهد. او از خداوند رحمت می‌طلبد، زيرا دشمن بر او غالب آمده است.</para>
  <para style="p">
    <verse number="10" style="v"/>دشمن، گنجينه‌های او را غارت كرد و قومهای بيگانه در برابر چشمانش به عبادتگاه مقدسش داخل شدند، قومهایی كه خدا ورود آنها را به عبادتگاهش قدغن كرده بود.</para>
  <para style="p">
    <verse number="11" style="v"/>اهالی اورشليم برای يک لقمه نان آه می‌كشند. هر چه داشتند برای خوراک دادند تا زنده بمانند. اورشليم می‌گويد: «خداوندا، ببين چگونه خوار شده‌ام!</para>
  <para style="p">
    <verse number="12" style="v"/>«ای كسانی كه از كنارم می‌گذريد، چرا به من نگاه نمی‌كنيد؟ نگاهی به من بيندازيد و ببينيد آيا غمی همچون غم من وجود دارد؟ ببينيد خداوند به هنگام خشم خود به من چه كرده است!</para>
  <para style="p">
    <verse number="13" style="v"/>«او از آسمان آتش نازل كرد و تا مغز استخوان مرا سوزاند. سر راهم دام گسترد و مرا به زمين كوبيد. او مرا ترک گفت و در غمی بی‌پايان رهايم كرد.</para>
  <para style="p">
    <verse number="14" style="v"/>«گناهانم را به هم بافت و همچون طنابی بر گردنم انداخت و مرا زير يوغ بردگی كشاند. تمام توانم را گرفت و مرا در چنگ دشمنانم كه قويتر از من بودند رها كرد.</para>
  <para style="p">
    <verse number="15" style="v"/>«خداوند تمام سربازان شجاع مرا از من گرفت. او لشكری بر ضد من فرا خواند تا جوانان مرا از بين ببرند. خداوند شهر محبوب خود را همچون انگور در چرخشت پايمال كرد.</para>
  <para style="p">
    <verse number="16" style="v"/>«برای اين مصيبتهاست كه می‌گريم و قطره‌های اشک بر گونه‌هايم می‌غلتد. آن كه به من دلداری می‌داد و جانم را تازه می‌ساخت از من دور شده است. دشمن بر من غالب آمده و فرزندانم بی‌كس شده‌اند.</para>
  <para style="p">
    <verse number="17" style="v"/>«دستهای خود را دراز می‌كنم و كمک می‌طلبم، اما كسی نيست كه به دادم برسد. خداوند قومهای همسايه را بر ضد من فرا خوانده و من مورد نفرت آنان قرار گرفته‌ام.</para>
  <para style="p">
    <verse number="18" style="v"/>«اما خداوند عادلانه حكم فرموده است، زيرا من از فرمان او سرپيچی كرده بودم. ای مردم جهان، اندوه مرا بنگريد و ببينيد چگونه پسران و دخترانم را به اسيری برده‌اند.</para>
  <para style="p">
    <verse number="19" style="v"/>«از ياران كمک خواستم، اما ايشان به من خيانت كردند. كاهنان و ريش‌سفيدان در حالی كه به دنبال لقمه نانی بودند تا خود را زنده نگه دارند، در كوچه‌های شهر از گرسنگی جان دادند.</para>
  <para style="p">
    <verse number="20" style="v"/>«ای خداوند، ببين چقدر پريشان و نگرانم! به خاطر گناهانی كه انجام داده‌ام جانم در عذاب است. در خانه، بلای كشنده در انتظارم است و در بيرون، شمشير مرگبار.</para>
  <para style="p">
    <verse number="21" style="v"/>«مردم ناله‌هايم را می‌شنوند، اما كسی به دادم نمی‌رسد. دشمنانم چون شنيدند چه بلايی بر سرم آوردی، شاد شدند. ای خداوند، به وعده‌ات وفا كن و بگذار دشمنانم نيز به بلای من دچار گردند.</para>
  <para style="p">
    <verse number="22" style="v"/>«به گناهان آنها نيز نظر كن و همانگونه كه مرا برای گناهانم تنبيه كرده‌ای، آنان را نيز به سزای كردارشان برسان. ناله‌های من بسيار و دلم بی‌تاب است.»</para>
  <chapter number="2" style="c"/>
  <para style="p">
    <verse number="1" style="v"/>چگونه خداوند اورشليم را با ابر خشم و غضب خويش پوشانيد و جلال آسمانی اسرائيل را تباه كرد. او در روز خشم خود، حتی خانهٔ خويش را به ياد نياورد.</para>
  <para style="p">
    <verse number="2" style="v"/>خداوند به خانه‌های اسرائيل رحم نكرد و تمام آنها را ويران نمود. او قلعه‌های اورشليم را در هم شكست و اسرائيل را با تمام بزرگانش بی‌حرمت نمود.</para>
  <para style="p">
    <verse number="3" style="v"/>او به هنگام خشم خود حاكمان اسرائيل را نابود كرد و هنگام حملهٔ دشمن از قوم خود حمايت ننمود. آتش خشم او سراسر خاک اسرائيل را به نابودی كشاند.</para>
  <para style="p">
    <verse number="4" style="v"/>او مانند يک دشمن، تير و كمانش را به سوی ما نشانه گرفت و جوانان برومند ما را كشت. او خشم خود را همچون شعلهٔ آتش بر خيمه‌های اورشليم فرود آورد.</para>
  <para style="p">
    <verse number="5" style="v"/>بلی، خداوند همچون يک دشمن، اسرائيل را هلاک كرد و قصرها و قلعه‌هايش را ويران نمود و بر غم و غصهٔ ساكنان يهودا افزود.</para>
  <para style="p">
    <verse number="6" style="v"/>او خانهٔ خود را كه محل عبادت بود ويران نموده است و ديگر كسی روزهای «سَبَت» و عيدهای مقدس را گرامی نمی‌دارد. او در شدت خشم خويش پادشاهان و كاهنان را خوار نموده است.</para>
  <para style="p">
    <verse number="7" style="v"/>خداوند قربانگاه خود را واگذارد و خانهٔ خويش را ترک گفت. ديوارهای قصرهای اورشليم را به دست دشمن داد تا خراب كنند. اينک دشمن در خانهٔ خدا كه زمانی در آن عبادت می‌كرديم، فرياد شادی و پيروزی سر می‌دهد.</para>
  <para style="p">
    <verse number="8" style="v"/>خداوند قصد نمود حصارهای اورشليم را در هم بكوبد. او شهر را اندازه‌گيری كرد تا هيچ قسمتش از خرابی در امان نماند؛ و اينک برجها و حصارهای اورشليم فرو ريخته‌اند.</para>
  <para style="p">
    <verse number="9" style="v"/>دروازه‌های اورشليم به زمين افتاده‌اند و پشت‌بندهايشان شكسته‌اند. پادشاهان و بزرگان اسرائيل به سرزمینهای دور دست تبعيد شده‌اند. ديگر شريعت خدا تعليم داده نمی‌شود و انبیا نيز از جانب خداوند رؤيا نمی‌بينند.</para>
  <para style="p">
    <verse number="10" style="v"/>ريش‌سفيدان اورشليم پلاس بر تن كرده، خاموش بر زمين نشسته‌اند و از شدت غم بر سر خود خاک می‌ريزند. دختران جوان اورشليم از شرم سر خود را به زير می‌افكنند.</para>
  <para style="p">
    <verse number="11" style="v"/>چشمانم از گريه تار شده است. از ديدن مصيبتی كه بر سر قومم آمده، غمی جانكاه وجودم را فرا گرفته است. كودكان و شيرخوارگان در كوچه‌های شهر از حال رفته‌اند.</para>
  <para style="p">
    <verse number="12" style="v"/>آنها مانند مجروحان جنگی در كوچه‌ها افتاده‌اند؛ گرسنه و تشنه، مادران خود را می‌خوانند و در آغوش ايشان جان می‌دهند.</para>
  <para style="p">
    <verse number="13" style="v"/>ای اورشليم، غم تو را با غم چه كسی می‌توانم مقايسه كنم؟ چه بگويم و چگونه تو را دلداری دهم؟ زخم تو همچون دريا عميق است. چه كسی می‌تواند شفايت دهد؟</para>
  <para style="p">
    <verse number="14" style="v"/>انبيايت به دروغ برای تو نبوت كردند و گناهانت را به تو نشان ندادند. آنها با دادن پيامهای دروغ تو را فريب دادند و باعث اسارتت شدند.</para>
  <para style="p">
    <verse number="15" style="v"/>اينک هر رهگذری كه از كنارت می‌گذرد با استهزا سر خود را تكان داده می‌گويد: «آيا اين است آن شهری كه به زيباترين و محبوبترين شهر دنيا معروف بود!»</para>
  <para style="p">
    <verse number="16" style="v"/>تمام دشمنانت تو را مسخره می‌كنند و با نفرت می‌گويند: «بالاخره نابودش كرديم! انتظار چنين روزی را می‌كشيديم و آن را با چشمان خود ديديم.»</para>
  <para style="p">
    <verse number="17" style="v"/>اما اين كار، كار خداوند بود. او آنچه را سالها پيش فرموده بود انجام داد. همانگونه كه بارها اخطار كرده بود، به اورشليم رحم نكرد و آن را از بين برد و باعث شد دشمنانش از خرابی شهر شاد شوند و به قدرتشان ببالند.</para>
  <para style="p">
    <verse number="18" style="v"/>ای مردم اورشليم در حضور خداوند گريه كنيد؛ ای ديوارهای اورشليم، شب و روز همچون سيل، اشک بريزيد و چشمان خود را از گريستن بازمداريد.</para>
  <para style="p">
    <verse number="19" style="v"/>شب هنگام برخيزيد و ناله‌های دل خود را همچون آب در حضور خداوند بريزيد! دستهای خود را به سوی او بلند كنيد و برای فرزندانتان كه در كوچه‌ها از گرسنگی می‌ميرند، التماس نماييد!</para>
  <para style="p">
    <verse number="20" style="v"/>خداوندا، اين قوم تو هستند كه آنها را به چنين بلايی دچار كرده‌ای. ببين چگونه مادران كودكانشان را كه در آغوش خود پرورده‌اند، می‌خورند؛ و كاهنان و انبیا در خانه خداوند كشته می‌شوند.</para>
  <para style="p">
    <verse number="21" style="v"/>ببين چگونه پير و جوان، دختر و پسر، به شمشير دشمن كشته شده و در كوچه‌ها افتاده‌اند. تو در روز غضبت بر ايشان رحم نكردی و ايشان را كشتی.</para>
  <para style="p">
    <verse number="22" style="v"/>ای خداوند، تو دشمنانم را بر من فراخواندی و آنها از هر سو مرا به وحشت انداختند. در آن روز غضبت، كسی جان به در نبرد، تمام فرزندانم كه آنها را در آغوش خود پرورده بودم به دست دشمنانم كشته شدند.</para>
  <chapter number="3" style="c"/>
  <para style="p">
    <verse number="1" style="v"/>من كسی هستم كه از خشم و غضب خدا مصیبتها ديده‌ام. <verse number="2" style="v"/>خدا مرا به اعماق تاريكی كشانده است. <verse number="3" style="v"/>او بر ضد من برخاسته و دستش تمام روز بر من بلند است.</para>
  <para style="p">
    <verse number="4" style="v"/>او پوست بدنم را فرسوده و استخوانهايم را شكسته است. <verse number="5" style="v"/>جان مرا با تلخی و مشقت پوشانده است. <verse number="6" style="v"/>مرا مانند كسی كه سالهاست مرده، در تاريكی نشانده است.</para>
  <para style="p">
    <verse number="7" style="v"/>با زنجيرهای سنگين مرا بسته و دورم را حصار كشيده است تا نتوانم فرار كنم. <verse number="8" style="v"/>فرياد برمی‌آورم و كمک می‌طلبم، ولی او به دادم نمی‌رسد. <verse number="9" style="v"/>با ديوارهای سنگی راه مرا بسته است و طريق مرا پر پيچ و خم نموده است.</para>
  <para style="p">
    <verse number="10" style="v"/>او در كمين من نشست و مانند شير بر من هجوم آورد؛ <verse number="11" style="v"/>مرا به ميان بيشه كشانيد و پاره‌پاره‌ام كرد و تنها و بی‌كس رهايم ساخت. <verse number="12" style="v"/>او كمانش را كشيد و مرا هدف قرار داد، <verse number="13" style="v"/>و تيرهايش به اعماق قلبم فرو رفت.</para>
  <para style="p">
    <verse number="14" style="v"/>مردم تمام روز به من می‌خندند و مرا مسخره می‌كنند.</para>
  <para style="p">
    <verse number="15" style="v"/>او زندگی را به كامم تلخ كرده است. <verse number="16" style="v"/>صورتم را به خاک ماليده است و دهانم را از سنگريزه پر كرده و دندانهايم را شكسته است. <verse number="17" style="v"/>سلامتی و خوشبختی از من رخت بربسته است. <verse number="18" style="v"/>رمق و اميدی برايم نمانده، زيرا خداوند مرا ترک گفته است. <verse number="19" style="v"/>وقتی مصيبت و سرگردانی خود را به ياد می‌آورم، جانم تلخ می‌گردد. <verse number="20" style="v"/>بلی، آنها را دائم به ياد می‌آورم و وجودم پريشان می‌شود.</para>
  <para style="p">
    <verse number="21" style="v"/>اما نور اميدی بر قلبم می‌تابد، وقتی به ياد می‌آورم كه <verse number="22" style="v"/>رحمت خداوند بی‌زوال است. آری، به سبب محبت اوست كه ما تلف نشده‌ايم. <verse number="23" style="v"/>وفاداری خدا عظيم است و رحمت او هر صبح بر ما می‌تابد. <verse number="24" style="v"/>به خود می‌گويم: «من فقط خداوند را دارم، پس به او اميد خواهم بست.» <verse number="25" style="v"/>خداوند برای كسانی كه به او توكل دارند و او را می‌طلبند نيكوست. <verse number="26" style="v"/>پس خوبست كه چشم اميدمان به او باشد و با صبر منتظر باشيم تا خداوند ما را نجات دهد. <verse number="27" style="v"/>خوبست انسان در جوانی بياموزد كه سختيها را تحمل كند. <verse number="28" style="v"/>هنگامی كه او دچار مصيبت می‌گردد بهتر آنست كه در سكوت و تنهايی بنشيند <verse number="29" style="v"/>و در برابر خداوند سر تعظيم فرود آورد، زيرا ممكن است اميدی باشد. <verse number="30" style="v"/>وقتی او را می‌زنند و اهانت می‌كنند خوبست آنها را تحمل كند، <verse number="31" style="v"/>زيرا خداوند تا ابد او را ترک نخواهد كرد. <verse number="32" style="v"/>هر چند خدا كسی را اندوهگين كند، اما رحمتش شامل حال او خواهد شد، زيرا محبت او عظيم است. <verse number="33" style="v"/>او از آزردن و غمگين ساختن انسان خشنود نمی‌گردد.</para>
  <para style="p">
    <verse number="34" style="v"/>هنگامی كه ستمديدگان جهان زير پا له می‌شوند، <verse number="35" style="v"/>و زمانی كه حق انسانی كه خدای متعال آن را به وی داده است، پايمال می‌گردد، <verse number="36" style="v"/>و هنگامی كه مظلومی در دادگاه محكوم می‌شود، آيا خداوند اينها را نمی‌بيند؟ <verse number="37" style="v"/>آيا بدون اجازهٔ خداوند هيچ امری واقع می‌شود؟ <verse number="38" style="v"/>آيا هم مصيبت و هم بركت از جانب خدای متعال نازل نمی‌شود؟</para>
  <para style="p">
    <verse number="39" style="v"/>پس چرا وقتی ما انسانهای فانی به سبب گناهانمان تنبيه می‌شويم، گله و شكايت می‌كنيم؟ <verse number="40" style="v"/>به جای گله و شكايت بياييد كردار خود را بسنجيم و به سوی خداوند بازگرديم. <verse number="41" style="v"/>بياييد قلبهای خود را برای خدايی كه در آسمان است بگشاييم و دستهای خود را به سوی او برافرازيم. <verse number="42" style="v"/>زيرا ما گناه كرده‌ايم و نسبت به او ياغی شده‌ايم و او اين شرارت ما را فراموش نكرده است.</para>
  <para style="p">
    <verse number="43" style="v"/>ای خدا، تو به هنگام غضب خود ما را تعقيب نموده و هلاک كرده‌ای و رحم ننموده‌ای. <verse number="44" style="v"/>خود را با ابر پوشانيده‌ای تا دعاهای ما به حضور تو نرسد. <verse number="45" style="v"/>ما را مثل خاكروبه و زباله به ميان قومها انداخته‌ای. <verse number="46" style="v"/>تمام دشمنانمان به ما توهين می‌كنند. <verse number="47" style="v"/>خرابی و نابودی دامنگير ما شده و در ترس و خطر زندگی می‌كنيم.</para>
  <para style="p">
    <verse number="48‏-49" style="v"/>به سبب نابودی قومم، روز و شب سيل اشک از چشمانم جاريست. آنقدر خواهم گريست <verse number="50" style="v"/>تا خداوند از آسمان نظر كند و پاسخ دهد! <verse number="51" style="v"/>هنگامی كه می‌بينم چه بر سر دختران جوان اورشليم آمده است، دلم از اندوه پر می‌شود.</para>
  <para style="p">
    <verse number="52" style="v"/>كسانی كه هرگز آزارشان نداده بودم، دشمن من شدند و مرا همچون پرنده‌ای به دام انداختند. <verse number="53" style="v"/>آنها مرا در چاه افكندند و سر چاه را با سنگ پوشاندند. <verse number="54" style="v"/>آب از سرم گذشت و فكر كردم مرگم حتمی است. <verse number="55" style="v"/>اما ای خداوند، وقتی از عمق چاه نام تو را خواندم <verse number="56" style="v"/>صدايم را شنيدی و به ناله‌هايم توجه كردی. <verse number="57" style="v"/>آری، هنگامی كه تو را خواندم به كمكم آمدی و گفتی: «نترس!»</para>
  <para style="p">
    <verse number="58" style="v"/>ای خداوند، تو به دادم رسيدی و جانم را از مرگ رهايی بخشيدی. <verse number="59" style="v"/>ای خداوند، تو ظلمی را كه به من كرده‌اند ديده‌ای، پس داوری كن و داد مرا بستان. <verse number="60" style="v"/>ديده‌ای كه چگونه ايشان دشمن من شده و توطئه‌ها بر ضد من چيده‌اند. <verse number="61" style="v"/>ای خداوند، تو شنيده‌ای كه چگونه به من اهانت كرده و عليه من نقشه كشيده‌اند. <verse number="62" style="v"/>تو از تمام آنچه كه مخالفانم هر روز درباره من می‌گويند و نقشه‌هايی كه می‌كشند باخبری. <verse number="63" style="v"/>ببين چگونه می‌خندند و شب و روز مرا مسخره می‌كنند.</para>
  <para style="p">
    <verse number="64" style="v"/>ای خداوند، ايشان را به سزای اعمالشان برسان. <verse number="65" style="v"/>ايشان را لعنت كن تا غم و تاريكی وجودشان را فرا گيرد. <verse number="66" style="v"/>با خشم و غضب آنها را تعقيب كن و از روی زمين محو و نابود گردان.</para>
  <chapter number="4" style="c"/>
  <para style="p">
    <verse number="1‏-2" style="v"/>جوانان اورشليم كه زمانی همچون طلای ناب و سنگهای قيمتی، پرارزش بودند، اينک درخشندگی خود را از دست داده، مانند ظروف گلی، بی‌ارزش شده‌اند و در كوچه‌ها افتاده‌اند. <verse number="3" style="v"/>حتی شغالها به بچه‌های خود شير می‌دهند، اما قوم من، بنی‌اسرائيل مانند شترمرغ، بی‌رحم شده و بچه‌های خود را ترک كرده است. <verse number="4" style="v"/>زبان كودكان شيرخواره از تشنگی به كامشان چسبيده است؛ بچه‌ها نان می‌خواهند، اما كسی نيست كه به ايشان نان بدهد. <verse number="5" style="v"/>آنانی كه زمانی خوراک لذيذ می‌خوردند، اينک در كوچه‌ها گدايی می‌كنند. كسانی كه در ناز و نعمت بزرگ شده‌اند، اكنون در ميان زباله‌ها دنبال خوراک می‌گردند. <verse number="6" style="v"/>مجازات قوم من از مجازات اهالی سدوم نيز سنگينتر است. اهالی سدوم در يک لحظه نابود شدند و به دست انسان اسير نگشتند.</para>
  <para style="p">
    <verse number="7" style="v"/>بدن شاهزادگان ما از برف پاكتر و از شير سفيدتر بود و صورتشان مانند لعل، گلگون و مثل ياقوت، درخشان بود؛ <verse number="8" style="v"/>اما اينک چهره‌شان سياه‌تر از دوده شده است و كسی نمی‌تواند آنها را بشناسد. پوستشان به استخوانهايشان چسبيده و مثل چوب، خشک شده است. <verse number="9" style="v"/>كسانی كه با شمشير كشته شدند، خوشبخت‌تر از كسانی هستند كه در اثر فقدان محصول، به تدریج از گرسنگی از بين می‌روند. <verse number="10" style="v"/>در زمان محاصرهٔ شهر، مادران مهربان از فشار گرسنگی، بچه‌هايشان را با دستهای خود پختند و خوردند.</para>
  <para style="p">
    <verse number="11" style="v"/>خداوند خشم خود را به شدت تمام بر ما ريخت و در اورشليم چنان آتشی بر پا كرد كه بنياد آن را سوزانيد. <verse number="12" style="v"/>از پادشاهان و مردم دنيا هيچكس باور نمی‌كرد كه دشمن بتواند وارد دروازه‌های اورشليم بشود. <verse number="13" style="v"/>اما چنين شد، زيرا انبیا گناه كرده بودند و كاهنان خون بی‌گناهان را در شهر ريخته بودند. <verse number="14" style="v"/>اين اشخاص اينک كورمال كورمال در كوچه‌ها راه می‌روند و كسی به آنها نزديک نمی‌شود، زيرا به خون بی‌گناهان آلوده هستند. <verse number="15" style="v"/>مردم فرياد كرده به ايشان می‌گويند: «دور شويد! به ما دست نزنيد، چون نجس هستيد!» پس سرگردان شده، از سرزمينی به سرزمين ديگر می‌روند ولی هيچ مملكتی به ايشان جا نمی‌دهد. <verse number="16" style="v"/>خود خداوند ايشان را اينچنين سرگردان كرده است و ديگر به ايشان توجه نمی‌كند. كاهنان و بزرگان عزت و احترام خود را از دست داده‌اند.</para>
  <para style="p">
    <verse number="17" style="v"/>از برجهای دیدبانی خود نگريستيم تا از قوم همپيمان ما كمكی برسد، ولی انتظار ما بيهوده بود؛ چشمان ما از انتظار تار شد اما آنها به ياری ما نيامدند. <verse number="18" style="v"/>دشمنان چنان عرصه را بر ما تنگ كرده بودند كه حتی نمی‌توانستيم در كوچه‌ها راه برويم. اميدی برای ما نمانده بود و نابودی ما نزديک بود. <verse number="19" style="v"/>آنها از عقاب نيز تيزروتر بودند. به کوهها فرار كرديم، اما ما را پيدا كردند؛ به صحرا پناه برديم ولی در آنجا نيز در كمين ما نشسته بودند.</para>
  <para style="p">
    <verse number="20" style="v"/>پادشاه برگزيدهٔ خداوند كه حافظ جان ما بود، در دام ايشان گرفتار شد، كسی كه گمان می‌كرديم زير سايه‌اش می‌توانيم از گزند دشمنان در امان باشيم!</para>
  <para style="p">
    <verse number="21" style="v"/>ای اهالی ادوم و عوص<note caller="+" style="f"><char style="fr" closed="false">4‏:21 </char><char style="ft" closed="false">منظور از «اهالی ادوم و عوص» دشمنان اسرائيل می‌باشد.‏</char></note>، تا می‌توانيد شادی كنيد! چون ديگر وقت شادی نخواهيد داشت چرا كه شما نيز طعم غضب خدا را خواهيد چشيد و خوار خواهيد شد.</para>
  <para style="p">
    <verse number="22" style="v"/>ای اورشليم، دوران تبعيد تو بزودی تمام خواهد شد، زيرا تو جزای گناه خود را داده‌ای. ولی ای ادوم، خدا گناه تو را برملا ساخته، تو را مجازات خواهد كرد.</para>
  <chapter number="5" style="c"/>
  <para style="p">
    <verse number="1‏-2" style="v"/>ای خداوند، به ياد آور كه چه بر سر ما آمده است. ببين چگونه رسوا شده‌ايم. سرزمين ما به دست دشمنان افتاده است و خانه‌های ما را بيگانگان تصرف كرده‌اند. <verse number="3" style="v"/>ما يتيميم؛ پدرانمان كشته و مادرانمان بيوه شده‌اند. <verse number="4" style="v"/>آب خود را می‌خريم و می‌نوشيم و هيزم ما به ما فروخته می‌شود. <verse number="5" style="v"/>در زير فشار و آزار دشمنان به ستوه آمده‌ايم و آسايش نداريم. <verse number="6" style="v"/>خود را تسليم مصر و آشور كرده‌ايم تا نان به دست آوريم و از گرسنگی نميريم.</para>
  <para style="p">
    <verse number="7" style="v"/>پدرانمان گناه كردند و مردند، و اينک جور گناهانشان را ما می‌كشيم.</para>
  <para style="p">
    <verse number="8" style="v"/>نوكران ديروزمان، اربابان امروزمان شده‌اند و كسی نيست كه ما را از دست آنها نجات دهد. <verse number="9" style="v"/>برای يک لقمه نان، در بيابانها جانمان را به خطر می‌اندازيم. <verse number="10" style="v"/>از شدت گرسنگی در تب می‌سوزيم و پوست بدنمان مثل تنور داغ شده است. <verse number="11" style="v"/>زنان و دختران ما را در يهودا بی‌عصمت كرده‌اند. <verse number="12" style="v"/>رهبرانمان را به دار كشيده‌اند و ريش‌سفيدانمان را بی‌حرمت نموده‌اند. <verse number="13" style="v"/>جوانان ما را مانند غلامان، در آسياب به كارهای سخت وا می‌دارند و كودكان ما زير بارهای سنگين هيزم، افتان و خيزان راه می‌روند.</para>
  <para style="p">
    <verse number="14" style="v"/>پيران ما ديگر در كنار دروازه‌های شهر نمی‌نشينند؛ جوانان ما ديگر نمی‌رقصند و آواز نمی‌خوانند. <verse number="15" style="v"/>شادی دلهای ما رفته و رقص ما به ماتم تبديل شده است. <verse number="16" style="v"/>وای بر ما كه گناه كرده‌ايم و شكوه و جلال خود را از دست داده‌ايم. <verse number="17" style="v"/>دلهايمان بی‌تاب و چشمانمان تار شده‌اند، <verse number="18" style="v"/>زيرا خانهٔ خدا ويران گشته و پناهگاه شغالها شده است.</para>
  <para style="p">
    <verse number="19" style="v"/>ای خداوند، تو تا ابد باقی هستی و تخت سلطنت تو بی‌زوال است. <verse number="20" style="v"/>مدت مديدی است كه تو ما را ترک كرده‌ای و ديگر ما را به ياد نمی‌آوری. <verse number="21‏-22" style="v"/>ای خداوند، آيا تو ما را به کلی طرد كرده‌ای و تا ابد بر ما غضبناک خواهی بود؟ اگر چنين نيست، پس ما را به سوی خود بازگردان و شكوه دوران گذشتهٔ ما را به ما باز ده.</para>
</usx>
