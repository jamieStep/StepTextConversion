<?xml version="1.0" encoding="UTF-8"?>
<usx version="2.6">
  <book code="MAL" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">ملاكی</para>
  <para style="toc1">ملاكی</para>
  <para style="toc2">ملاكی</para>
  <para style="toc3">ملاكی</para>
  <para style="mt1">ملاكی</para>
  <para style="imt">مقدمه</para>
  <para style="ip">ملاكی نبی حدود صد سال پس از حجی و زكريا می‌زيست. در اين كتاب، او از كاهنان می‌خواهد تا وظايف خود را در قبال خانهٔ خدا با صداقت و جديت انجام دهند. در اين زمان، بنای خانهٔ خدا تكميل شده بود، ولی مردم و حتی كاهنان نسبت به عبادت خداوند سست شده بودند. عده‌ای از مردم هدايا و ده يک درآمد خود را به خداوند تقديم نمی‌كردند، و يا حيوانات معيوب را برای قربانی به خانهٔ خدا می‌آوردند. ملاكی اين عده را كه با راستی و صداقت خداوند را عبادت نمی‌كنند سرزنش می‌كند و به آنان يادآور می‌شود كه خدا آنان را تنبيه خواهد كرد، مگر اينكه آنان از كارهای زشت خود دست بردارند و توبه كنند.</para>
  <para style="ip">در اين كتاب ملاكی به جهت توصيف مطالب خود، پرسشهای بسياری را مطرح می‌كند، از جمله اينكه: چرا خداوند ما را ترک گفته است؟ او از ما چه می‌خواهد؟ چگونه او را از خود خسته كرده‌ايم؟ هنگامی كه او ظاهر شود چه كسی می‌تواند زنده بماند؟ مگر ممكن است انسان خدا را گول زند؟</para>
  <para style="ip">در خاتمهٔ كتاب خود، ملاكی از آمدن مسيح موعود خبر می‌دهد. او به مردم يادآور می‌شود كه خداوند به فكر آنان است. كتاب ملاكی با اين سخنان آغاز می‌شود: خداوند می‌فرمايد: «من شما را هميشه دوست داشته‌ام!» و با وعدهٔ آمدن مسيح به پايان می‌رسد: «اما برای شما كه ترس مرا در دل داريد، آفتاب عدالت با پرتو شفابخش خود طلوع خواهد كرد، و شما شاد و سبكبال مثل گوساله‌هايی كه به چراگاه می‌روند، جست و خيز خواهيد نمود.»</para>
  <para style="ip">با كتاب ملاكی عهد عتيق به پايان می‌رسد، و جهان در انتظار آمدن مسيح چهارصد سال بدون پيامی از انبيا باقی می‌ماند. پس از اين دورهٔ «چهارصد سال سكوت»، يحيی نبی ظاهر می‌شود و عيسی مسيح را به عنوان بره‌ای كه برای آمرزش گناه مردم دنيا قربانی می‌شود، به مردم معرفی می‌كند.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>اين است پيام خداوند كه بوسيلهٔ ملاكی نبی به اسرائيل داده شد.</para>
  <para style="s1">محبت خداوند نسبت به اسرائيل</para>
  <para style="p">
    <verse number="2‏-3" style="v"/>خداوند می‌فرمايد: «من شما را هميشه دوست داشته‌ام!»</para>
  <para style="p">ولی شما می‌گوييد: «تو چگونه ما را دوست داشته‌ای؟»</para>
  <para style="p">خداوند می‌فرمايد: «من جد شما يعقوب را محبت نمودم، هر چند لايق محبت نبود، و به اين ترتيب نشان دادم كه شما را دوست دارم، ولی عيسو را كه برادرش بود رد كردم و سرزمين كوهستانی او را ويران نمودم و آن را جای شغالهای بيابان ساختم.»</para>
  <para style="p">
    <verse number="4" style="v"/>شايد ادومی‌ها كه فرزندان عيسو هستند بگويند: «ما برمی‌گرديم و سرزمين ويران خود را دوباره آباد می‌كنيم.» ولی خداوند قادر متعال می‌گويد: «اگر آن را آباد كنند من دوباره ويرانش خواهم كرد. سرزمين آنها ”سرزمين شرارت“ خوانده خواهد شد و مردمشان به ”قومی كه خداوند آنها را هرگز نمی‌بخشد“، مشهور خواهند گرديد.»</para>
  <para style="p">
    <verse number="5" style="v"/>ای قوم اسرائيل، وقتی با چشمان خود آنچه را كه خداوند در سراسر دنيا انجام می‌دهد ببينيد، خواهيد گفت: «براستی كه قدرت عظيم خداوند در آن سوس مرزهای ما نيز ديده می‌شود.»</para>
  <para style="s1">سرزنش كاهنان</para>
  <para style="p">
    <verse number="6" style="v"/>خداوند قادر متعال به كاهنان می‌فرمايد: «پسر، پدر خود را و غلام، ارباب خويش را احترام می‌كند. پس اگر من پدر شما هستم احترام من كجاست؟ و اگر من ارباب شما هستم، حرمت من كجاست؟ شما نام مرا بی‌حرمت كرده‌ايد. می‌گوييد: ”ما چگونه نام تو را بی‌حرمت كرده‌ايم؟“ <verse number="7" style="v"/>شما هنگامی نام مرا بی‌حرمت می‌كنيد كه قربانیهای ناپاک روی قربانگاه من می‌گذاريد. بلی، با اين كارتان مرا تحقير می‌كنيد. <verse number="8" style="v"/>حيوانات لنگ و كور و بيمار را برای من قربانی می‌كنيد. آيا اين قبيح نيست؟ اگر آن را به حاكم خود هديه می‌كرديد آيا او آن را می‌پسنديد و از شما راضی می‌شد؟</para>
  <para style="p">
    <verse number="9" style="v"/>«دعا می‌كنيد و می‌گوييد: ”خداوندا، بر ما رحم كن! خداوندا، لطف تو شامل حال ما بشود!“ ولی وقتی كه چنين هدايايی می‌آوريد، چطور انتظار داريد دعای شما را اجابت كنم؟»</para>
  <para style="p">
    <verse number="10" style="v"/>خداوند قادر متعال می‌فرمايد: «ای كاش يكی از شما كاهنان، درها را می‌بست تا چنين هدايايی روی قربانگاه من گذاشته نشود. از شما راضی نيستم و قربانیهای شما را نمی‌پذيرم.</para>
  <para style="p">
    <verse number="11" style="v"/>«نام من در سراسر جهان بوسيلهٔ مردم غيريهود مورد احترام قرار خواهد گرفت و آنها به احترام نام من بخور خوشبو خواهند سوزانيد و قربانیهای پاک تقديم خواهند كرد. آری آنها نام مرا با احترام فراوان ياد خواهند كرد. <verse number="12" style="v"/>ولی شما نام مرا بی‌حرمت می‌سازيد و قربانگاه مرا نجس می‌كنيد، زيرا حيوانات معيوب بر آن می‌گذاريد. <verse number="13" style="v"/>می‌گوييد: ”خدمت كردن به خداوند كار مشكل و خسته كننده‌ای است“، و از دستورات من سرپيچی می‌كنيد. حيوانات دزديده شده، لنگ و بيمار برای من قربانی می‌كنيد. آيا فكر می‌كنيد من آنها را از دست شما قبول خواهم كرد؟ <verse number="14" style="v"/>لعنت بر كسی كه بخواهد مرا فريب دهد و با آنكه نذر كرده قوچ سالمی از گلهٔ خود هديه كند، حيوان معيوبی برای من قربانی نمايد. من پادشاه عظيم هستم و مردم دنيا بايد اسم مرا با ترس و احترام ياد كنند.»</para>
  <chapter number="2" style="c"/>
  <para style="p">
    <verse number="1‏-2" style="v"/>ای كاهنان، به اين اخطار خداوند قادر متعال گوش دهيد:</para>
  <para style="p">«اگر خود را اصلاح نكنيد و نام مرا احترام ننماييد، شما را شديداً مجازات خواهم كرد، و به جای اينكه شما را بركت دهم، شما را لعنت خواهم نمود. در واقع از همين حالا شما زير لعنت هستيد، زيرا اوامر مرا در دل خود جای نمی‌دهيد.</para>
  <para style="p">
    <verse number="3" style="v"/>«فرزندان شما را تنبيه می‌كنم و سرگين حيواناتی را كه برايم قربانی می‌كنيد به صورتتان می‌پاشم و شما را مثل سرگين بيرون می‌اندازم. <verse number="4" style="v"/>آنگاه خواهيد فهميد به اين دليل چنين اخطاری به شما كردم تا شما را به سوی قوانين و دستوراتی كه به جدتان لاوی داده بودم، بازگردانم. <verse number="5" style="v"/>هدف از اين قوانين اين بود كه به كاهنان نسل لاوی حيات و آرامش ببخشد تا ايشان با اجرای آنها نشان دهند كه احترام و ترس مرا در دل دارند. <verse number="6" style="v"/>كاهنان نسل لاوی قوانين حقيقی را به قوم تعليم می‌دادند. نه دروغ می‌گفتند و نه تقلب می‌كردند بلكه از راههای من پيروی نموده، آنچه را كه راست بود به عمل می‌آوردند. آنها توانستند بسياری را از راههای گناه‌آلود بازگردانند.</para>
  <para style="p">
    <verse number="7" style="v"/>«كاهنان بايد قوانين را تعليم دهند تا مردم بتوانند خدا را بشناسند، زيرا كاهنان سخنگويان خداوند قادر متعال هستند و مردم بايد برای راهنمايی پيش آنها بيايند؛ <verse number="8" style="v"/>ولی شما راههای خداوند را ترک كرده‌ايد و با راهنمایی‌های خود بسياری را از راه راست منحرف ساخته‌ايد. شما قوانين كاهنان را شكسته‌ايد. <verse number="9" style="v"/>بنابراين، من شما را در نظر مردم پست و خوار می‌گردانم، زيرا احكام مرا نگه نمی‌داريد و در اجرای قوانين، انصاف را رعايت نمی‌كنيد.»</para>
  <para style="s1">خيانت به خدا</para>
  <para style="p">
    <verse number="10" style="v"/>آيا همهٔ ما از يک پدر نيستيم؟ آيا همگی ما بوسيلهٔ يک خدا آفريده نشده‌ايم؟ پس چرا به يكديگر خيانت می‌كنيم و عهدی را كه خدا با پدران ما بست می‌شكنيم؟ <verse number="11" style="v"/>مردم يهودا، در اورشليم و در سراسر خاک اسرائيل به خدا خيانت ورزيده، گناه بزرگی مرتكب شده‌اند، زيرا مردان يهودا با گرفتن زنان بت‌پرست، خانهٔ مقدس و محبوب خداوند را آلوده كرده‌اند. <verse number="12" style="v"/>خداوند تمام كسانی را كه چنين كرده‌اند خواه كاهن باشند، خواه غيركاهن، از قوم خود اسرائيل اخراج خواهد كرد.</para>
  <para style="p">
    <verse number="13" style="v"/>شما قربانگاه خداوند را با اشكهای خود پر می‌كنيد، زيرا ديگر خداوند هدايای شما را نمی‌پذيرد و بركتی به شما نمی‌دهد. <verse number="14" style="v"/>می‌گوييد: «چرا خداوند ما را ترک كرده است؟» دليلش اينست كه شما به همسرتان كه در جوانی با وی پيوند وفاداری بسته بوديد، خيانت كرده‌ايد و خداوند كه شاهد اين پيوند بوده، خيانت شما را ديده است. <verse number="15" style="v"/>خداوند شما را با يكديگر پيوند داد و شما در نظر او يک تن شديد. حال، خدا از شما چه می‌خواهد؟ او می‌خواهد كه فرزندان خداشناس داشته باشيد. پس مواظب باشيد كه به همسر خود خيانت نكنيد.</para>
  <para style="p">
    <verse number="16" style="v"/>خداوند، خدای اسرائيل می‌فرمايد: «من از طلاق نفرت دارم، و نيز از اينكه كسی ظلم را همچون جامه به تن كند. پس مواظب روحهای خود باشيد و از خيانت بپرهيزيد.»</para>
  <para style="s1">روز داوری</para>
  <para style="p">
    <verse number="17" style="v"/>شما با حرفهايی كه می‌زنيد خداوند را خسته كرده‌ايد!</para>
  <para style="p">می‌پرسيد: «با كدام حرفها؟»</para>
  <para style="p">با اين حرفها كه می‌گوييد: «خدايی كه به انصاف داوری می‌كند كجاست؟ مثل اينكه او بدكاران را دوست دارد و از آنها راضی است!»</para>
  <chapter number="3" style="c"/>
  <para style="p">
    <verse number="1" style="v"/>خداوند قادر متعال می‌فرمايد: «قاصد خود را می‌فرستم تا راه را برای من آماده كند. سپس خداوندی كه انتظارش را می‌كشيد ناگهان به خانهٔ خود خواهد آمد. آن رسولی كه شما مشتاق ديدارش هستيد خواهد آمد و عهد مرا به شما اعلان خواهد كرد.»</para>
  <para style="p">
    <verse number="2" style="v"/>اما كيست كه يارای ايستادن در مقابل او را داشته باشد؟ و كيست كه بتواند آمدنش را تحمل كند؟ زيرا او همچون آتش سوزانی است كه فلز را تصفيه می‌كند و مثل صابونی است كه كثيفترين لباسها را پاک می‌كند. <verse number="3" style="v"/>او مانند كسی كه فلز را تصفيه می‌كند كاهنان را همچون طلا و نقره پاک خواهد كرد تا آنها با دل پاک هدايا را به خداوند تقديم كنند. <verse number="4" style="v"/>آنگاه مثل گذشته، خداوند از هدايايی كه مردم يهودا و اورشليم برايش می‌آورند خشنود خواهد شد.</para>
  <para style="p">
    <verse number="5" style="v"/>خداوند قادر متعال می‌فرمايد: «من برای داوری به ميان شما خواهم آمد و بر ضد بدكاران شهادت خواهم داد يعنی بر ضد جادوگران، زناكاران و دروغگويان، بر ضد تمام كسانی كه حق كارگران خود را نمی‌دهند، و كسانی كه به بيوه‌زنان، يتيمان و غريبان ظلم می‌كنند و از من نمی‌ترسند.»</para>
  <para style="s1">دزدی از خدا</para>
  <para style="p">
    <verse number="6" style="v"/>خداوند قادر متعال می‌فرمايد: «من خداوندی تغييرناپذير هستم. به همين دليل است كه شما، ای نسل يعقوب، تا به حال از بين نرفته‌ايد. <verse number="7" style="v"/>هر چند شما هم مثل پدران خود از احكام من سرپيچی نموده، آنها را به جا نياورده‌ايد، ولی اينک به سوی من بازگشت نماييد و من شما را خواهم بخشيد. می‌گوييد: مگر ما چه كرده‌ايم كه بايد بازگشت كنيم؟</para>
  <para style="p">
    <verse number="8" style="v"/>«آيا كسی از خدا دزدی می‌كند؟ ولی شما از من دزدی كرده‌ايد!</para>
  <para style="p">«می‌پرسيد: مقصودت چيست؟</para>
  <para style="p">«مقصودم ده‌يکها و هداياست. <verse number="9" style="v"/>ای قوم اسرائيل، همهٔ شما ملعون هستيد، زيرا از مال من می‌دزديد. <verse number="10" style="v"/>ده يک دارايی خود را به طور كامل به خانهٔ من بياوريد تا خوراک كافی در آنجا باشد. به اين ترتيب مرا امتحان كنيد و ببينيد چگونه روزنه‌های آسمان را باز می‌كنم و شما را از بركات خود لبريز می‌سازم! <verse number="11" style="v"/>من حشرات و آفات را از زمين شما دور می‌كنم تا محصولتان از بين نرود و تاكستانهايتان ميوهٔ فراوان بدهند. <verse number="12" style="v"/>همهٔ قومها شما را خوشبخت خواهند خواند، زيرا صاحب سرزمينی با صفا خواهيد بود.»</para>
  <para style="p">
    <verse number="13" style="v"/>خداوند می‌فرمايد كه شما بر ضد او سخنان دروغ گفته‌ايد؛ ولی شما به او می‌گوييد: «بر ضد تو چه گفته‌ايم؟»</para>
  <para style="p">
    <verse number="14‏-15" style="v"/>گفته‌ايد: «عبادت خدا و اطاعت از او بی‌فايده است. چرا برای اعمالمان بايد به حضور خداوند برويم و اظهار پشيمانی كنيم؟ ببينيد چطور آدمهای متكبر خوشبخت زندگی می‌كنند و بدكاران كامياب می‌شوند و با وجود اينكه مرتكب اعمال زشت می‌شوند خدا آنها را مجازات نمی‌كند!»</para>
  <para style="p">
    <verse number="16" style="v"/>آنگاه كسانی كه ترس خداوند را در دل داشتند، با يكديگر به گفتگو نشستند و خداوند به گفتگوی آنان گوش داد و سخنان ايشان را شنيد. سپس در كتابی كه در حضور خداوند بود اسامی كسانی كه ترس خداوند را در دل داشتند و نام او را گرامی می‌داشتند، نوشته شد. <verse number="17" style="v"/>خداوند قادر متعال می‌فرمايد: «در آن روزی كه من تعيين كرده‌ام، آنها قوم خاص من خواهند بود و همانطور كه يک پدر، پسر مطيع خود را می‌بخشد، من نيز ايشان را خواهم بخشيد. <verse number="18" style="v"/>آنگاه خواهيد ديد كه خدا با اشخاص خوب و بد، با خدمتگزاران خود و آنانی كه او را خدمت نمی‌كنند، چگونه رفتار می‌كند.»</para>
  <chapter number="4" style="c"/>
  <para style="s1">فرا رسيدن روز داوری خداوند</para>
  <para style="p">
    <verse number="1" style="v"/>خداوند قادر متعال می‌فرمايد: «روز داوری مثل تنوری شعله‌ور فرا می‌رسد و همهٔ اشخاص مغرور و بدكار را مانند كاه می‌سوزاند. آنها مانند درخت تا ريشه خواهند سوخت و خاكستر خواهند شد.</para>
  <para style="p">
    <verse number="2" style="v"/>«اما برای شما كه ترس مرا در دل داريد، آفتاب عدالت با پرتو شفابخش خود طلوع خواهد كرد، و شما شاد و سبكبال مثل گوساله‌هايی كه به چراگاه می‌روند، جست و خيز خواهيد نمود. <verse number="3" style="v"/>در آن روزی كه من تعيين كرده‌ام، بدكاران را مثل خاكستر زير پای خود له خواهيد كرد.</para>
  <para style="p">
    <verse number="4" style="v"/>«دستورات و قوانينی را كه بر كوه سينا توسط خدمتگزار خود موسی به همهٔ قوم اسرائيل دادم به ياد داشته باشيد و از آن اطاعت كنيد.</para>
  <para style="p">
    <verse number="5" style="v"/>«پيش از فرا رسيدن روز بزرگ و هولناک داوری خداوند، من رسولی شبيه ايليای نبی برای شما می‌فرستم. <verse number="6" style="v"/>او دلهای پدران و فرزندان را دوباره به هم نزديک خواهد كرد و اين باعث خواهد شد كه من سرزمين شما را ويران نكنم.»</para>
</usx>
