<?xml version="1.0" encoding="UTF-8"?>
<usx version="2.6">
  <book code="ZEC" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">زكريا</para>
  <para style="toc1">زكريا</para>
  <para style="toc2">زكريا</para>
  <para style="toc3">زكريا</para>
  <para style="mt1">زكريا</para>
  <para style="imt">مقدمه</para>
  <para style="ip">كتاب زكريای نبی به لحاظ پيشگويی‌های زيادی كه دربارهٔ مسيح موعود كرده، از معروفيت خاصی برخوردار است. حجی و زكريا همزمان بوده‌اند. هر دو نقش بسيار مهمی در تشويق مردم جهت بازسازی خانهٔ خدا داشتند. يهوديانی كه تازه از اسارت در بابل آزاد شده و به سرزمين خود بازگشته بودند، نياز به سخنان تشويق‌آميز اين انبيا داشتند تا بتوانند در برابر مشكلات دوام بياورند. سرانجام بنای خانهٔ خدا، پس از چهل سال تكميل می‌شود.</para>
  <para style="ip">زكريا به مردم يادآور می‌شود كه مسيح موعود در راه است. هنگامی كه او بيايد، بر تمام دنيا سلطنت خواهد كرد و صلح و آرامش بوجود خواهد آورد. بخشی از پيشگويی‌های زكريا، پس از ۵۰۰ سال با آمدن عيسی مسيح جامهٔ عمل پوشيد. بخش ديگر اين پيشگويی‌ها نيز در زمان ظهور ثانوی مسيح انجام خواهد گرفت.</para>
  <para style="ip">كتاب زكريا شامل هشت رؤيا است. اين رؤياها گويای اين واقعيت هستند كه خدای قادر مطلق بر آنچه تا به حال اتفاق افتاده و آنچه در آينده رخ خواهد داد، مسلط است.</para>
  <para style="ie"/>
  <chapter number="1" style="c"/>
  <para style="s1">دعوت به سوی خداوند</para>
  <para style="p">
    <verse number="1" style="v"/>در سال دوم سلطنت داريوش پادشاه، در ماه هشتم، پيامی از جانب خداوند بر زكريا (پسر بركيا و نوهٔ عدوی نبی) نازل شد. خداوند قادر متعال به زكريا فرمود كه از قول او به مردم چنين بگويد: <verse number="2" style="v"/>«من از اجداد شما بسيار خشمگين بودم. <verse number="3" style="v"/>ولی اينک به شما می‌گويم كه اگر به سوی من بازگشت كنيد، من هم به سوی شما باز می‌گردم. <verse number="4" style="v"/>مانند اجداد خود نباشيد كه انبيای گذشته هر چه سعی كردند آنها را از راههای زشتشان بازگردانند، توجهی به ايشان نكردند. من توسط انبيا به ايشان گفتم كه به سوی من بازگشت كنند، ولی آنها گوش ندادند.</para>
  <para style="p">
    <verse number="5-6" style="v"/>«اجداد شما و انبيای گذشته همگی مردند، ولی كلام من جاودانه است. كلام من گريبانگير اجداد شما شد و آنها را مجازات نمود. ايشان سرانجام بازگشت نموده گفتند: خداوند ما را به سزای اعمالمان رسانيده و آنچه را كه به ما اخطار نموده بود دقيقاً انجام داده است.»</para>
  <para style="s1">رؤيای اسبها</para>
  <para style="p">
    <verse number="7" style="v"/>در روز بيست و چهارم، ماه يازدهم يعنی ماه شباط، از سال دوم سلطنت داريوش پادشاه، پيامی ديگر از جانب خداوند در رؤيای شب به من، زكريا رسيد. <verse number="8" style="v"/>در كنار رودخانه‌ای، در ميان درختان آس، فرشته‌ای را سوار بر اسب سرخ ديدم. پشت سر او اسبانی به رنگهای سرخ، زرد و سفيد ايستاده بودند.</para>
  <para style="p">
    <verse number="9" style="v"/>پرسيدم: «ای سرورم، اين اسبها برای چه آنجا ايستاده‌اند؟»</para>
  <para style="p">فرشته جواب داد: «به تو خواهم گفت.»</para>
  <para style="p">
    <verse number="10" style="v"/>سپس به من گفت كه خداوند آنها را فرستاده است تا زمين را بررسی كنند.</para>
  <para style="p">
    <verse number="11" style="v"/>آنگاه سواران آن اسبها به فرشتهٔ خداوند گزارش داده گفتند: «در سراسر جهان گشتيم و همه جا صلح و آرامش برقرار بود.»</para>
  <para style="p">
    <verse number="12" style="v"/>فرشتهٔ خداوند چون اين را شنيد گفت: «ای خداوند قادر متعال، مدت هفتاد سال بر اورشليم و شهرهای يهودا خشمگين بودی. چقدر طول می‌كشد تا دوباره بر ايشان رحمت فرمايی؟»</para>
  <para style="p">
    <verse number="13" style="v"/>جواب خداوند به فرشته تسلی‌آميز و اطمينان‌بخش بود.</para>
  <para style="p">
    <verse number="14" style="v"/>آنگاه فرشته به من گفت: «اين پيام را از طرف خداوند قادر متعال با صدای بلند اعلام كن: من برای اورشليم و يهودا غيرت زيادی دارم. <verse number="15" style="v"/>ولی از قومهايی كه در امنيت هستند به شدت خشمگينم، زيرا ايشان بيشتر از آنچه می‌خواستم قوم مرا آزار رساندند. <verse number="16" style="v"/>پس من با رحمت بسيار به اورشليم باز خواهم گشت و خانهٔ من و تمام اورشليم از نو ساخته خواهد شد. <verse number="17" style="v"/>شهرهای اسرائيل دوباره مملو از سعادت خواهند شد و من بار ديگر اورشليم را تسلی و بركت داده در آن ساكن خواهم گشت.»</para>
  <para style="s1">رؤيای شاخها</para>
  <para style="p">
    <verse number="18" style="v"/>در رؤيايی ديگر، چهار شاخ حيوان ديدم!</para>
  <para style="p">
    <verse number="19" style="v"/>از فرشته پرسيدم: «اينها چه هستند؟»</para>
  <para style="p">جواب داد: «اينها نمايندهٔ آن چهار قدرت بزرگ جهانی هستند كه مردم يهودا، اسرائيل و اورشليم را پراكنده ساخته‌اند.»</para>
  <para style="p">
    <verse number="20" style="v"/>سپس فرشته، چهار آهنگر به من نشان داد.</para>
  <para style="p">
    <verse number="21" style="v"/>پرسيدم: «اين مردان برای انجام چه كاری آمده‌اند؟»</para>
  <para style="p">فرشته جواب داد: «آمده‌اند تا آن چهار شاخی را كه باعث پراكندگی مصيبت‌بار مردم يهودا شده‌اند، بگيرند و بر روی سندان خرد كنند و به دور اندازند.»</para>
  <chapter number="2" style="c"/>
  <para style="s1">رؤيای چوب اندازه‌گيری</para>
  <para style="p">
    <verse number="1" style="v"/>در يک رؤيای ديگر مردی را ديدم كه چوب اندازه‌گيری در دست داشت. <verse number="2" style="v"/>پرسيدم: «كجا می‌روی؟»</para>
  <para style="p">گفت: «می‌روم اورشليم را اندازه بگيرم. می‌خواهم ببينم آيا اندازه‌اش برای تمام قوم كافی است يا نه!»</para>
  <para style="p">
    <verse number="3" style="v"/>آنگاه فرشته‌ای كه با من صحبت می‌كرد جلو رفت تا فرشتهٔ ديگری را كه به طرف او می‌آمد استقبال كند. <verse number="4" style="v"/>فرشته دوم به اولی گفت: «بشتاب و به آن مردی كه چوب اندازه‌گيری در دست دارد بگو كه روزی اورشليم چنان پر از جمعيت می‌شود كه جای كافی برای همه نخواهد بود! بسياری از مردم با حيواناتشان در خارج از حصار شهر به سر خواهند برد ولی با اين حال كاملاً در امان خواهند بود؛ <verse number="5" style="v"/>زيرا خود خداوند برای آنها همچون ديواری آتشين خواهد بود و از ايشان و تمامی اورشليم مواظبت خواهد نمود. او شكوه و جلال شهر خواهد بود.»</para>
  <para style="s1">دعوت به بازگشت به وطن</para>
  <para style="p">
    <verse number="6-7" style="v"/>خداوند به قوم خود می‌گويد: «ای كسانی كه در بابل در تبعيد هستيد، فرار كنيد. من شما را به هر سو پراكنده ساختم، ولی دوباره شما را باز می‌گردانم. پس حال، فرار كنيد و به اورشليم بازگرديد.»</para>
  <para style="p">
    <verse number="8" style="v"/>خداوند قادر متعال مرا برگزيده و به مقابله با قومهايی كه بر شما ظلم و ستم روا داشته‌اند، فرستاده است. كسی كه به شما آزار برساند به خداوند آزار رسانده است، چون شما مثل مردمک چشم خداوند هستيد. <verse number="9" style="v"/>با ايشان خواهم جنگيد و ايشان را مغلوب برده‌هايشان خواهم كرد. آنگاه خواهيد دانست كه خداوند قادر متعال مرا فرستاده است.</para>
  <para style="p">
    <verse number="10" style="v"/>ای اورشليم، سرود بخوان و شادی كن! چون خداوند می‌فرمايد: «می‌آيم تا در ميان شما ساكن شوم.» <verse number="11-12" style="v"/>در آن هنگام قومهای زيادی به خداوند ايمان خواهند آورد و آنها هم قوم او خواهند شد و خداوند در ميان شما ساكن خواهد گرديد. آنگاه خواهيد دانست كه خداوند قادر متعال مرا نزد شما فرستاده است. يهودا در سرزمين مقدس، ميراث خداوند خواهد بود، زيرا خداوند بار ديگر اورشليم را برخواهد گزيد تا آن را بركت دهد.</para>
  <para style="p">
    <verse number="13" style="v"/>ای انسانها، در حضور خداوند خاموش باشيد، زيرا او از جايگاه مقدس خود برخاسته است و به زمين می‌آيد.</para>
  <chapter number="3" style="c"/>
  <para style="s1">رؤيای كاهن اعظم</para>
  <para style="p">
    <verse number="1" style="v"/>سپس خداوند در رؤيا، يهوشع، كاهن اعظم را به من نشان داد كه در حضور فرشته خداوند ايستاده بود. شيطان نيز آنجا در سمت راست فرشته ايستاده بود و تهمت‌های زيادی به يهوشع می‌زد.</para>
  <para style="p">
    <verse number="2" style="v"/>فرشتهٔ خداوند به شيطان گفت: «ای شيطان، خداوند تو را محكوم كند. خداوند كه اورشليم را برای خود برگزيده است تو را محكوم كند. يهوشع<note caller="+" style="f"><char style="fr" closed="false">3:2 </char><char style="ft" closed="false">در اينجا يهوشع سمبل قوم يهود است.</char></note> مانند چوب نيم سوخته‌ای است كه از ميان آتش بيرون كشيده شده باشد.»</para>
  <para style="p">
    <verse number="3" style="v"/>يهوشع با لباس كثيف در حضور فرشتهٔ خداوند ايستاده بود.</para>
  <para style="p">
    <verse number="4" style="v"/>فرشته به كسانی كه آنجا ايستاده بودند گفت: «لباس كثيف او را از تنش درآوريد.» بعد رو به يهوشع كرده، گفت: «ببين، گناهان تو را برداشته‌ام و اينک اين لباس نو را به تو می‌پوشانم.»</para>
  <para style="p">
    <verse number="5-6" style="v"/>سپس گفت: «يک عمامهٔ تميز هم بر سرش بگذاريد.» در حالی که فرشتهٔ خداوند ايستاده بود به او يک عمامهٔ تميز هم دادند.</para>
  <para style="p">آنگاه فرشته خطاب به يهوشع گفت <verse number="7" style="v"/>كه خداوند قادر متعال چنين می‌فرمايد: «اگر از قوانين من اطاعت كنی و هر آنچه به تو می‌گويم انجام دهی، تو را سرپرست خانهٔ خود می‌سازم و به تو اجازه می‌دهم مثل اين فرشته‌ها به حضور من بيايی. <verse number="8" style="v"/>ای يهوشع كاهن اعظم و ای همهٔ كاهنان، به من گوش دهيد! شما نشانه‌ای هستيد از آنچه در آينده واقع خواهد شد: من خدمتگزار خود را كه ”شاخه“<note caller="+" style="f"><char style="fr" closed="false">3:8 </char><char style="ft" closed="false">منظور از «شاخه» مسيح موعود است. نگاه کنيد به <char style="xt"><ref loc="JER 23:5">ارميا 23:5</ref></char> به بعد و <char style="xt"><ref loc="ISA 11:1">اشعيا 11:1</ref></char>.</char></note> ناميده می‌شود خواهم آورد، <verse number="9" style="v"/>و در يک روز گناه اين سرزمين را رفع خواهم كرد. اين را من بر آن سنگ هفت پهلو كه مقابل يهوشع گذاشته‌ام حک خواهم نمود.</para>
  <para style="p">
    <verse number="10" style="v"/>«هنگامی كه آن روز فرا رسد هر يک از شما همسايهٔ خود را دعوت خواهد كرد تا بيايد و در زير درختان انگور و انجيرتان در صلح و صفا بنشيند.»</para>
  <chapter number="4" style="c"/>
  <para style="s1">رؤيای چراغدان</para>
  <para style="p">
    <verse number="1" style="v"/>فرشته‌ای كه با من صحبت می‌كرد، مرا مثل شخصی كه خوابيده باشد، بيدار كرد. <verse number="2" style="v"/>سپس از من پرسيد: «چه می‌بينی؟»</para>
  <para style="p">جواب دادم: «چراغدانی از طلا می‌بينم كه هفت چراغ دارد و بر سر آن روغندانی هست كه به‌وسیله هفت لوله‌ای كه به آن متصل است به چراغها روغن می‌رساند. <verse number="3" style="v"/>همچنين دو درخت زيتون می‌بينم كه يكی در طرف راست و ديگری در طرف چپ چراغدان قرار دارد.» <verse number="4" style="v"/>سپس از فرشته پرسيدم: «ای سرورم اينها چيستند و چه معنايی دارند؟»</para>
  <para style="p">
    <verse number="5" style="v"/>گفت: «نمی‌دانی؟»</para>
  <para style="p">گفتم: «نه، نمی‌دانم.»</para>
  <para style="p">
    <verse number="10a" style="v"/>گفت: «اين هفت چراغ نشانه‌ای هستند از چشمان خداوند كه همه جای دنيا را زير نظر دارند.»<note caller="+" style="f"><char style="fr" closed="false">4:10 </char><char style="ft" closed="false">قسمت دوم <char style="xt">آيه 10</char> و نيز <char style="xt">آيات 11 الی 14</char> را بعد از <char style="xt">آيه 5</char> آورده‌ايم تا ترتيب طبيعی مطلب را حفظ کرده باشيم.</char></note></para>
  <para style="p">
    <verse number="11" style="v"/>سپس پرسيدم: «آن دو درخت زيتون دو طرف چراغدان <verse number="12" style="v"/>و آن دو شاخهٔ زيتون كنار دو لولهٔ طلا كه از آنها روغن می‌ريزد، چه هستند؟»</para>
  <para style="p">
    <verse number="13" style="v"/>گفت: «نمی‌دانی؟»</para>
  <para style="p">گفتم: «نه، نمی‌دانم.»</para>
  <para style="p">
    <verse number="14" style="v"/>آنگاه او به من گفت: «آنها نشانهٔ دو مردی هستند كه خداوند، مالک تمامی جهان، آنها را برگزيده و مسح كرده تا او را خدمت كنند.»</para>
  <para style="s1">وعدهٔ خدا به زروبابل</para>
  <para style="p">
    <verse number="6" style="v"/>سپس فرشته گفت: «اين است آنچه خداوند قادر متعال به زروبابل<note caller="+" style="f"><char style="fr" closed="false">4:6 </char><char style="ft" closed="false">زروبابل حاکم يهودا بود که مسئوليت بازسازی خانهٔ خدا را به عهده داشت. نگاه کنيد به <char style="xt"><ref loc="HAG 1:1">حجی 1:1</ref>، <ref loc="HAG 2:23">2:23</ref></char>.</char></note> می‌گويد: نه به قدرت، نه به قوت، بلكه به روح من. هر چند ضعيف و ناتوان باشيد، ولی به ياری روح من موفق خواهيد شد. <verse number="7" style="v"/>ای زروبابل، اين كوه مشكلات در برابر تو فرو خواهد ريخت و وقتی تو آخرين سنگ بنای خانهٔ مرا گذاشتی، مردم فرياد خواهند زد: بركت خداوند بر آن باد!»</para>
  <para style="p">
    <verse number="8" style="v"/>پيام ديگری از جانب خداوند بر من نازل شد. <verse number="9" style="v"/>او گفت: «دستهای زروبابل اين خانه را بنياد نهاد و دستهای وی آن را تمام خواهد كرد. وقتی اين كار انجام شود آنگاه قوم من خواهند دانست كه من تو را فرستاده‌ام. <verse number="10b" style="v"/>هر چند مردم از اينكه در كار بنای خانهٔ من پيشرفت چشمگيری حاصل نشده دلسردند، اما وقتی زروبابل را مشغول كار ببينند، اميدوار خواهند شد.»</para>
  <chapter number="5" style="c"/>
  <para style="s1">رؤيای طومار در حال پرواز</para>
  <para style="p">
    <verse number="1" style="v"/>بار ديگر به آسمان چشم دوختم و طوماری را در حال پرواز ديدم. <verse number="2" style="v"/>فرشته از من پرسيد: «چه می‌بينی؟»</para>
  <para style="p">جواب دادم: «طوماری می‌بينم به طول ده متر و عرض پنج متر كه در حال پرواز است.»</para>
  <para style="p">
    <verse number="3" style="v"/>گفت: «اين طومار لعنتهای خدا را در بردارد و آنها را به سراسر جهان می‌برد. نوشتهٔ روی آن نشان می‌دهد كه تمام دزدان و دروغگويان محكوم به مرگ هستند.» <verse number="4" style="v"/>خداوند قادر متعال می‌فرمايد كه اين لعنتها را به خانهٔ كسانی كه دزدی می‌كنند و آنهايی كه به نام او قسم دروغ می‌خورند، می‌فرستد تا بر خانه‌شان قرار بگيرد و آن را به کلی نابود كند.</para>
  <para style="s1">رؤيای بشكه</para>
  <para style="p">
    <verse number="5" style="v"/>فرشته بار ديگر ظاهر شد و گفت: «بالا را نگاه كن. چيز ديگری در حال پرواز است.»</para>
  <para style="p">
    <verse number="6" style="v"/>پرسيدم: «آن چيست؟»</para>
  <para style="p">جواب داد: «يک بشكهٔ بزرگ<note caller="+" style="f"><char style="fr" closed="false">5:6 </char><char style="ft" closed="false">در عبری به جای بشکهٔ بزرگ «ايفه» آمده است. ايفه ظرفی بود که برای اندازه‌گيری بکار می‌رفت.</char></note> است. اين بشكه پر است از گناهانی كه سراسر زمين را فرا گرفته‌اند.»</para>
  <para style="p">
    <verse number="7" style="v"/>ناگهان سرپوش سنگين سربی بشكه كنار رفت و من توانستم زنی را كه در بشكه نشسته بود ببينم!</para>
  <para style="p">
    <verse number="8" style="v"/>فرشته گفت: «آن زن نشانهٔ فساد و شرارت است.» آنگاه زن را به داخل بشكه هل داد و دوباره سرپوش سربی را روی آن گذاشت.</para>
  <para style="p">
    <verse number="9" style="v"/>سپس دو زن ديگر ديدم كه بالهايی شبيه بالهای لک‌لک داشتند و پرواز می‌كردند. آنها آمده، بشكه را برداشتند و پروازكنان با خود بردند.</para>
  <para style="p">
    <verse number="10" style="v"/>از فرشته پرسيدم: «بشكه را كجا می‌برند؟»</para>
  <para style="p">
    <verse number="11" style="v"/>جواب داد: «آن را به بابل<note caller="+" style="f"><char style="fr" closed="false">5:11 </char><char style="ft" closed="false">حکومت بابل در اين زمان از بين رفته بود؛ در اينجا کلمه بابل سمبلی است برای مرکز فساد و بت‌پرستی.</char></note> می‌برند تا جايگاهی برای آن بسازند و بشكه را در آن قرار دهند.»</para>
  <chapter number="6" style="c"/>
  <para style="s1">رؤيای چهار عرابه</para>
  <para style="p">
    <verse number="1" style="v"/>در يک رؤيای ديگر چهار عرابه ديدم كه از ميان دو كوه مسی بيرون آمدند. <verse number="2" style="v"/>عرابهٔ اول بوسيلهٔ اسبهای سرخ، عرابهٔ دوم بوسيلهٔ اسبهای سياه، <verse number="3" style="v"/>عرابهٔ سوم به‌وسیله اسبهای سفيد و عرابهٔ چهارم بوسيلهٔ اسبهای ابلق كشيده می‌شدند.</para>
  <para style="p">
    <verse number="4" style="v"/>از فرشته پرسيدم: «ای سرورم، اينها چه هستند؟»</para>
  <para style="p">
    <verse number="5" style="v"/>جواب داد: «اينها چهار روح آسمانی هستند كه در حضور خداوند تمامی زمين می‌ايستند و اينک برای انجام فرمان او به حركت درآمده‌اند. <verse number="6" style="v"/>اسبهای سرخ به طرف شرق، اسبهای سياه به طرف شمال، اسبهای سفيد به طرف غرب و اسبهای ابلق به طرف جنوب خواهند رفت.»</para>
  <para style="p">
    <verse number="7" style="v"/>اسبها بيتابی می‌كردند كه حركت كنند و در سراسر زمين بگردند. خداوند فرمود: «برويد و گشت خود را آغاز كنيد.» پس آنها راه افتادند و تمام زمين را گشتند.</para>
  <para style="p">
    <verse number="8" style="v"/>آنگاه خداوند مرا احضار كرد و فرمود: «آنهايی كه به سرزمين شمال<note caller="+" style="f"><char style="fr" closed="false">6:8 </char><char style="ft" closed="false">منظور سرزمين بابل است.</char></note> رفتند، حكم مرا اجرا كرده خشم مرا در آنجا فرو نشاندند.»</para>
  <para style="s1">تاجگذاری يهوشع</para>
  <para style="p">
    <verse number="9" style="v"/>در پيامی ديگر خداوند به من فرمود: <verse number="10-11" style="v"/>«حلدای، طوبيا و يدعيا از طرف يهوديان تبعيد شده در بابل، هدايايی از طلا و نقره آورده‌اند. هدايا را از آنها بگير و به خانهٔ يوشيا (پسر صفنيا) برو و با آنها تاجی بساز. سپس تاج را بر سر يهوشع (پسر يهوصادق) كاهن اعظم بگذار. <verse number="12" style="v"/>به او بگو كه خداوند قادر متعال چنين می‌فرمايد: ”تو نمونه‌ای هستی از آن مردی كه «شاخه» ناميده می‌شود.<note caller="+" style="f"><char style="fr" closed="false">6:12 </char><char style="ft" closed="false">نگاه کنيد به زکريا <char style="xt"><ref loc="ZEC 3:8">3:8</ref></char>.</char></note> او از جايی كه هست جوانه خواهد زد و خانهٔ خداوند را بازسازی خواهد كرد. <verse number="13" style="v"/>اوست آنكه خانهٔ خداوند را بنا می‌كند و از شكوه پادشاهی برخوردار می‌شود. او در مقام كاهن و پادشاه حكمرانی خواهد كرد، و بين اين دو مقام هماهنگی كامل خواهد بود.“<note caller="+" style="f"><char style="fr" closed="false">6:13 </char><char style="ft" closed="false">يا «او بر تختش نشسته حکمرانی خواهد کرد و کاهن نزد تختش خواهد ايستاد و بين اين دو هماهنگی کامل خواهد بود.».</char></note> <verse number="14" style="v"/>سپس، اين تاج را به عنوان هديه‌ای از طرف حلدای، طوبيا، يدعيا و يوشيا در خانهٔ خداوند بگذار تا يادگاری باشد.»</para>
  <para style="p">
    <verse number="15" style="v"/>مردمی كه در جاهای دور دست زندگی می‌كنند، خواهند آمد و در بازسازی خانهٔ خداوند كمک خواهند كرد؛ آنگاه خواهيد دانست كه خداوند قادر متعال مرا نزد شما فرستاده است. اين هنگامی اتفاق خواهد افتاد كه شما از خداوند، خدای خويش كاملاً اطاعت كنيد.</para>
  <chapter number="7" style="c"/>
  <para style="s1">روزهٔ كاذب مردم</para>
  <para style="p">
    <verse number="1" style="v"/>در سال چهارم سلطنت داريوش پادشاه، در روز چهارم از ماه نهم يعنی ماه كيسلو، خداوند پيام ديگری به من داد.</para>
  <para style="p">
    <verse number="2" style="v"/>يهوديان شهر بيت‌ئيل، گروهی از مردان خود را به سرپرستی شراصر و رجم ملک به خانهٔ خدا فرستادند تا از خداوند طلب بركت نمايند <verse number="3" style="v"/>و از كاهنان و انبيا بپرسند كه آيا به روزه و سوگواری خود در ماه پنجم ادامه بدهند، چنانكه در اين سالها اين كار را كرده‌اند، يا نه.</para>
  <para style="p">
    <verse number="4" style="v"/>خداوند قادر متعال به من فرمود كه اين جواب را به آنها بدهم: <verse number="5" style="v"/>«به قوم و كاهنان بگوييد كه در اين هفتاد سالی كه در ماههای پنجم و هفتم روزه می‌گرفتند و سوگواری می‌كردند، برای خاطر من نبود. <verse number="6" style="v"/>اكنون نيز هنگام برگزاری عيدهای مقدس، به فكر من نيستند، بلكه فقط به فكر خوردن و نوشيدن و سرگرمی خودشان هستند. <verse number="7" style="v"/>همين هشدار را من سالها قبل وقتی هنوز اورشليم امن و آباد بود و شهرهای مجاور و جنوب آن نيز مسكونی بودند، توسط انبيا به گوش قوم رساندم.»</para>
  <para style="s1">نتيجهٔ نافرمانی قوم از دستورات خدا</para>
  <para style="p">
    <verse number="8-9" style="v"/>سپس خداوند قادر متعال به زكريا فرمود كه اين پيام را به ايشان بدهد: «نسبت به يكديگر درستكار و با انصاف و رحيم و مهربان باشيد. <verse number="10" style="v"/>از ظلم كردن به بيوه‌زنان و يتيمان و افراد غريب و فقير دست برداريد و برای يكديگر توطئه نچينيد. <verse number="11" style="v"/>اجداد شما به اين پيام گوش ندادند. آنها سرپيچی نموده گوشهای خود را گرفتند تا صدايم را نشنوند. <verse number="12" style="v"/>دلهای خود را مثل سنگ، سخت كردند و نخواستند دستوراتی را كه من با روح خود بوسيلهٔ انبیا گذشته به ايشان داده بودم بشنوند. به همين دليل بود كه خشم عظيم خود را از آسمان بر ايشان نازل كردم. <verse number="13" style="v"/>من فرياد برآوردم ولی آنها صدايم را نشنيده گرفتند. من نيز وقتی آنها به سوی من فرياد برآوردند به دعای ايشان گوش ندادم. <verse number="14" style="v"/>همچون گردباد آنها را در ميان قومهای دور پراكنده ساختم. دشمن سرزمين آبادشان را چنان ويران كرد كه حتی يک نفر نيز در آن باقی نماند.»</para>
  <chapter number="8" style="c"/>
  <para style="s1">وعدهٔ بركت خدا به اورشليم</para>
  <para style="p">
    <verse number="1" style="v"/>بار ديگر پيام خداوند قادر متعال بر من نازل گرديد:</para>
  <para style="p">
    <verse number="2" style="v"/>«از آنچه كه دشمنان بر سر اورشليم آورده‌اند بسيار خشمگين هستم، زيرا من اورشليم را دوست دارم. <verse number="3" style="v"/>اكنون به سرزمين خود اورشليم باز می‌گردم و در آنجا ساكن می‌شوم؛ و اورشليم، ”شهر امين“ و كوه خداوند ”كوه مقدس“ ناميده خواهد شد.</para>
  <para style="p">
    <verse number="4" style="v"/>«اورشليم بار ديگر آباد خواهد شد و مردان و زنان پير عصا به دست باز در ميدانهای شهر خواهند نشست، <verse number="5" style="v"/>و كوچه‌های آن از بچه‌هايی كه سرگرم بازی هستند پر خواهد شد.</para>
  <para style="p">
    <verse number="6" style="v"/>«اين شايد برای شما كه بازماندگان قوم هستيد باوركردنی نباشد، ولی انجام آن برای من كار آسانی است. <verse number="7" style="v"/>مطمئن باشيد كه من قوم خود را از مشرق و مغرب و هر جايی كه پراكنده شده باشند نجات می‌دهم <verse number="8" style="v"/>و آنها را برمی‌گردانم تا در كمال امنيت در اورشليم ساكن شوند. آنها قوم من، و من خدای آنها خواهم بود و با عدالت و راستی بر آنها حكمرانی خواهم كرد.</para>
  <para style="p">
    <verse number="9" style="v"/>«حال، دست به كار شويد و با دلگرمی كار كنيد، زيرا از هنگامی كه پی ريزی خانهٔ خدا را شروع كرديد، انبيا با سخنان خود پيوسته شما را تشويق كرده‌اند. <verse number="10" style="v"/>قبل از آن، فقر و ناامنی همه جا را فرا گرفته بود و مردم دشمن يكديگر بودند، <verse number="11" style="v"/>ولی اينک من به شما كه بازماندگان قوم هستيد بركت خواهم داد؛ <verse number="12" style="v"/>به طوری كه در صلح و آرامش كشت و زرع خواهيد كرد و محصول فراوان به دست خواهيد آورد. درختان انگور از ميوه پر خواهند شد و بر زمين باران فراوان خواهد باريد. تمام اين بركات نصيب بازماندگان قوم خواهد شد. <verse number="13" style="v"/>در گذشته وقتی مردم قومهای ديگر می‌خواستند كسی را نفرين كنند، می‌گفتند: ”خدا كند تو هم مثل يهودا و اسرائيل فقير و درمانده شوی!“ ولی ديگر اينطور نخواهد بود، چون من شما را نجات داده، به شما بركت خواهم بخشيد؛ و آنها پس از اين خواهند گفت: ”خدا كند مثل يهودا و اسرائيل خوشبخت و سعادتمند شوی!“ پس نترسيد و مأيوس نشويد، بلكه دست به کار شده خانهٔ خدا را بازسازی كنيد! <verse number="14-15" style="v"/>اگر چنين كنيد، به شما بركت خواهم داد. وقتی پدران شما مرا به خشم آوردند، آنچه گفتم، كردم. گفتم آنها را مجازات خواهم كرد و همين كار را نيز انجام دادم. پس وقتی می‌گويم شما را بركت می‌دهم، بدانيد كه حتماً بركت خواهم داد. پس نترسيد! <verse number="16" style="v"/>اما وظيفهٔ شما اين است: راستگو و با انصاف باشيد و با همه با صلح و صفا رفتار كنيد. <verse number="17" style="v"/>در فكر اذيت ديگران نباشيد و قسم دروغ نخوريد، چون من از اين كارها نفرت دارم.»</para>
  <para style="p">
    <verse number="18" style="v"/>پيام ديگری از جانب خداوند قادر متعال بر من نازل شد: <verse number="19" style="v"/>«روزه‌ها و ايام سوگواری‌ای كه در ماههای چهارم، پنجم، هفتم و دهم برگزار می‌كرديد به پايان خواهند رسيد و اين مراسم به اعياد شاد و پرنشاط تبديل خواهند شد! پس شما نيز از اين به بعد راستی و صلح را دوست بداريد. <verse number="20-21" style="v"/>مردمان بسياری از ممالک جهان برای زيارت به اورشليم هجوم خواهند آورد تا در اين اعياد شركت كنند. مردم يک شهر به شهر ديگر رفته خواهند گفت: ”ما به اورشليم می‌رويم. شما هم با ما بياييد تا برويم از خداوند قادر متعال طلب بركت كنيم.“ <verse number="22" style="v"/>آری، بسياری از مردم، و حتی قومهای بزرگ به اورشليم نزد خداوند قادر متعال خواهند آمد تا او را عبادت نموده از او طلب بركت كنند. <verse number="23" style="v"/>در آن روزها ده نفر از قومهای مختلف دست به دامن يک نفر يهودی شده خواهند گفت: ما را نيز با خود ببر چون می‌دانيم خدا با توست.»</para>
  <chapter number="9" style="c"/>
  <para style="s1">مجازات قومهای مجاور اسرائيل</para>
  <para style="p">
    <verse number="1-2" style="v"/>خداوند مجازات قومها را اعلام نموده است، چون او نه فقط قوم اسرائيل را زير نظر دارد، بلكه مراقب همهٔ قومهای جهان نيز می‌باشد. او حدراخ، دمشق و حمات را كه در نزديكی دمشق است مجازات خواهد كرد. حتی صور و صيدون هم با وجود مهارتشان از مجازات او در امان نخواهند ماند. <verse number="3" style="v"/>هر چند صور برای خود استحكاماتی ساخته و آنقدر ثروت جمع كرده كه نقره و طلا برای او چون ريگ بيابان است، <verse number="4" style="v"/>ولی خداوند همهٔ اين چيزها را از او خواهد گرفت. استحكاماتش را به دريا خواهد ريخت و او را به آتش كشيده با خاک يكسان خواهد كرد.</para>
  <para style="p">
    <verse number="5" style="v"/>وقتی اشقلون اين واقعه را ببيند وحشتزده خواهد شد. غزه از درد به خود خواهد پيچيد و عقرون از ترس خواهد لرزيد، زيرا وقتی ببينند صور قادر نيست جلو پيشروی دشمنان را بگيرد، اميدشان بر باد خواهد رفت. غزه شكست خواهد خورد و پادشاهش كشته خواهد شد، و اشقلون به کلی از بين خواهد رفت.</para>
  <para style="p">
    <verse number="6" style="v"/>خداوند می‌فرمايد: «اشدود، شهر ثروتمند فلسطينی‌ها به دست بيگانگان خواهد افتاد. <verse number="7" style="v"/>من گوشتهای حرام را از دهان او و قربانیهايش را كه با خون می‌خورد، از ميان دندانهايش بيرون خواهم كشيد. فلسطينی‌هايی كه باقی بمانند مرا عبادت خواهند كرد و به عنوان يكی از طوايف يهودا در ميان قوم من پذيرفته خواهند شد. فلسطينی‌های عقرون نيز به قوم من خواهند پيوست، همانطور كه يبوسی‌ها سالها پيش اين كار را كردند. <verse number="8" style="v"/>من در اطراف سرزمين خود نگهبانی خواهم داد تا از ورود سپاهيان مهاجم به خاک اسرائيل جلوگيری كنم. به دقت حركات دشمن را زير نظر می‌گيرم و اجازه نمی‌دهم ستمگران بيگانه بار ديگر سرزمين قوم مرا مورد تاخت و تاز قرار دهند.</para>
  <para style="s1">وعدهٔ ظهور پادشاه اسرائيل</para>
  <para style="p">
    <verse number="9" style="v"/>«ای قوم من، شادی كنيد و از خوشحالی فرياد برآوريد، چون پادشاهتان نزد شما می‌آيد! او نجات دهنده‌ای پيروزمند است و با فروتنی، سوار بر كرّه الاغی می‌آيد! <verse number="10" style="v"/>من اسبها و عرابه‌های جنگی شما را از شما خواهم گرفت، و كمانهای جنگی‌تان شكسته خواهند شد، زيرا پادشاه شما در ميان تمام قومها صلح برقرار خواهد كرد. قلمرو حكومت او از دريا تا دريا و از رود فرات تا دورترين نقطهٔ زمين خواهد بود. <verse number="11" style="v"/>به خاطر عهدی كه با شما بستم و آن را با خون مهر كردم، اسيران شما را از چاه هلاكت خواهم رهانيد. <verse number="12" style="v"/>ای اسيرانی كه در انتظار آزادی هستيد، به شهر امن خود بازگرديد. امروز به شما قول می‌دهم كه سختيهايی را كه كشيده‌ايد دو برابر جبران كنم! <verse number="13" style="v"/>ای يهودا، تو كمان من و ای اسرائيل، تو تير من هستی. من شما را مثل شمشير سربازی شجاع بر ضد مردان يونان به حركت درمی‌آورم.»</para>
  <para style="s1">پيروزی قوم خدا</para>
  <para style="p">
    <verse number="14" style="v"/>خداوند قوم خود را هنگام جنگ رهبری خواهد كرد. تيرهايش را مثل برق آسمان خواهد انداخت. خداوند شيپور جنگ را به صدا در خواهد آورد و مانند گردبادی كه از صحرای جنوب بلند می‌شود، به جنگ دشمن خواهد رفت. <verse number="15" style="v"/>او از قوم خود دفاع خواهد كرد و ايشان دشمنان خود را شكست داده زير پای خود لگدمال خواهند نمود. طعم پيروزی را خواهند چشيد و غريو شادی سر خواهند داد. دشمنان خود را خواهند كشت و زمين را از خون آنها پر خواهند كرد. <verse number="16-17" style="v"/>در آن روز خداوند، خدايشان مثل چوپانی كه از گلهٔ خود محافظت می‌كند، قوم خود را نجات خواهد بخشيد. ايشان در سرزمين خوب و زيبای او مانند جواهر روی تاج، خواهند درخشيد و فراوانی محصول و شراب جوانان را شاداب خواهد ساخت.</para>
  <chapter number="10" style="c"/>
  <para style="s1">نجات يهودا</para>
  <para style="p">
    <verse number="1" style="v"/>در فصل بهار از خداوند بخواهيد باران بباراند، زيرا اوست كه ابرها را می‌فرستد و باران را به فراوانی می‌باراند تا مزارع، حاصلخيز شوند. <verse number="2" style="v"/>بتها و فالگيران نمی‌توانند چنين درخواستی را اجابت كنند. رؤياهايی كه فالگيران می‌بينند و خوابهايی كه تعبير می‌كنند دروغ محض است و باعث گمراهی مردم می‌شود. تسلی‌ای كه آنها می‌دهند بی‌فايده است. يهودا و اسرائيل مثل گوسفندان گمشده، سرگردان و آواره شده‌اند زيرا رهبری ندارند كه آنها را هدايت كند.</para>
  <para style="p">
    <verse number="3" style="v"/>خداوند می‌فرمايد: «خشم من بر كسانی كه بر شما حكومت می‌كنند شعله‌ور شده است. من اين بزهای نر را تنبيه خواهم كرد. من كه خداوند قادر متعال هستم آمده‌ام تا از گلهٔ خود يهودا مراقبت نموده ايشان را چون اسب جنگی، نيرومند سازم. <verse number="4" style="v"/>از ميان قبيلهٔ يهودا، حكام، فرمانروايان و فرماندهانی برخواهند خاست تا قوم مرا رهبری كنند. <verse number="5" style="v"/>ايشان با دليری دشمنان خود را مثل گل كوچه‌ها لگدمال خواهند كرد و آنها را در جنگ شكست خواهند داد، زيرا من با ايشان هستم.</para>
  <para style="p">
    <verse number="6" style="v"/>«يهودا را تقويت خواهم كرد و اسرائيل را نجات خواهم بخشيد. بر آنها رحمت نموده ايشان را به وطنشان باز خواهم گرداند. وضعيت آنها طوری خواهد بود كه گويی هرگز ايشان را ترک نكرده‌ام. من خداوند، خدای ايشان هستم و دعای ايشان را اجابت خواهم كرد. <verse number="7" style="v"/>آنها مثل جنگجويانی شجاع خواهند بود. دلشان چنان شاد خواهد شد كه گويی مست شرابند. فرزندانشان اين بركات را به ياد آورده خوشحال خواهند شد. دل ايشان از آنچه خداوند انجام داده است شاد خواهد گرديد. <verse number="8" style="v"/>ايشان را فرا خوانده، دور هم جمع خواهم كرد. من آنها را نجات خواهم داد و ايشان مثل گذشته زياد خواهند شد. <verse number="9" style="v"/>هر چند ايشان را مثل بذر در ميان قومها پراكنده ساخته‌ام، ولی آنها در آنجا مرا به ياد خواهند آورد. آنها با فرزندانشان زنده مانده به وطن خود برخواهند گشت. <verse number="10" style="v"/>آنها را از مصر و آشور باز می‌گردانم و به زمين جلعاد و لبنان می‌آورم و ايشان تمام آن سرزمين را پر خواهند ساخت. <verse number="11" style="v"/>وقتی از ميان دريای مشكلات عبور می‌كنند من امواج را كنار زده اعماق دريا را خشک خواهم كرد. آشور مغرور، پست خواهد شد و مصر قدرتمند، قدرت خود را از دست خواهد داد.»</para>
  <para style="p">
    <verse number="12" style="v"/>خداوند می‌فرمايد: «قدرت خود را به قوم خود می‌بخشم و آنها را قوی می‌سازم و ايشان از من پيروی خواهند كرد.»</para>
  <chapter number="11" style="c"/>
  <para style="s1">نابودی قدرتمندان ظالم</para>
  <para style="p">
    <verse number="1" style="v"/>ای لبنان، دروازه‌های خود را باز كن تا آتش، درختان سرو تو<note caller="+" style="f"><char style="fr" closed="false">11:1 </char><char style="ft" closed="false">درخت سرو لبنان کنايه است از قومهای قدرتمند جهان و يا پادشاهان آنها.</char></note> را بسوزاند. <verse number="2" style="v"/>ای درختان صنوبر، برای تمامی درختان سرو كه تباه شده‌اند گريه كنيد. ای بلوطهای باشان زاری كنيد، زيرا جنگل عظيم نابود شده است. <verse number="3" style="v"/>ای حاكمان، گريه و زاری كنيد، زيرا جاه و جلال شما بر باد رفته است. غرش اين شيرهای ژيان را بشنويد، چون درهٔ اردن پرشكوهشان ويران شده است.</para>
  <para style="s1">قضيهٔ دو چوپان</para>
  <para style="p">
    <verse number="4" style="v"/>خداوند، خدايم به من فرمود: «برو و چوپان<note caller="+" style="f"><char style="fr" closed="false">11:4 </char><char style="ft" closed="false">در اينجا منظور از «چوپان»، رهبر يا پادشاه و منظور از «گوسفندان»، قوم است.</char></note> گوسفندانی باش كه قرار است سربريده شوند. <verse number="5" style="v"/>رهبران شرور، قوم مرا خريد و فروش می‌كنند. چوپانانشان آنها را با بی‌رحمی می‌فروشند و می‌گويند: ”خدا را شكر! ثروتمند شديم!“ و خريدارانشان آنها را خريده سر می‌برند بدون اينكه مجازات شوند.»</para>
  <para style="p">
    <verse number="6" style="v"/>خداوند می‌فرمايد: «من ديگر بر مردم اين سرزمين رحم نخواهم كرد، بلكه می‌گذارم آنها در چنگ رهبران شرور خودشان گرفتار شده، كشته شوند. رهبران شرور، اين سرزمين را مبدل به بيابان خواهند كرد و من مانع كارشان نخواهم شد.»</para>
  <para style="p">
    <verse number="7" style="v"/>پس من دو عصای چوپانی در دست گرفته يكی را «فيض» و ديگری را «پيوند» ناميدم و همانطور كه به من دستور داده شده بود، گله را چرانيدم. <verse number="8" style="v"/>در عرض يک ماه، از شر سه چوپان اين گله آزاد شدم؛ ولی گوسفندان از من متنفر گشتند و من نيز از دست آنها خسته و بيزار گشتم.</para>
  <para style="p">
    <verse number="9" style="v"/>پس به آنها گفتم: «از اين به بعد چوپان شما نخواهم بود. آن كه مردنی است بگذار بميرد و آن كه كشته شدنی است بگذار كشته شود. آنهايی هم كه باقی می‌مانند بگذار همديگر را بدرند و بخورند!»</para>
  <para style="p">
    <verse number="10" style="v"/>آنگاه عصايم را كه «فيض» نام داشت شكستم تا نشان دهم كه خداوند عهدی را كه با آنها بسته بود شكسته است. <verse number="11" style="v"/>پس در همان روز عهد شكسته شد. آنگاه كسانی كه گوسفندان را خريد و فروش می‌كردند و به من چشم دوخته بودند، متوجه شدند كه خداوند بوسيلهٔ كاری كه من كردم پيامی به آنها می‌دهد.</para>
  <para style="p">
    <verse number="12" style="v"/>من به آنها گفتم: «اگر مايليد، مزد مرا بدهيد.»</para>
  <para style="p">پس با سی تكه نقره<note caller="+" style="f"><char style="fr" closed="false">11:12 </char><char style="ft" closed="false">قيمت يک برده سی تکه نقره بود. نگاه کنيد به <char style="xt"><ref loc="EXO 21:32">خروج 21:32</ref></char> و <char style="xt"><ref loc="MAT 27:3-9">متی‌ٰ 27:3-9</ref></char>.</char></note> مزد مرا دادند.</para>
  <para style="p">
    <verse number="13" style="v"/>خداوند به من فرمود: «اين مبلغ هنگفتی را كه در مقابل ارزشت به تو دادند، نزد كوزه‌گر بينداز!»</para>
  <para style="p">پس من آن سی تكه نقره را گرفتم و آن را در خانهٔ خداوند نزد كوزه‌گر انداختم. <verse number="14" style="v"/>سپس عصای ديگرم را كه «پيوند» نام داشت شكستم تا نشان دهم كه پيوند برادری بين يهودا و اسرائيل شكسته شده است.</para>
  <para style="p">
    <verse number="15" style="v"/>آنگاه خداوند به من فرمود كه باز بروم و به كار چوپانی مشغول شوم. اين بار قرار بود نقش يک چوپان بد را ايفا كنم.</para>
  <para style="p">
    <verse number="16" style="v"/>او به من فرمود: «اين نشان می‌دهد كه من برای قوم، چوپانی تعيين می‌كنم كه نه به آنانی كه می‌ميرند اهميت می‌دهد، نه از نوزادان مراقبت می‌كند، نه زخمیان را معالجه می‌نمايد، نه سالمها را خوراک می‌دهد، و نه لنگانی را كه نمی‌توانند راه بروند بر دوش می‌گيرد؛ بلكه گوسفندان چاق را می‌خورد و سمهايشان را می‌كند. <verse number="17" style="v"/>وای بر اين چوپان وظيفه‌نشناس كه به فكر گله نيست! شمشير خداوند بر بازو و چشم راست او فرود خواهد آمد و او را كور و ناتوان خواهد ساخت.»</para>
  <chapter number="12" style="c"/>
  <para style="s1">نابودی دشمنان اورشليم</para>
  <para style="p">
    <verse number="1" style="v"/>اين است سرنوشت اسرائيل كه خداوند آن را اعلام نمود، خداوندی كه آسمانها را گسترانيد، بنياد زمين را نهاد و روح انسان را در درونش قرار داد:</para>
  <para style="p">
    <verse number="2" style="v"/>«اورشليم را برای قومهای همسايه كه سپاهيان خود را برای محاصرهٔ اورشليم و ساير شهرهای يهودا می‌فرستند، مثل كاسهٔ زهر می‌گردانم. <verse number="3" style="v"/>هنگامی كه تمام قومهای جهان بر ضد اورشليم جمع شوند، من اورشليم را برای آنها مانند سنگ عظيمی خواهم ساخت، كه هر کس بخواهد آن را تكان دهد خود سخت مجروح شود.»</para>
  <para style="p">
    <verse number="4" style="v"/>خداوند می‌فرمايد: «در آن روز، سپاهيان مهاجم را گيج و سردرگم می‌كنم و اسبانشان را به كوری مبتلا می‌سازم، زيرا من مراقب مردم يهودا هستم. <verse number="5" style="v"/>آنگاه رهبران يهودا در دل خود خواهند گفت: مردم اورشليم قوی هستند، زيرا خداوند قادر متعال، خدای ايشان است.</para>
  <para style="p">
    <verse number="6" style="v"/>«در آن روز، رهبران يهودا را مثل شعله آتشی كه جنگلها و مزارع را می‌سوزاند، می‌گردانم. آنها تمام قومهای همسايه را از راست و چپ خواهند سوزاند، و مردم اورشليم در امنيت خواهند بود. <verse number="7" style="v"/>من ساير شهرهای يهودا را پيش از اورشليم پيروز می‌گردانم تا مردم اورشليم و نسل سلطنتی داوود از پيروزی خود مغرور نشوند.</para>
  <para style="p">
    <verse number="8" style="v"/>«من كه خداوند هستم از مردم اورشليم دفاع خواهم كرد. ضعيفترين آنها مثل داوود پادشاه قوی خواهد بود، و نسل سلطنتی داوود مانند خدا و مثل فرشتهٔ خداوند در پيشاپيش آنها حركت خواهند كرد! <verse number="9" style="v"/>زيرا قصد من اين است كه تمام قومهايی را كه به جنگ اورشليم می‌آيند نابود كنم.</para>
  <para style="s1">سوگواری مردم اورشليم</para>
  <para style="p">
    <verse number="10" style="v"/>«من روح ترحم و تضرع را بر تمام ساكنان اورشليم خواهم ريخت، و آنها بر من كه نيزه زده‌اند خواهند نگريست و عزاداری خواهند نمود چنانكه گويی برای تنها فرزند خود عزا گرفته‌اند، و آنچنان ماتم خواهند گرفت كه گويی پسر ارشدشان مرده است. <verse number="11" style="v"/>در آن روز، در اورشليم ماتم بزرگی بر پا خواهد شد همانند ماتمی كه مردم برای يوشيای پادشاه كه در درهٔ مجدو كشته شد بر پا كردند.</para>
  <para style="p">
    <verse number="12-14" style="v"/>«همهٔ قبايل اسرائيل با اندوه فراوان گريه خواهند كرد. تمام قوم از پادشاه و كاهن گرفته تا مردم عادی، عزادار می‌شوند. هر خانواده‌ای جداگانه ماتم می‌گيرد زن جدا و شوهر جدا تا هر يک در تنهايی بار غم و اندوهش را به دوش بكشد.</para>
  <chapter number="13" style="c"/>
  <para style="p">
    <verse number="1" style="v"/>«در آن زمان برای خاندان داوود و مردم اورشليم چشمه‌ای جاری خواهد شد، چشمه‌ای كه ايشان را از همهٔ گناهان و ناپاكی‌هايشان پاک خواهد ساخت.»</para>
  <para style="s1">پاک شدن اسرائيل از انبيای دروغين</para>
  <para style="p">
    <verse number="2" style="v"/>خداوند قادر متعال می‌فرمايد: «در آن روز هرگونه بت‌پرستی را در سراسر سرزمين اسرائيل برمی‌اندازم، به طوری كه اثری از آن باقی نماند و نام بتها فراموش شود. سرزمين را به کلی از وجود انبيای دروغين و فالگيران پاک می‌كنم، <verse number="3" style="v"/>و اگر كسی باز به دروغ نبوت كند، به دست پدر و مادر خودش كشته خواهد شد! به او خواهند گفت: ”تو بايد كشته شوی، چون به نام خداوند كاذبانه نبوت می‌كنی.“</para>
  <para style="p">
    <verse number="4" style="v"/>«در آن روز انبيای دروغين از نبوتهايشان خجالت خواهند كشيد و ديگر برای فريب دادن مردم لباس انبيا را بر تن نخواهند كرد. <verse number="5" style="v"/>هر يک از آنها خواهند گفت: ”من نبی نيستم، من يک كشاورزم و شغلم از جوانی كشاورزی بوده است.“ <verse number="6" style="v"/>و اگر كسی بپرسد: ”پس اين زخمها<note caller="+" style="f"><char style="fr" closed="false">13:6 </char><char style="ft" closed="false">انبيای دروغين روی بدن خود زخمهايی ايجاد می‌کردند. نگاه کنيد به <char style="xt"><ref loc="1KI 18:28">اول پادشاهان 18:28</ref></char>.</char></note> روی بدن تو چيست؟“ جواب می‌دهد: ”در نزاع با دوستان زخمی شده‌ام.“»</para>
  <para style="s1">كشته شدن شبان خدا</para>
  <para style="p">
    <verse number="7" style="v"/>خداوند قادر متعال می‌فرمايد: «ای شمشير بر ضد شبان من، آن مردی كه همدوش و همكار من است، برخيز! شبان را بزن تا گوسفندان پراكنده شوند.<note caller="+" style="f"><char style="fr" closed="false">13:7 </char><char style="ft" closed="false">اين پيشگويی در مورد عيسی مسيح است. نگاه کنيد به <char style="xt"><ref loc="MAT 26:31">متی‌ٰ 26:31</ref></char> و <char style="xt"><ref loc="MRK 14:27">مَرقُس 14:27</ref></char>.</char></note> من قوم خود را خواهم زد <verse number="8" style="v"/>و دو سوم آنها از بين خواهند رفت. <verse number="9" style="v"/>يک سوم باقيمانده را از ميان آتش می‌گذرانم و آنها را پاک می‌كنم، درست مثل طلا و نقره كه بوسيلهٔ آتش، خالص می‌شوند. ايشان نام مرا خواهند خواند و من آنها را اجابت خواهم نمود. من خواهم گفت: ”اينها قوم من هستند.“ و ايشان خواهند گفت: ”خداوند، خدای ماست.“»</para>
  <chapter number="14" style="c"/>
  <para style="s1">برقراری سلطنت خداوند</para>
  <para style="p">
    <verse number="1-2" style="v"/>روز خداوند نزديک است! در آن روز، خداوند قومها را جمع می‌كند تا با اورشليم بجنگند. آنها شهر را می‌گيرند و خانه‌ها را غارت نموده به زنان تجاوز می‌كنند و غنيمت را بين خود تقسيم می‌نمايند. نصف جمعيت را به اسارت می‌برند و نصف ديگر در ميان خرابه‌های شهر باقی می‌مانند.</para>
  <para style="p">
    <verse number="3" style="v"/>آنگاه خداوند، به جنگ آن قومها می‌رود. <verse number="4" style="v"/>در آن روز، او بر كوه زيتون كه در سمت شرقی اورشليم واقع شده است، خواهد ايستاد و كوه زيتون دو نصف خواهد شد و درهٔ بسيار وسيعی از شرق به غرب بوجود خواهد آورد، زيرا نصف كوه به طرف شمال و نصف ديگر آن به طرف جنوب حركت خواهد كرد. <verse number="5" style="v"/>شما از ميان آن دره فرار خواهيد كرد و به آن طرف كوه خواهيد رسيد. آری، فرار خواهيد كرد، همانگونه كه اجداد شما قرنها پيش در زمان عزيا، پادشاه يهودا، از زمين لرزه فرار كردند. خداوند، خدای من خواهد آمد و تمامی مقدسان<note caller="+" style="f"><char style="fr" closed="false">14:5 </char><char style="ft" closed="false">«مقدسان» يا «فرشتگان».</char></note> با او خواهند بود.</para>
  <para style="p">
    <verse number="6" style="v"/>در آن روز خورشيد و ماه و ستارگان ديگر نور نخواهند داد؛ <verse number="7" style="v"/>ولی همه جا روشن خواهد بود! آن روز، روز مخصوصی خواهد بود و فقط خداوند می‌داند چه هنگام فرا خواهد رسيد. ديگر مانند هميشه شب و روز نخواهد بود، بلكه هوا در شب هم مثل روز روشن خواهد بود. <verse number="8" style="v"/>آبهای حيات‌بخش، هم در زمستان و هم در تابستان از اورشليم جاری خواهد شد؛ نيمی از آن به سوی دريای مديترانه، و نيمی ديگر به سوی دريای مرده خواهد رفت.</para>
  <para style="p">
    <verse number="9" style="v"/>در آن روز، خداوند، پادشاه سراسر جهان خواهد بود و مردم تنها او را خواهند پرستيد و او را خداوند خواهند دانست. <verse number="10" style="v"/>تمامی سرزمين از جبع (مرز شمالی يهودا) تا رمون (مرز جنوبی) دشت پهناوری خواهد شد، ولی اورشليم در محل مرتفعی قرار خواهد داشت و وسعت آن از دروازهٔ بنيامين تا محل دروازهٔ قديمی و از آنجا تا دروازهٔ زاويه، و از برج حنن‌ئيل تا محل چرخشتهای پادشاه خواهد بود. <verse number="11" style="v"/>مردم در اورشليم در امنيت ساكن خواهند شد و ديگر هرگز خطر نابودی آنها را تهديد نخواهد كرد.</para>
  <para style="p">
    <verse number="12" style="v"/>خداوند بر سر تمام قومهايی كه با اورشليم جنگيده‌اند اين بلاها را نازل می‌كند: بدن آنها زنده‌زنده می‌پوسد، چشمهايشان در حدقه از بين می‌روند و زبان در دهانشان خشک می‌شود. <verse number="13" style="v"/>خداوند آنها را چنان گيج و مضطرب می‌كند كه به جان همديگر خواهند افتاد. <verse number="14" style="v"/>تمام مردم يهودا در اورشليم خواهند جنگيد و ثروت همهٔ قومهای همسايه، از طلا و نقره گرفته تا لباسهایشان را غارت خواهند كرد. <verse number="15" style="v"/>همين بلا بر سر اسبها، قاطرها، شترها، الاغها و تمامی حيوانات ديگر كه در اردوگاه دشمن هستند نازل خواهد شد.</para>
  <para style="p">
    <verse number="16" style="v"/>آنگاه آنانی كه از اين بلاهای كشنده جان به در برند، هر ساله به اورشليم خواهند آمد تا خداوند قادر متعال، پادشاه جهان را بپرستند و جشنی برای شكرگزاری برگزار نمايند. <verse number="17" style="v"/>اگر قومی برای پرستش پادشاه يعنی خداوند قادر متعال به اورشليم نيايد، دچار خشكسالی خواهد شد. <verse number="18" style="v"/>حتی مصر حاصلخيز هم از اين بلا در امان نخواهد ماند. <verse number="19" style="v"/>بنابراين، اگر مصر و ساير قومها از آمدن خودداری كنند همگی مجازات خواهند شد.</para>
  <para style="p">
    <verse number="20" style="v"/>در آن روز حتی روی زنگولهٔ اسبها نيز نوشته خواهد شد: «اينها اموال مقدس هستند.» تمام ظروف خوراک‌پزی خانهٔ خداوند همچون ظروف كنار قربانگاه، مقدس خواهند بود. <verse number="21" style="v"/>در واقع هر ظرفی كه در اورشليم و يهودا يافت شود مقدس و مختص خداوند قادر متعال خواهد بود. تمام كسانی كه برای عبادت می‌آيند از آن ظروف برای پختن گوشت قربانیهای خود استفاده خواهند كرد. در آن روز در خانهٔ خداوند قادر متعال، ديگر اثری از تاجران نخواهد بود.</para>
</usx>
