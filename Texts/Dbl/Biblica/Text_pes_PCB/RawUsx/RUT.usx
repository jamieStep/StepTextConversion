<?xml version="1.0" encoding="UTF-8"?>
<usx version="2.6">
  <book code="RUT" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">روت</para>
  <para style="toc1">روت</para>
  <para style="toc2">روت</para>
  <para style="toc3">روت</para>
  <para style="mt1">روت</para>
  <para style="imt">مقدمه</para>
  <para style="ip">آنچه در اين كتاب می‌خوانيد مربوط می‌شود به دورانی كه داوران بر اسرائيل حكومت می‌كردند. داستان روت بيانگر اين واقعيت است كه در روزگاری كه اكثر مردم دور از خدا زندگی می‌كنند، مانند دوران داوران اسرائيل، هستند كسانی كه خداوند را می‌پرستند و در پی خشنودی او می‌باشند.</para>
  <para style="ip">در زمانی كه در اسرائيل قحطی پديد آمده بود، زنی به نام نعومی با شوهر خود رهسپار ديار موآب می‌شود. در آنجا شوهر نعومی می‌ميرد و نعومی تصميم می‌گيرد به سرزمين خود بازگردد. در اين هنگام روت كه از اهالی موآب بود، به عقد پسر نعومی درمی‌آيد. پس از چندی همسر روت نيز می‌ميرد. بدين ترتيب نعومی می‌ماند و عروسش روت. وقتی نعومی تصميم می‌گيرد كه به اسرائيل بازگردد روت نيز با او همراه می‌شود.</para>
  <para style="ip">اين دو بيوه، هنگام حصاد به بيت‌لحم می‌رسند. روت در مزرعه شخصی به نام بوعز به كار مشغول می‌شود. بوعز به روت علاقه‌مند می‌گردد و او را به عقد خود در می‌آورند. روت صاحب فرزندی به نام عوبيد می‌شود. از نسل عوبيد، داوود پادشاه و نيز عيسی مسيح به دنیا می‌آيند. در نسب نامهٔ عيسی مسيح، در متی <char style="xt"><ref loc="RUT 1:5">1‏:5</ref>‏</char> نام روت نيز ذكر شده است.</para>
  <para style="ie"/>
  <chapter number="1" style="c"/>
  <para style="s1">نعومی و روت</para>
  <para style="p">
    <verse number="1‏-2" style="v"/>در زمانی كه هنوز پادشاهی بر قوم اسرائيل حكومت نمی‌كرد، سرزمين اسرائيل دچار خشكسالی شد. مردی از اهالی افراته به نام اليملک كه در بيت‌لحم زندگی می‌كرد، در اثر اين خشكسالی از وطن خود به سرزمين موآب كوچ كرد. زن او نعومی و دو پسرش مَحلون و كِليون نيز همراه او بودند. <verse number="3" style="v"/>در طی اقامتشان در موآب، اليملک درگذشت و نعومی با دو پسرش تنها ماند.</para>
  <para style="p">
    <verse number="4‏-5" style="v"/>پسران نعومی با دو دختر موآبی به نامهای عرفه و روت ازدواج كردند. ده سال بعد محلون و كليون نيز مردند. بدين ترتيب نعومی، هم شوهر و هم پسرانش را از دست داد و تنها ماند. <verse number="6‏-7" style="v"/>او تصميم گرفت با دو عروسش به زادگاه خود بازگردد، زيرا شنيده بود كه خداوند به قوم خود بركت داده و محصول زمين دوباره فراوان شده است.</para>
  <para style="p">اما وقتی به راه افتادند، تصميم نعومی عوض شد <verse number="8" style="v"/>و به عروسهايش گفت: «شما همراه من نياييد. به خانهٔ پدری خود بازگرديد. خداوند به شما بركت بدهد همانگونه كه شما به من و پسرانم خوبی كرديد. <verse number="9" style="v"/>اميدوارم به لطف خداوند بتوانيد بار ديگر شوهر كنيد و خوشبخت شويد.»</para>
  <para style="p">سپس نعومی آنها را بوسيد و آنها گريستند <verse number="10" style="v"/>و به نعومی گفتند: «ما می‌خواهيم همراه تو نزد قوم تو بياييم.»</para>
  <para style="p">
    <verse number="11" style="v"/>ولی نعومی در جواب آنها گفت: «ای دخترانم بهتر است برگرديد. چرا می‌خواهيد همراه من بياييد؟ مگر من می‌توانم صاحب پسران ديگری شوم كه برای شما شوهر باشند؟<note caller="+" style="f"><char style="fr" closed="false">1‏:11 </char><char style="ft" closed="false">طبق رسم آن روزگار هرگاه شوهر زنی می‌مرد برادر شوهر آن زن می‌بايست او را به عقد خود در می‌آورند (<char style="xt"><ref loc="DEU 25:5-10">تثنيه 25‏:5‏-10</ref>‏</char>).‏</char></note> <verse number="12‏-13" style="v"/>نه، ای دخترانم، نزد قوم خود بازگرديد، زيرا از من گذشته است كه بار ديگر شوهر كنم. حتی اگر همين امشب شوهر كنم و صاحب پسرانی شوم، آيا تا بزرگ شدن آنها صبر خواهيد كرد و با كس ديگری ازدواج نخواهيد نمود؟ از وضعی كه برای شما پيش آمده متأسفم. خداوند طوری مرا تنبيه نموده كه موجب آزردگی شما نيز شده‌ام.»</para>
  <para style="p">
    <verse number="14" style="v"/>آنها بار ديگر با صدای بلند گريستند. عرفه مادر شوهرش را بوسيد و از او خداحافظی كرد و به خانه بازگشت. اما روت از او جدا نشد. <verse number="15" style="v"/>نعومی به روت گفت: «ببين دخترم، زن برادر شوهرت نزد قوم و خدايان خود بازگشت. تو هم همين كار را بكن.»</para>
  <para style="p">
    <verse number="16" style="v"/>اما روت به او گفت: «مرا مجبور نكن كه تو را ترک كنم، چون هر جا بروی با تو خواهم آمد و هر جا بمانی با تو خواهم ماند. قوم تو، قوم من و خدای تو، خدای من خواهد بود. <verse number="17" style="v"/>می‌خواهم جايی كه تو می‌ميری بميرم و در كنار تو دفن شوم. خداوند بدترين بلا را بر سر من بياورد، اگر بگذارم چيزی جز مرگ مرا از تو جدا كند.»</para>
  <para style="p">
    <verse number="18" style="v"/>نعومی چون ديد تصميم روت قطعی است و به هيچ وجه نمی‌شود او را منصرف كرد، ديگر اصرار ننمود. <verse number="19" style="v"/>پس هر دو روانهٔ بيت‌لحم شدند. وقتی بدانجا رسيدند تمام اهالی به هيجان آمدند و زنها از همديگر می‌پرسيدند: «آيا اين خود نعومی است؟» <verse number="20" style="v"/>نعومی به ايشان گفت: «مرا نعومی (يعنی ”خوشحال“) نخوانيد. مرا ماره (يعنی ”تلخ“) صدا كنيد؛ زيرا خدای قادر مطلق زندگی مرا تلخ كرده است. <verse number="21" style="v"/>پُر رفتم و خداوند مرا خالی بازگردانيد. برای چه مرا نعومی می‌خوانيد، حال آنكه خداوند قادر مطلق روی خود را از من برگردانيده و اين مصيبت بزرگ را بر من وارد آورده است؟»</para>
  <para style="p">
    <verse number="22" style="v"/>(وقتی نعومی و روت از موآب به بيت‌لحم رسيدند، هنگام درو جو بود.)</para>
  <chapter number="2" style="c"/>
  <para style="s1">روت و بوعز</para>
  <para style="p">
    <verse number="1" style="v"/>در بيت‌لحم مرد ثروتمندی به نام بوعز زندگی می‌كرد كه از بستگان شوهر نعومی بود.</para>
  <para style="p">
    <verse number="2" style="v"/>روزی روت به نعومی گفت: «اجازه بده به كشتزارها بروم و در زمين كسی كه به من اجازهٔ خوشه‌چينی بدهد خوشه‌هايی را كه بعد از درو باقی می‌ماند، جمع كنم.»<note caller="+" style="f"><char style="fr" closed="false">2‏:2 </char><char style="ft" closed="false">نگاه کنيد به <char style="xt"><ref loc="LEV 19:9">لاويان 19‏:9</ref>و<ref loc="LEV 19:10">10</ref>‏</char>؛ <char style="xt"><ref loc="DEU 24:19">تثنيه 24‏:19</ref>‏</char>.‏</char></note></para>
  <para style="p">نعومی گفت: «بسيار خوب دخترم، برو.»</para>
  <para style="p">
    <verse number="3" style="v"/>پس روت به كشتزار رفته، مشغول خوشه‌چينی شد. اتفاقاً كشتزاری كه او در آن خوشه می‌چيد از آن بوعز، خويشاوند شوهر نعومی بود. <verse number="4" style="v"/>در اين وقت، بوعز از شهر به كشتزار آمد. او به دروگران سلام كرده، گفت: «خداوند با شما باشد.»</para>
  <para style="p">آنها نيز در جواب گفتند: «خداوند تو را بركت دهد.»</para>
  <para style="p">
    <verse number="5" style="v"/>سپس بوعز از سركارگرش پرسيد: «اين زنی كه خوشه می‌چيند كيست؟»</para>
  <para style="p">
    <verse number="6" style="v"/>او جواب داد: «اين همان زن موآبی است كه همراه نعومی از موآب آمده است. <verse number="7" style="v"/>او امروز صبح به اينجا آمد و از من اجازه گرفت تا به دنبال دروگران خوشه بچيند. از صبح تا حالا مشغول خوشه‌چينی است و فقط كمی زير سايبان استراحت كرده است.»</para>
  <para style="p">
    <verse number="8‏-9" style="v"/>بوعز پيش روت رفت و به او گفت: «گوش كن دخترم، به كشتزار ديگری نرو، همین‌جا با كنيزان من باش و در كشتراز من به دنبال دروگران خوشه‌چينی كن. به كارگرانم دستور داده‌ام كه مزاحم تو نشوند. هر وقت تشنه شدی برو و از كوزه‌های آبِ آنها بنوش.»</para>
  <para style="p">
    <verse number="10" style="v"/>روت رو بر زمين نهاد و از او تشكر كرد و گفت: «چرا با اينكه می‌دانيد من يک بيگانه‌ام، مرا مورد لطف خود قرار می‌دهيد؟»</para>
  <para style="p">
    <verse number="11" style="v"/>بوعز جواب داد: «می‌دانم پس از مرگ شوهرت چقدر به مادر شوهرت محبت كرده‌ای و چگونه به خاطر او پدر و مادر و زادگاه خود را ترک كرده و با وی به اينجا آمده‌ای تا در ميان قومی زندگی كنی كه آنها را نمی‌شناختی. <verse number="12" style="v"/>خداوند، خدای اسرائيل كه به او پناه آورده‌ای پاداش اين فداكاری تو را بدهد.»</para>
  <para style="p">
    <verse number="13" style="v"/>روت در پاسخ وی گفت: «سرور من، شما نسبت به من خيلی لطف داريد. من حتی يكی از كنيزان شما نيز به حساب نمی‌آيم ولی با اين وجود با سخنانتان مرا دلداری می‌دهيد!»</para>
  <para style="p">
    <verse number="14" style="v"/>موقع نهار، بوعز او را صدا زده، گفت: «بيا غذا بخور.» روت رفت و پيش دروگرها نشست و بوعز خوراكی پيش او گذاشت و روت خورد و سير شد و از آن خوراكی مقداری نيز باقی ماند. <verse number="15‏-16" style="v"/>وقتی روت به سركارش رفت، بوعز به دروگرانش گفت: «بگذاريد او هر جا می‌خواهد خوشه جمع كند حتی در ميان بافه‌ها، و مزاحم او نشويد. در ضمن عمداً خوشه‌هايی از بافه‌ها بيرون كشيده، بر زمين بريزيد تا او آنها را جمع كند.»</para>
  <para style="p">
    <verse number="17" style="v"/>روت تمام روز در آن كشتزار خوشه‌چينی كرد. غروب، آنچه را كه جمع كرده بود كوبيد و حدود ده كيلو جو به دست آمد. <verse number="18" style="v"/>او آن را با باقيماندهٔ خوراک ظهر برداشته به شهر پيش مادر شوهرش برد.</para>
  <para style="p">
    <verse number="19" style="v"/>نعومی گفت: «دخترم، امروز در كجا خوشه‌چينی كردی؟ خدا به آن كسی كه به تو توجه نموده است بركت دهد.»</para>
  <para style="p">روت همهٔ ماجرا را برای مادر شوهرش تعريف كرد و گفت كه نام صاحب كشتزار بوعز است.</para>
  <para style="p">
    <verse number="20" style="v"/>نعومی به عروس خود گفت: «خداوند او را بركت دهد! خداوند به شوهر مرحوم تو احسان نموده و لطف خود را از ما دريغ نداشته است. آن شخص از بستگان نزديک ماست كه می‌تواند ولی ما باشد.»</para>
  <para style="p">
    <verse number="21" style="v"/>روت به مادر شوهرش گفت: «او به من گفت كه تا پايان فصل درو می‌توانم در كشتزارش به دنبال دروگرانش خوشه‌چينی كنم.»</para>
  <para style="p">
    <verse number="22" style="v"/>نعومی گفت: «بله دخترم، بهتر است با كنيزان بوعز خوشه‌چينی كنی. برای تو كشتزار بوعز از هر جای ديگری امن‌تر است.»</para>
  <para style="p">
    <verse number="23" style="v"/>پس روت تا پايان فصل درو جو و گندم نزد كنيزان بوعز به خوشه‌چينی مشغول شد. او همچنان با مادر شوهرش زندگی می‌كرد.</para>
  <chapter number="3" style="c"/>
  <para style="p">
    <verse number="1" style="v"/>روزی نعومی به روت گفت: «دخترم الان وقت آن رسيده كه شوهری برای تو پيدا كنم تا زندگی‌ات سروسامان گيرد. <verse number="2" style="v"/>همينطور كه می‌دانی بوعز، كه تو در كشتزارش خوشه‌چينی می‌كردی، از بستگان نزديک ما می‌باشد. او امشب در خرمنگاه، جو غربال می‌كند. <verse number="3" style="v"/>پس برو حمام كن و عطر بزن، بهترين لباست را بپوش و به خرمنگاه برو. اما نگذار بوعز تو را ببيند، تا اينكه شامش را بخورد و بخوابد. <verse number="4" style="v"/>دقت كن و ببين جای خوابيدن او كجاست. بعد برو و پوشش او را از روی پاهايش كنار بزن و در همانجا كنار پاهای او بخواب. آنگاه او به تو خواهد گفت كه چه بايد كرد.»</para>
  <para style="p">
    <verse number="5" style="v"/>روت گفت: «بسيار خوب، همين كار را خواهم كرد.»</para>
  <para style="p">
    <verse number="6‏-7" style="v"/>روت آن شب به خرمنگاه رفت و طبق دستوراتی كه مادر شوهرش به او داده بود، عمل كرد. بوعز پس از آنكه خورد و سير شد، كنار بافه‌های جو دراز كشيد و خوابيد. آنگاه روت آهسته آمده، پوشش او را از روی پاهايش كنار زد و همانجا دراز كشيد. <verse number="8" style="v"/>نيمه‌های شب، بوعز سراسيمه از خواب پريد و ديد زنی كنار پاهايش خوابيده است. <verse number="9" style="v"/>گفت: «تو كيستی؟»</para>
  <para style="p">روت جواب داد: «من كنيزت، روت هستم. خواهش می‌كنم مرا به زنی بگيری، زيرا تو خويشاوند نزديک من هستی.»</para>
  <para style="p">
    <verse number="10" style="v"/>بوعز گفت: «دخترم، خداوند تو را بركت دهد! اين محبتی كه حالا می‌كنی از آن خوبی كه در حق مادر شوهرت كردی، بزرگتر است. تو می‌توانستی با مرد جوانی، چه فقير چه ثروتمند، ازدواج كنی؛ اما اين كار را نكردی. <verse number="11" style="v"/>حال نگران نباش. آنچه خواسته‌ای برايت انجام خواهم داد. همهٔ مردم شهر می‌دانند كه تو چه زن خوبی هستی. <verse number="12" style="v"/>درست است كه من خويشاوند نزديک شوهرت هستم، اما خويشاوند نزديكتر از من هم داری. <verse number="13" style="v"/>تو امشب در اينجا بمان و من فردا صبح موضوع را با او در ميان می‌گذارم. اگر او خواست با تو ازدواج كند، بگذار بكند؛ اما اگر راضی به اين كار نبود، به خداوند زنده قسم كه خودم حق تو را ادا خواهم كرد. فعلاً تا صبح همين جا بخواب.»</para>
  <para style="p">
    <verse number="14" style="v"/>پس روت تا صبح كنار پاهای او خوابيد و صبح خيلی زود، قبل از روشن شدن هوا برخاست، زيرا بوعز به او گفته بود: «نگذار كسی بفهمد كه تو امشب در خرمنگاه، پيش من بوده‌ای.» <verse number="15" style="v"/>او همچنين به روت گفت: «ردای خود را پهن كن.» روت ردايش را پهن كرد و بوعز حدود بيست كيلو جو در آن ريخت و روی دوش روت گذاشت تا به خانه ببرد.</para>
  <para style="p">
    <verse number="16" style="v"/>وقتی به خانه رسيد نعومی از او پرسيد: «دخترم، چطور شد؟»</para>
  <para style="p">آنگاه روت تمام ماجرا را برای او تعريف كرد. <verse number="17" style="v"/>در ضمن اضافه كرد: «برای اينكه دست خالی پيش تو برنگردم، بوعز اين مقدار جو را به من داد تا به تو بدهم.»</para>
  <para style="p">
    <verse number="18" style="v"/>نعومی گفت: «دخترم، صبر كن تا ببينيم چه پيش خواهد آمد. زيرا بوعز تا اين كار را امروز تمام نكند، آرام نخواهد گرفت.»</para>
  <chapter number="4" style="c"/>
  <para style="s1">ازدواج بوعز با روت</para>
  <para style="p">
    <verse number="1" style="v"/>بوعز به دروازهٔ شهر كه محل اجتماع مردم شهر بود رفت و در آنجا نشست. آنگاه آن مرد كه نزديكترين خويشاوند شوهر نعومی بود به آنجا آمد. بوعز او را صدا زده گفت: «بيا اينجا! می‌خواهم چند كلمه‌ای با تو صحبت كنم.» او آمد و نزد بوعز نشست. <verse number="2" style="v"/>آنگاه بوعز ده نفر از ريش‌سفيدان شهر را دعوت كرد تا شاهد باشند.</para>
  <para style="p">
    <verse number="3" style="v"/>بوعز به خويشاوند خود گفت: «تو می‌دانی كه نعومی از سرزمين موآب برگشته است. او در نظر دارد ملک برادرمان اليملک را بفروشد. <verse number="4" style="v"/>فكر كردم بهتر است در اين باره با تو صحبت كنم تا اگر مايل باشی، در حضور اين جمع آن را خريداری نمايی. اگر خريدار آن هستی همين حالا بگو. در غير اين صورت خودم آن را می‌خرم. اما تو بر من مقدم هستی و بعد از تو حق من است كه آن ملک را خريداری نمايم.»</para>
  <para style="p">آن مرد جواب داد: «بسيار خوب، من آن را می‌خرم.»</para>
  <para style="p">
    <verse number="5" style="v"/>بوعز به او گفت: «تو كه زمين را می‌خری موظف هستی با روت نيز ازدواج كنی تا بچه‌دار شود و فرزندانش وارث آن زمين گردند و به اين وسيله نام شوهرش زنده بماند.»</para>
  <para style="p">
    <verse number="6" style="v"/>آن مرد گفت: «در اين صورت من از حق خريد زمين می‌گذرم، زيرا فرزند روت وارث ملک من نيز خواهد بود. تو آن را خريداری كن.»</para>
  <para style="p">
    <verse number="7" style="v"/>(در آن روزگار در اسرائيل مرسوم بود كه هرگاه شخصی می‌خواست حق خريد ملكی را به ديگری واگذار كند، كفشش را از پا در می‌آورند و به او می‌داد. اين عمل، معامله را در نظر مردم معتبر می‌ساخت.)</para>
  <para style="p">
    <verse number="8" style="v"/>پس آن مرد وقتی به بوعز گفت: «تو آن زمين را خريداری كن»، كفشش را از پا درآورد و به او داد.</para>
  <para style="p">
    <verse number="9" style="v"/>آنگاه بوعز به ريش‌سفيدان محل و مردمی كه در آنجا ايستاده بودند گفت: «شما شاهد باشيد كه امروز من تمام املاک اليملک، كليون و محلون را از نعومی خريدم. <verse number="10" style="v"/>در ضمن با روت موآبی، زن بيوهٔ محلون ازدواج خواهم كرد تا او پسری بياورد كه وارث شوهر مرحومش گردد و به اين وسيله نام او در خاندان و در زادگاهش زنده بماند.»</para>
  <para style="p">
    <verse number="11" style="v"/>همهٔ ريش‌سفيدان و مردمی كه در آنجا بودند گفتند: «ما شاهد بر اين معامله هستيم. خداوند اين زنی را كه به خانهٔ تو خواهد آمد، مانند راحيل و ليه بسازد كه فرزندانی برای يعقوب آوردند. باشد كه تو در افراته و بيت‌لحم معروف و كامياب شوی. <verse number="12" style="v"/>با فرزندانی كه خداوند بوسيلهٔ اين زن به تو می‌بخشد، خاندان تو مانند خاندان فارَص پسر تامار و يهودا باشد.»</para>
  <para style="s1">نسب نامهٔ داوود پادشاه</para>
  <para style="p">
    <verse number="13" style="v"/>پس بوعز با روت ازدواج كرد و خداوند به آنها پسری بخشيد. <verse number="14" style="v"/>زنان شهر بيت‌لحم به نعومی گفتند: «سپاس بر خداوند كه تو را بی‌سرپرست نگذاشت و نوه‌ای به تو بخشيد. باشد كه او در اسرائيل معروف شود. <verse number="15" style="v"/>عروست كه تو را دوست می‌دارد و برای تو از هفت پسر بهتر بوده، پسری به دنیا آورده است. اين پسر جان تو را تازه خواهد كرد و در هنگام پيری از تو مراقبت خواهد نمود.»</para>
  <para style="p">
    <verse number="16" style="v"/>نعومی نوزاد را در آغوش گرفت و دايهٔ او شد. <verse number="17" style="v"/>زنان همسايه آن نوزاد را عوبيد ناميده گفتند: «پسری برای نعومی متولد شد!» (عوبيد پدر يسی و پدر بزرگ داوود پادشاه است.)</para>
  <para style="p">
    <verse number="18‏-22" style="v"/>اين است نسب نامهٔ بوعز كه از فارص شروع شده، به داوود ختم می‌شود: فارص، حصرون، رام، عميناداب، نحشون، سلمون، بوعز، عوبيد، يسی و داوود.</para>
</usx>
