<?xml version="1.0" encoding="UTF-8"?>
<usx version="2.6">
  <book code="OBA" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">عوبديا</para>
  <para style="toc1">عوبديا</para>
  <para style="toc2">عوبديا</para>
  <para style="toc3">عوبديا</para>
  <para style="mt1">عوبديا</para>
  <para style="imt">مقدمه</para>
  <para style="ip">كتاب عوبديا كوچكترين كتاب عهد عتيق است. دربارهٔ نويسندهٔ آن، عوبديا اطلاعات بسيار جزئی در دست است.</para>
  <para style="ip">بيست و يک آيهٔ اين كتاب از قوم ادوم سخن می‌گويد. اين قوم از عيسو، برادر يعقوب بوجود آمدند. سرزمين آنها در جنوب دريای مرده قرار داشت. بين قوم اسرائيل و قوم ادوم بيشتر اوقات درگيری بوده است. ادومی‌ها در جنگ با بنی‌اسرائيل، گاهی از فلسطينی‌ها ياری می‌جستند.</para>
  <para style="ip">كتاب عوبديا می‌گويد كه ادومی‌ها را خدا نابود خواهد كرد، زيرا آنها با كمک ساير قومها در صدد نابودی قوم خدا برآمده‌اند. اما ادومی‌ها گمان می‌كنند دست خدا به آنها نمی‌رسد و او چنين كاری نمی‌تواند انجام دهد. پاسخ خداوند به قوم ادوم چنين است: «اگر همچون عقاب به اوج آسمانها بروی و آشيانهٔ خود را بين ستارگان بر پا داری، تو را از آنجا به زمين می‌آورم.» عوبديا به ادومی‌ها گوشزد می‌كند كه تمام دنيا به خداوند تعلق دارد، و روزی خداوند بر آن حكومت خواهد راند.</para>
  <para style="ie"/>
  <chapter number="1" style="c"/>
  <para style="s1">مجازات ادوم</para>
  <para style="p">
    <verse number="1" style="v"/>خداوند، آيندهٔ سرزمين ادوم را در رؤيايی به عوبديا نشان داد.</para>
  <para style="p">از جانب خداوند خبر رسيده كه قاصدی با اين پيام نزد قومها فرستاده شده است: «آماده شويد تا به جنگ ادوم برويم.»</para>
  <para style="p">
    <verse number="2" style="v"/>خداوند می‌فرمايد: «ای ادوم، تو را در ميان قومها خوار و ضعيف می‌سازم.</para>
  <para style="p">
    <verse number="3" style="v"/>«از اينكه بر صخره‌های بلند ساكن هستی به خود می‌بالی و با غرور می‌گويی: ”كيست كه دستش در اين بلنديها به من برسد!“ خود را گول نزن! <verse number="4" style="v"/>اگر همچون عقاب به اوج آسمانها بروی و آشيانهٔ خود را بين ستارگان بر پا داری، تو را از آنجا به زمين می‌آورم.</para>
  <para style="p">
    <verse number="5" style="v"/>«اگر دزدها شبانگاه آمده تو را غارت می‌كردند به مراتب برای تو بهتر می‌بود، زيرا همه چيز را نمی‌بردند! يا اگر انگورچينان به سراغ تو می‌آمدند پس از چيدن انگور خوشه‌ای چند باقی می‌گذاشتند! <verse number="6" style="v"/>ولی وقتی به چنگ دشمن بيفتی تمام ثروت تو به يغما خواهد رفت و چيزی برای تو باقی نخواهد ماند.</para>
  <para style="p">
    <verse number="7" style="v"/>«تمام هم‌پيمانانت دشمن تو می‌شوند و دست به دست هم داده، تو را از سرزمينت بيرون می‌رانند. دوستان مورد اعتمادت، برايت دام می‌گذارند و تو از آن آگاه نخواهی شد.»</para>
  <para style="p">
    <verse number="8" style="v"/>خداوند می‌فرمايد: «در آن روز در سراسر ادوم حتی يک شخص دانا باقی نخواهد ماند! زيرا من همهٔ دانايان<note caller="+" style="f"><char style="fr" closed="false">1:8 </char><char style="ft" closed="false">ادوم به داشتن حکيمان و دانايان معروف بود. اليفاز تيمانی، داناترين دوست ايوب نيز از ادوم بود. نگاه کنيد به <char style="xt"><ref loc="JOB 4">ايوب 4</ref></char>.</char></note> ادوم را از حماقت پر می‌سازم. <verse number="9" style="v"/>دليرترين سربازان تيمان، هراسان و درمانده شده نخواهند توانست از كشتار جلوگيری كنند.</para>
  <para style="s1">دليل مجازات ادوم</para>
  <para style="p">
    <verse number="10" style="v"/>«به سبب ظلمی كه به برادر خود اسرائيل كردی رسوا و برای هميشه ريشه‌كن خواهی شد؛ <verse number="11" style="v"/>زيرا اسرائيل را به هنگام سختی و احتياجش ترک كردی. وقتی كه مهاجمان، ثروت او را غارت می‌كردند و بر اورشليم قرعه انداخته، آن را ميان خود تقسيم می‌نمودند، تو كنار ايستاده، نخواستی هيچ كمكی به او بكنی و مانند يكی از دشمنانش عمل نمودی.</para>
  <para style="p">
    <verse number="12" style="v"/>«تو نمی‌بايست اين كار را می‌كردی. وقتی كه او را به سرزمينهای بيگانه می‌بردند تو نمی‌بايست می‌نشستی و او را تماشا می‌كردی. در روز مصيبتش نمی‌بايست شادی می‌كردی و زمانی كه در سختی بود نمی‌بايست به او می‌خنديدی. <verse number="13" style="v"/>روزی كه اسرائيل گرفتار اين مصيبت و بلا شده بود، تو نيز به او بدی رساندی و رفته، غارتش كردی. <verse number="14" style="v"/>بر سر چهارراه‌ها ايستادی و كسانی را كه سعی می‌كردند فرار كنند كشتی. در آن زمان وحشت و پريشانی، بازماندگان اسرائيل را دستگير نموده، تحويل دشمن دادی.</para>
  <para style="s1">مجازات قومها</para>
  <para style="p">
    <verse number="15" style="v"/>«من، خداوند بزودی از تمام قومها انتقام خواهم كشيد. ای ادوم، همانطور كه با اسرائيل رفتار كردی، با تو نيز به همانگونه رفتار خواهد شد. هر چه كردی بر سر خودت خواهد آمد. <verse number="16" style="v"/>بر بالای كوه مقدس من، جام مكافاتم را نوشيدی، قومهای ديگر نيز آن را خواهند نوشيد. آری، آنها خواهند نوشيد و از بين خواهند رفت و اثری از آنها باقی نخواهد ماند.</para>
  <para style="s1">پيروزی اسرائيل</para>
  <para style="p">
    <verse number="17" style="v"/>«ولی كوه مقدس من در اورشليم، پناهگاه و محل نجات خواهد شد. اسرائيل سرزمين خود را دوباره تصرف خواهد نمود <verse number="18" style="v"/>و مانند آتش، ادوم را خواهد سوزاند به طوری كه از ادوم كسی باقی نخواهد ماند.» اين را خداوند می‌فرمايد.</para>
  <para style="p">
    <verse number="19" style="v"/>اهالی جنوب يهودا، كوهستان ادوم را اشغال خواهند كرد و اهالی جلگه‌های يهودا، دشتهای فلسطين را تصرف نموده، دوباره مراتع افرايم و سامره را به چنگ خواهند آورد و قبيلهٔ بنيامين، جلعاد را خواهد گرفت. <verse number="20" style="v"/>تبعيدشدگان اسرائيلی مراجعت نموده، فينيقيه را تا صرفه در شمال، اشغال خواهند كرد و آنانی كه از اورشليم به آسيای صغير به اسارت رفته بودند، به وطن خود بازگشته، شهرهای جنوب يهودا را خواهند گرفت. <verse number="21" style="v"/>فاتحان اورشليم بر سرزمين ادوم حكومت خواهند كرد و خداوند، پادشاه ايشان خواهد بود!</para>
</usx>
