<?xml version="1.0" encoding="UTF-8"?>
<usx version="2.6">
  <book code="NAM" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">ناحوم</para>
  <para style="toc1">ناحوم</para>
  <para style="toc2">ناحوم</para>
  <para style="toc3">ناحوم</para>
  <para style="mt1">ناحوم</para>
  <para style="imt">مقدمه</para>
  <para style="ip">دربارهٔ نويسندهٔ اين کتاب، ناحوم نبی، اطلاع دقيقی در دست نيست. همين قدر می‌دانيم که او اهل مکانی به نام القوش بوده است.</para>
  <para style="ip">کتاب او سرشار از توصيفهايی است دربارهٔ قدرت و مهربانی خداوند.</para>
  <para style="ip">ناحوم راجع به سقوط امپراتوری آشور پيشگويی می‌کند. يک قرن پس از سفر يونس نبی به نينوا، پايتخت آشور، اين پيشگويی بوسيلهٔ ناحوم اعلام می‌شود. اکنون ديگر اهالی نينوا حالت توبه‌کار خود را از دست داده‌اند و بيش از پيش فاسد و ظالم شده‌اند. آنها به قدرت امپراتوری خود می‌بالند و آن را بی‌زوال می‌دانند.</para>
  <para style="ip">اما در ۶۱۲ ق. م. حدود پنجاه سال پس از پيشگويی ناحوم، امپراتوری عظيم آشور در مقابل بابل به زانو درآمد. شهر نينوا چنان با خاک يکسان شد، که تا ۲۵۰۰ سال هيچ آثاری از وجود آن در صحنهٔ روزگار پيدا نبود. تا اينکه سرانجام باستانشناسان به کشف خرابه‌های آن نايل آمدند.</para>
  <para style="ip">اين کتاب آشکار می‌سازد که خدای قادر مطلق بر تمام دنيا مسلط است و می‌توان به او اعتماد کرد که آنچه می‌گويد به عمل می‌آورد.</para>
  <para style="ie"/>
  <chapter number="1" style="c"/>
  <para style="s1">انتقام خداوند از نينوا</para>
  <para style="p">
    <verse number="1" style="v"/>خداوند اين رؤيا را که دربارهٔ نينوا است به ناحوم القوشی نشان داد: <verse number="2" style="v"/>خداوند غيور است و از کسانی که با وی مخالفت ورزند، انتقام می‌گيرد و با خشم شديد آنان را مجازات می‌کند. <verse number="3" style="v"/>خداوند دير خشمگين می‌شود ولی گناه را هرگز بی‌سزا نمی‌گذارد. قدرت او عظيم است و آن را می‌توان در گردبادهای وحشتناک و طوفانهای شديد مشاهده کرد. ابرها خاک زير پای او هستند! <verse number="4" style="v"/>به فرمان خداوند درياها و رودها خشک می‌شوند، چراگاههای سبز و خرم باشان و کرمل از بين می‌روند و جنگلهای سرسبز لبنان طراوت و خرمی خود را از دست می‌دهند. <verse number="5" style="v"/>در حضور او کوهها می‌لرزند، تپه‌ها ناپديد می‌شوند، زمين متلاشی می‌گردد و ساکنانش نابود می‌شوند.</para>
  <para style="p">
    <verse number="6" style="v"/>کيست که بتواند در برابر خشم خدا ايستادگی کند؟ غضب او مانند آتش فرو می‌ريزد و کوهها در برابر خشم او خرد می‌شوند.</para>
  <para style="p">
    <verse number="7" style="v"/>خداوند نيکوست و در روز بلا و سختی پناهگاه می‌باشد. او از کسانی که به او توکل می‌کنند مراقبت می‌نمايد، <verse number="8" style="v"/>ولی دشمنان خود را با سيلابی شديد از بين می‌برد و آنها را به ظلمت مرگ روانه می‌کند.</para>
  <para style="p">
    <verse number="9" style="v"/>ای نينوا، چرا به فکر مخالفت با خداوند هستی؟ او با يک ضربه تو را از پای در خواهد آورد، به طوری که ديگر نخواهی توانست مقاومت کنی. <verse number="10" style="v"/>او دشمنانش را مثل خارهای به هم پيچيده به داخل آتش می‌اندازد و آنها همچون کاه در شعله‌های آتش سوخته شده دود می‌شوند. <verse number="11" style="v"/>اين پادشاه تو کيست که جرأت می‌کند بر ضد خداوند توطئه کند؟ <verse number="12" style="v"/>خداوند می‌فرمايد: «سپاه آشور هر قدر هم قوی و بزرگ باشد، محو و نابود خواهد شد.</para>
  <para style="p">«ای قوم من، به اندازه کافی شما را تنبيه کرده‌ام! <verse number="13" style="v"/>اينک زنجيرهای شما را پاره می‌کنم و شما را از قيد اسارت پادشاه آشور آزاد می‌سازم.»</para>
  <para style="p">
    <verse number="14" style="v"/>خداوند به پادشاه آشور می‌فرمايد: «نسل تو را از بين می‌برم تا نام و نشانی از تو باقی نماند. بتها و بتخانه‌های تو را نابود می‌کنم و قبرت را می‌کنم، چون بر اثر گناه فاسد شده‌ای.»</para>
  <para style="s1">خبر سقوط نينوا</para>
  <para style="p">
    <verse number="15" style="v"/>ببينيد، قاصدی از کوهها سرازير شده، خبر خوش پيروزی را ندا می‌دهند. ای يهودا، عيدهای خود را برگزار نما و نذرهای خود را به خدا وفا کن، چون دشمن، ديگر هرگز برنمی‌گردد. او برای هميشه ريشه کن شده است!</para>
  <chapter number="2" style="c"/>
  <para style="p">
    <verse number="1" style="v"/>ای نينوا، عمرت به سر آمده است<note caller="+" style="f"><char style="fr" closed="false">2‏:1 </char><char style="ft" closed="false">اين فصل تسخير نينوا به دست سپاهيان ماد و بابل در سال ۶۱۲ ق.م. را پيشگويی می‌کند.‏</char></note>! سپاهيان دشمن، تو را محاصره کرده‌اند. پس برج و باروهای خود را تقويت کن. جاده را دیدبانی نما و منتظر حملهٔ دشمن باش. <verse number="2" style="v"/>(تو سرزمين اسرائيل را ويران کردی، ولی خداوند عزت و قدرتشان را به ايشان باز می‌گرداند.)</para>
  <para style="p">
    <verse number="3" style="v"/>سپرهای سرخ دشمن برق می‌زنند! لباسهای نظامی سرخ رنگ آنها را ببين! عرابه‌های درخشان آنها را مشاهده نما که در کنار هم بوسيلهٔ اسبها به پيش حرکت می‌کنند. دشمن آماده حمله است!</para>
  <para style="p">
    <verse number="4" style="v"/>عرابه‌های تو در خيابانها و ميدانها به سرعت از هم پيشی می‌گيرند؛ مانند برق جلو می‌روند و مثل مشعل می‌درخشند! <verse number="5" style="v"/>پادشاه بر سر افسرانش فرياد می‌زند و آنها دستپاچه شده، با عجله به طرف ديوارهای شهر می‌دوند تا سنگرهايشان را بر پا سازند. <verse number="6" style="v"/>اما خيلی دير شده است! دريچه‌های رودخانه باز است. دشمن به داخل شهر رخنه کرده است. کاخ سلطنتی را وحشت فرا گرفته است! <verse number="7" style="v"/>ملکهٔ نينوا را برهنه به کوچه‌ها آورده‌اند؛ او را اسير کرده‌اند و نديمه‌هايش گريان به دنبال او می‌روند و مثل فاخته‌ها می‌نالند و سينه می‌زنند. <verse number="8" style="v"/>شهر نينوا چون مخزن آبی است که سوراخ شده باشد. اهالی آن با شتاب از آن بيرون می‌ريزند و به فريادهايی که آنها را از فرار باز می‌دارد توجهی نمی‌کنند.</para>
  <para style="p">
    <verse number="9" style="v"/>نقره‌ها را غارت کنيد! طلاها را به يغما ببريد! گنجهای بی‌حسابش را تاراج کنيد! <verse number="10" style="v"/>شهر نينوا خراب و متروک شده است. دلها از ترس آب شده‌اند، زانوها می‌لرزند، رمقی در مردم نمانده و رنگ از صورتها پريده است.</para>
  <para style="p">
    <verse number="11" style="v"/>اينک، آن نينوای بزرگ، آن بيشهٔ شيران و محل دليران کجاست؟ نينوايی که در آن پير و جوان بدون ترس و دلهره زندگی می‌کردند.</para>
  <para style="p">
    <verse number="12" style="v"/>ای نينوا که زمانی چون شير، نيرومند بودی، و دشمنانت را پايمال می‌کردی تا زنان و فرزندانت را سير کنی و شهرها و خانه‌هايت را از غنايم و اسيران جنگ پر سازی! <verse number="13" style="v"/>بدان که اکنون خداوند قادر متعال بر ضد تو برخاسته است. او عرابه‌هايت را می‌سوزاند و دليران تو را هلاک می‌کند. ديگر هرگز از سرزمينهای مغلوب، اسيری نخواهی آورد و روی زمين حکمرانی نخواهی کرد.</para>
  <chapter number="3" style="c"/>
  <para style="s1">وای بر نينوا</para>
  <para style="p">
    <verse number="1" style="v"/>وای بر نينوا، شهری که از دروغ و قتل و غارت پر است. <verse number="2" style="v"/>به صدای ضربه‌های تازيانه‌ها که بر پيکر اسبان وارد می‌آيد گوش کنيد! غرش چرخها، تاخت و تاز اسبها و صدای مهيب عرابه‌ها را بشنويد! <verse number="3" style="v"/>به شمشيرهای درخشان و نيزه‌های براق سواران نگاه کنيد. اجساد کشته‌شدگان در همه جا روی هم انباشته شده‌اند و مردم در حين راه رفتن روی آنها می‌افتند.</para>
  <para style="p">
    <verse number="4" style="v"/>اين همه بدان سبب است که نينوای زناکار و جادوگر، مانند يک زن افسونگر با زيبايی خود قومها را به دام می‌انداخت و آنگاه به آنها ياد می‌داد خدايان دروغينش را بپرستند.</para>
  <para style="p">
    <verse number="5" style="v"/>خداوند قادر متعال می‌فرمايد: «ای نينوا، من بر ضد تو برخاسته‌ام و اکنون تمام قومها برهنگی و رسوايی تو را خواهند ديد. <verse number="6" style="v"/>تو را با کثافت می‌پوشانم و به مردم جهان نشان می‌دهم که تو چقدر فاسد هستی. <verse number="7" style="v"/>هر که تو را ببيند از تو فرار کرده، فرياد خواهد زد: ”نينوا بکلی ويران شده است!“ ولی هرگز کسی از سرنوشت تو تأسف نخواهد خورد.»</para>
  <para style="p">
    <verse number="8" style="v"/>ای نينوا آيا تو از شهر تبس، پايتخت مصر بهتر هستی که آبهای رود نيل از هر طرف آن را در بر گرفته، مانند حصاری آن را محافظت می‌نمود؟ <verse number="9" style="v"/>او بر حبشه و تمام سرزمين مصر فرمان می‌راند و فوط و ليبی متفقين نيرومندش بودند و در مواقع ضروری به ياری او می‌شتافتند. <verse number="10" style="v"/>با وجود اين، تبس سقوط کرد. دشمنان، اهالی آن را به اسارت درآوردند و فرزندانشان را بر سنگفرش خيابانها کوبيده، کشتند. رهبرانش را به زنجير کشيدند و آنها را به حکم قرعه بين خودشان تقسيم کرده، به خدمت خود درآوردند.</para>
  <para style="p">
    <verse number="11" style="v"/>ای نينوا، تو نيز مانند اشخاص مست، گيج و مبهوت خواهی شد و پناهگاهی جستجو خواهی کرد تا خود را از چنگ دشمن پنهان کنی. <verse number="12" style="v"/>تمام قلعه‌های تو مانند درختان انجيری هستند که ميوه‌هايشان رسيده باشد. وقتی درختان انجير را تکان دهند نوبر رسيدهٔ آنها در دهان تکانندگان می‌افتد. <verse number="13" style="v"/>سربازانت همچون زنان، ضعيف و درمانده می‌شوند. دروازه‌های سرزمينت به روی دشمن باز شده به آتش کشيده می‌شوند. <verse number="14" style="v"/>برای محاصره شدن آماده شو! آب کافی ذخيره کن! قلعه‌هايت را تقويت نما! خشتهای زيادی برای تعمير ديوارهايت آماده کن! به گودالها داخل شده، گل را پا بزن و آن را در قالبهای خشت‌سازی بريز!</para>
  <para style="p">
    <verse number="15" style="v"/>ولی بدان که در حين آماده شدن، آتش تو را می‌بلعد و شمشير، تو را قطعه‌قطعه می‌کند. دشمن، تو را مثل ملخهايی که هر چه بر سر راهشان قرار گيرد می‌خورند، خواهد بلعيد. هر چند مثل ملخ زياد شوی باز هم راه فراری نداری. <verse number="16" style="v"/>تاجران تو که از ستارگان آسمان زيادتر بودند، تو را با ثروت بی‌حساب پر می‌کردند، ولی دشمنانت مانند مور و ملخ هجوم آورده، ثروت تو را با خود خواهند برد. <verse number="17" style="v"/>بزرگان و سردارانت مثل ملخهايی هستند که در سرما، روی ديوارها دور هم جمع می‌شوند، اما همينکه آفتاب برمی‌آيد و هوا گرم می‌شود، پرواز می‌کنند و ناپديد می‌گردند.</para>
  <para style="p">
    <verse number="18" style="v"/>ای پادشاه آشور، رهبران سرزمينت در خاک و خون غلطيده‌اند! قوم تو در کوهها پراکنده شده‌اند! ديگر رهبری نمانده که جمعشان کند! <verse number="19" style="v"/>درمانی برای زخمهايت پيدا نمی‌شود و جراحت تو عميقتر از آنست که شفا يابد. همهٔ کسانی که از سرنوشت تو باخبر شوند از شادی دست خواهند زد، چون کسی را نمی‌توان يافت که از ظلم و ستم تو در امان بوده باشد.</para>
</usx>
