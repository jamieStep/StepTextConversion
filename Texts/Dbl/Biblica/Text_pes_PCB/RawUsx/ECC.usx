<?xml version="1.0" encoding="UTF-8"?>
<usx version="2.6">
  <book code="ECC" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">جامعه</para>
  <para style="toc1">جامعه</para>
  <para style="toc2">جامعه</para>
  <para style="toc3">جامعه</para>
  <para style="mt1">جامعه</para>
  <para style="imt">مقدمه</para>
  <para style="ip">كتاب جامعه را می‌توان يک كتاب فلسفی قلمداد كرد. نويسندهٔ آن، كه به احتمال زياد سليمان است، حكيم و فيلسوفی است كه بين ايمان و شک، اميد و يأس، لذت و رنج، مفهوم زندگی و پوچی، در نوسان است. او می‌داند كه انسان خاكی مجبور است زمان حال را پشت سر گذاشته، به سوی آينده در حركت باشد (<char style="xt"><ref loc="ECC 3:11">3‏:11</ref>‏</char>). انسان تشنهٔ اميد است ولی از آينده اطلاعی ندارد، پس بهتر اين است كه از زمان حاضر لذت ببرد.</para>
  <para style="ip">نويسنده كتاب، به دنبال مفهوم زندگی رفته و كوشيده آن را در لذت‌جويی، حكمت و ثروت بيابد (<char style="xt"><ref loc="ECC 2:1-13">2‏:1‏-13</ref>، <ref loc="ECC 5:10">5‏:10</ref>، <ref loc="ECC 8:16">8‏:16</ref>‏</char>) ولی نتيجه‌ای عايدش نشده. او همهٔ اينها را تجربه كرده و آنها را پوچ و بی‌ارزش می‌داند زيرا شر و بدی، سايهٔ شوم خود را بر هر تكاپويی جهت كشف معنی زندگی افكنده است (<char style="xt"><ref loc="ECC 4:1">4‏:1</ref>، <ref loc="ECC 7:20">7‏:20</ref>، <ref loc="ECC 9:3">9‏:3</ref>و<ref loc="ECC 9:11">11</ref>‏</char>). ولی از همه بدتر مرگ است كه مانند موج دريا به ساحل زندگی اصابت می‌كند و كاخ شنی آن را محو و نابود می‌سازد. انسان مانند حيوان، و حكيم مانند احمق، و عادل مانند شرور می‌ميرند (<char style="xt"><ref loc="ECC 2:14-16">2‏:14‏-16</ref>، <ref loc="ECC 3:19">3‏:19</ref>، <ref loc="ECC 9:2">9‏:2</ref>‏</char>). در اين دنيا عدالت هميشه پيروز نيست (<char style="xt"><ref loc="ECC 8:9-14">8‏:9‏-14</ref>‏</char>). اميد به عدالت در دنيای ديگر نيز كار بيهوده‌ای است (<char style="xt"><ref loc="ECC 9:1-10">9‏:1‏-10</ref>‏</char>). لذا زندگی پس از مرگ نيز او را اميدوار نمی‌سازد (<char style="xt"><ref loc="ECC 3:21">3‏:21</ref>‏</char>).</para>
  <para style="ip">اين فيلسوف به قومی تعلق دارد كه حتی در زمانهايی كه خدا در نهان بوده است هنوز اميدی به عملكرد و مكاشفه و نجات او داشته‌اند. آخرين نصيحت او اين است: «انسان بايد از خداوند بترسد و احكام او را نگاه دارد، زيرا تمام وظيفهٔ او همين است» (<char style="xt"><ref loc="ECC 12:13">12‏:13</ref>‏</char>).</para>
  <para style="ie"/>
  <chapter number="1" style="c"/>
  <para style="s1">بيهودگی زندگی</para>
  <para style="p">
    <verse number="1" style="v"/>اينها سخنان پسر داوود است كه در اورشليم سلطنت می‌كرد و به «حكيم» معروف بود:</para>
  <para style="p">
    <verse number="2" style="v"/>بيهودگی است! بيهودگی است! زندگی، سراسر بيهودگی است! <verse number="3" style="v"/>آدمی از تمامی زحماتی كه در زير آسمان می‌كشد چه نفعی عايدش می‌شود؟ <verse number="4" style="v"/>نسلها يكی پس از ديگری می‌آيند و می‌روند، ولی دنيا همچنان باقی است. <verse number="5" style="v"/>آفتاب طلوع می‌كند و غروب می‌كند و باز با شتاب به جايی باز می‌گردد كه بايد از آن طلوع كند. <verse number="6" style="v"/>باد به طرف جنوب می‌وزد، و از آنجا به طرف شمال دور می‌زند. می‌وزد و می‌وزد و باز به جای اول خود باز می‌گردد. <verse number="7" style="v"/>آب رودخانه‌ها به دريا می‌ريزد، اما دريا هرگز پر نمی‌شود. آبها دوباره به رودخانه‌ها باز می‌گردند و باز روانه دريا می‌شوند.</para>
  <para style="p">
    <verse number="8" style="v"/>همه چيز خسته كننده است. آنقدر خسته كننده كه زبان از وصف آن قاصر است. نه چشم از ديدن سير می‌شود و نه گوش از شنيدن. <verse number="9" style="v"/>آنچه بوده باز هم خواهد بود، و آنچه شده باز هم خواهد شد. زير آسمان هيچ چيز تازه‌ای وجود ندارد. <verse number="10" style="v"/>آيا چيزی هست كه درباره‌اش بتوان گفت: «اين تازه است»؟ همه چيز پيش از ما، از گذشته‌های دور وجود داشته است. <verse number="11" style="v"/>يادی از گذشتگان نيست. آيندگان نيز از ما ياد نخواهند كرد.</para>
  <para style="s1">بيهودگی حكمت</para>
  <para style="p">
    <verse number="12" style="v"/>من كه «حكيم»<note caller="+" style="f"><char style="fr" closed="false">1‏:12 </char><char style="ft" closed="false">«حکيم» نگاه کنيد به <char style="xt">آيهٔ 1‏</char>.‏</char></note> هستم، در اورشليم بر اسرائيل سلطنت می‌كردم. <verse number="13" style="v"/>با حكمت خود، سخت به مطالعه و تحقيق دربارهٔ هر چه در زير آسمان انجام می‌شود پرداختم. اين چه كار سخت و پرزحمتی است كه خدا به عهدهٔ انسان گذاشته است!</para>
  <para style="p">
    <verse number="14" style="v"/>هر چه را كه زير آسمان انجام می‌شود ديده‌ام. همه چيز بيهوده است، درست مانند دويدن به دنبال باد! <verse number="15" style="v"/>كج را نمی‌توان راست كرد و چيزی را كه نيست نمی‌توان به شمار آورد.</para>
  <para style="p">
    <verse number="16" style="v"/>با خود فكر كردم: «من از همهٔ پادشاهانی كه پيش از من در اورشليم بوده‌اند، حكيمتر هستم و حكمت و دانش بسيار كسب كرده‌ام.» <verse number="17" style="v"/>در صدد برآمدم فرق بين حكمت و حماقت، و دانش و جهالت را بفهمم؛ ولی دريافتم كه اين نيز مانند دويدن به دنبال باد، كار بيهوده‌ای است. <verse number="18" style="v"/>انسان هر چه بيشتر حكمت می‌آموزد محزونتر می‌شود و هر چه بيشتر دانش می‌اندوزد، غمگينتر می‌گردد.</para>
  <chapter number="2" style="c"/>
  <para style="s1">بيهودگی عشرت</para>
  <para style="p">
    <verse number="1" style="v"/>به خود گفتم: «اكنون بيا به عيش و عشرت بپرداز و خوش باش.» ولی فهميدم كه اين نيز بيهودگی است، <verse number="2" style="v"/>و خنده و شادی، احمقانه و بی‌فايده است. <verse number="3" style="v"/>در حالی كه در دل، مشتاق حكمت بودم، تصميم گرفتم به شراب روی بياورم و بدين ترتيب حماقت را هم امتحان كنم تا ببينم در زير آسمان چه چيز خوبست كه انسان، عمر كوتاه خود را صرف آن كند.</para>
  <para style="p">
    <verse number="4‏-5" style="v"/>به كارهای بزرگ دست زدم. برای خود خانه‌ها ساختم، تاكستانها و باغهای ميوه غرس نمودم، گردشگاهها درست كردم <verse number="6" style="v"/>و مخزنهای آب ساختم تا درختان را آبياری كنم.</para>
  <para style="p">
    <verse number="7" style="v"/>غلامان و كنيزان خريدم و صاحب بردگان خانه‌زاد شدم. بيش از همهٔ كسانی كه قبل از من در اورشليم بودند، گله و رمه داشتم. <verse number="8" style="v"/>از گنجينه‌های سلطنتی سرزمينهايی كه بر آنها حكومت می‌كردم طلا و نقره برای خود اندوختم. مردان و زنان مطرب داشتم و در حرمسرای من زنان بسياری بودند. از هيچ لذتی كه انسان می‌تواند داشته باشد بی‌نصيب نبودم.</para>
  <para style="p">
    <verse number="9" style="v"/>بدين ترتيب، از همه كسانی كه قبل از من در اورشليم بودند، برتر و بزرگتر شدم و در عين حال حكمتم نيز با من بود. <verse number="10" style="v"/>هر چه خواستم به دست آوردم و از هيچ خوشی و لذتی خود را محروم نساختم. از كارهايی كه كرده بودم لذت می‌بردم و همين لذت، پاداش تمام زحماتم بود.</para>
  <para style="p">
    <verse number="11" style="v"/>اما وقتی به همه كارهايی كه كرده بودم و چيزهايی كه برای آنها زحمت كشيده بودم نگاه كردم، ديدم همهٔ آنها مانند دويدن به دنبال باد بيهوده است، و در زير آسمان هيچ چيز ارزش ندارد. <verse number="12" style="v"/>يک پادشاه، غير از آنچه پادشاهانِ قبل از او كرده‌اند، چه می‌تواند بكند؟</para>
  <para style="s1">بيهودگی حكمت و حماقت</para>
  <para style="p">پس من به مطالعه و مقايسهٔ حكمت و حماقت و جهالت پرداختم. <verse number="13" style="v"/>ديدم همانطور كه نور بر تاريكی برتری دارد، حكمت نيز برتر از حماقت است. <verse number="14" style="v"/>شخص حكيم بصيرت دارد و راه خود را می‌بيند، اما آدم احمق كور است و در تاريكی راه می‌رود. با اين حال، پی بردم كه عاقبت هر دو ايشان يكی است. <verse number="15" style="v"/>پس به خود گفتم: «من نيز به عاقبت احمقان دچار خواهم شد، پس حكمت من چه سودی برای من خواهد داشت؟ هيچ! اين نيز بيهودگی است.» <verse number="16" style="v"/>زيرا حكيم و احمق هر دو می‌ميرند و به فراموشی سپرده می‌شوند و ديگر هرگز ذكری از هيچيک از آنها نخواهد بود. <verse number="17" style="v"/>پس، از زندگی بيزار شدم، زيرا آنچه در زير آسمان انجام می‌شد مرا رنج می‌داد. بلی، همه چيز مانند دويدن به دنبال باد بيهوده است.</para>
  <para style="s1">بيهودگی كوشش و زحمت</para>
  <para style="p">
    <verse number="18" style="v"/>از چيزهايی كه در زير آسمان برايشان زحمت كشيده بودم، بيزار شدم، زيرا می‌بايست تمام آنها را برای جانشين خود به جا بگذارم، <verse number="19" style="v"/>بدون اينكه بدانم او حكيم خواهد بود يا احمق. با اين وجود او صاحب تمام چيزهايی خواهد شد كه من برايشان زحمت كشيده‌ام و در زير آسمان با حكمت خود به چنگ آورده‌ام. اين نيز بيهودگی است. <verse number="20" style="v"/>پس، از تمام زحماتی كه زير آسمان كشيده بودم مأيوس شدم. <verse number="21" style="v"/>انسان با حكمت و دانش و مهارت خود كار می‌كند، سپس تمام حاصل زحماتش را برای كسی می‌گذارد كه زحمتی برای آن نكشيده است. اين نيز مصيبتی بزرگ و بيهودگی است. <verse number="22" style="v"/>انسان از اين همه رنج و مشقتی كه زير آسمان می‌كشد چه چيزی عايدش می‌شود؟ <verse number="23" style="v"/>روزهايش با درد و رنج سپری می‌شود و حتی در شب، فكر او آرامش نمی‌يابد. اين نيز بيهودگی است.</para>
  <para style="p">
    <verse number="24" style="v"/>برای انسان چيزی بهتر از اين نيست كه بخورد و بنوشد و از دسترنج خود لذت ببرد. اين لذت را خداوند به انسان می‌بخشد، <verse number="25" style="v"/>زيرا انسان جدا از او نمی‌تواند بخورد و بنوشد و لذت ببرد. <verse number="26" style="v"/>خداوند به كسانی كه او را خشنود می‌سازند حكمت، دانش و شادی می‌بخشد؛ ولی به گناهكاران زحمت اندوختن مال را می‌دهد تا آنچه را اندوختند به كسانی بدهند كه خدا را خشنود می‌سازند. اين زحمت نيز مانند دويدن به دنبال باد، بيهوده است.</para>
  <chapter number="3" style="c"/>
  <para style="s1">برای هر چيز زمانی هست</para>
  <para style="p">
    <verse number="1" style="v"/>برای هر چيزی كه در زير آسمان انجام می‌گيرد، زمان معينی وجود دارد:</para>
  <para style="p">
    <verse number="2" style="v"/>زمانی برای تولد، زمانی برای مرگ.</para>
  <para style="p">زمانی برای كاشتن، زمانی برای كندن.</para>
  <para style="p">
    <verse number="3" style="v"/>زمانی برای كشتن، زمانی برای شفا دادن.</para>
  <para style="p">زمانی برای خراب كردن، زمانی برای ساختن.</para>
  <para style="p">
    <verse number="4" style="v"/>زمانی برای گريه، زمانی برای خنده.</para>
  <para style="p">زمانی برای ماتم، زمانی برای رقص.</para>
  <para style="p">
    <verse number="5" style="v"/>زمانی برای دور ريختن سنگها، زمانی برای جمع كردن سنگها.</para>
  <para style="p">زمانی برای در آغوش گرفتن، زمانی برای اجتناب از در آغوش گرفتن.</para>
  <para style="p">
    <verse number="6" style="v"/>زمانی برای به دست آوردن، زمانی برای از دست دادن.</para>
  <para style="p">زمانی برای نگه داشتن، زمانی برای دور انداختن.</para>
  <para style="p">
    <verse number="7" style="v"/>زمانی برای پاره كردن، زمانی برای دوختن.</para>
  <para style="p">زمانی برای سكوت، زمانی برای گفتن.</para>
  <para style="p">
    <verse number="8" style="v"/>زمانی برای محبت، زمانی برای نفرت.</para>
  <para style="p">زمانی برای جنگ، زمانی برای صلح.</para>
  <para style="p">
    <verse number="9" style="v"/>آدمی از زحمتی كه می‌كشد چه نفعی می‌برد؟ <verse number="10" style="v"/>من درباره كارهايی كه خداوند بر دوش انسان نهاده است تا انجام دهد، انديشيدم <verse number="11" style="v"/>و ديدم كه خداوند برای هر كاری زمان مناسبی مقرر كرده است. همچنين، او در دل انسان اشتياق به درک ابديت را نهاده است، اما انسان قادر نيست كار خدا را از ابتدا تا انتها درک كند. <verse number="12" style="v"/>پس به اين نتيجه رسيدم كه برای انسان چيزی بهتر از اين نيست كه شاد باشد و تا آنجا كه می‌تواند خوش بگذراند، <verse number="13" style="v"/>بخورد و بنوشد و از دسترنج خود لذت ببرد. اينها بخشش‌های خداوند هستند.</para>
  <para style="p">
    <verse number="14" style="v"/>من اين را دريافته‌ام كه هر آنچه خداوند انجام می‌دهد تغييرناپذير است؛ نمی‌توان چيزی بر آن افزود يا از آن كم كرد. مقصود خداوند اين است كه ترس او در دل انسان باشد.</para>
  <para style="p">
    <verse number="15" style="v"/>آنچه كه هست از قبل بوده و آنچه كه بايد بشود قبلاً شده است. خدا گذشته را تكرار می‌كند.</para>
  <para style="p">
    <verse number="16" style="v"/>علاوه بر اين، ديدم كه در زير آسمان عدالت و انصاف جای خود را به ظلم و بی‌انصافی داده است.</para>
  <para style="p">
    <verse number="17" style="v"/>به خود گفتم: «خداوند هر كاری را كه انسان می‌كند، چه نيک و چه بد، در وقتش داوری خواهد نمود.»</para>
  <para style="p">
    <verse number="18" style="v"/>سپس فكر كردم: «خداوند انسانها را می‌آزمايد تا به آنها نشان دهد كه بهتر از حيوان نيستند. <verse number="19" style="v"/>از اين گذشته، عاقبت انسان و حيوان يكی است، هر دو جان می‌دهند و می‌ميرند؛ پس انسان هيچ برتری بر حيوان ندارد. همه چيز بيهودگی است! <verse number="20" style="v"/>همه به يک جا می‌روند، از خاک به وجود آمده‌اند و به خاک باز می‌گردند. <verse number="21" style="v"/>چطور می‌توان فهميد كه روح انسان به بالا پرواز می‌كند و روح حيوان به قعر زمين فرو می‌رود؟»</para>
  <para style="p">
    <verse number="22" style="v"/>پس دريافتم كه برای انسان چيزی بهتر از اين نيست كه از دسترنج خود لذت ببرد، زيرا سهم او از زندگی همين است، چون وقتی بميرد ديگر چه كسی می‌تواند او را بازگرداند تا آنچه را كه پس از او اتفاق می‌افتد ببيند.</para>
  <chapter number="4" style="c"/>
  <para style="s1">ظلم، زحمت و تنهايی</para>
  <para style="p">
    <verse number="1" style="v"/>سپس ظلمهايی را که در زير اين آسمان می‌شد مشاهده كردم. اشكهای مظلومانی را ديدم كه فريادرسی نداشتند. قدرت در دست ظالمان بود و كسی نبود كه به داد مظلومان برسد. <verse number="2" style="v"/>پس گفتم كسانی كه قبل از ما مرده‌اند از آنانی كه هنوز زنده‌اند خوشبخت‌ترند؛ <verse number="3" style="v"/>و خوشبخت‌تر از همه كسانی هستند كه هنوز به دنيا نيامده‌اند، زيرا ظلمهايی را كه زير اين آسمان می‌شود نديده‌اند.</para>
  <para style="p">
    <verse number="4" style="v"/>همچنين متوجه شدم كه به سبب حسادت است كه مردم تلاش می‌كنند موفقيت كسب كنند. اين نيز مانند دويدن به دنبال باد، بيهوده است. <verse number="5" style="v"/>كسی كه دست روی دست می‌گذارد و گرسنگی می‌كشد، احمق است؛ <verse number="6" style="v"/>اما كسی هم كه دائم مشغول كار است و تلاش می‌كند ثروت بيشتری به دست آورد به دنبال باد می‌دود. بهتر است انسان يک لقمه نان به دست آورد و با آسودگی بخورد.</para>
  <para style="p">
    <verse number="7" style="v"/>و نيز در زير آسمان بيهودگی ديگری ديدم: <verse number="8" style="v"/>مردی بود كه تنها زندگی می‌كرد؛ نه پسری داشت و نه برادری. با اين حال سخت تلاش می‌كرد و از اندوختن مال و ثروت سير نمی‌شد. او برای چه كسی زحمت می‌كشيد و خود را از لذات زندگی محروم می‌كرد؟ اين نيز رنج و زحمت بيهوده‌ای است.</para>
  <para style="p">
    <verse number="9" style="v"/>دو نفر از يک نفر بهترند، زيرا نفع بيشتری از كارشان عايدشان می‌شود. <verse number="10" style="v"/>اگر يكی از آنها بيفتد، ديگری او را بلند می‌كند؛ اما چه بيچاره است شخصی كه می‌افتد ولی كسی را ندارد كه به او كمک كند. <verse number="11" style="v"/>وقتی دو نفر كنار هم می‌خوابند، گرم می‌شوند؛ اما كسی كه تنهاست چطور می‌تواند خود را گرم كند؟ <verse number="12" style="v"/>اگر شخص، تنها باشد و كسی بر او حمله كند، از پای درمی‌آيد، اما اگر دو نفر باشند می‌توانند از خود دفاع كنند. ريسمان سه لا به آسانی پاره نمی‌شود.</para>
  <para style="s1">بيهودگی ترقی</para>
  <para style="p">
    <verse number="13" style="v"/>يک جوان فقير و حكيم بهتر از پادشاه پير و نادانی است كه نصيحت نمی‌پذيرد. <verse number="14" style="v"/>چنين جوان فقيری حتی ممكن است از كنج زندان به تخت پادشاهی برسد. <verse number="15" style="v"/>مردمی كه زير اين آسمان زندگی می‌كنند از چنين جوانی كه جانشين پادشاه شده است حمايت می‌نمايند. <verse number="16" style="v"/>او می‌تواند بر عدهٔ زيادی حكومت كند؛ اما نسل بعدی، او را نيز بركنار می‌كند! اين نيز مانند دويدن به دنبال باد، بيهوده است.</para>
  <chapter number="5" style="c"/>
  <para style="s1">احترام حضور خداوند</para>
  <para style="p">
    <verse number="1" style="v"/>وقتی وارد خانهٔ خدا می‌شوی، مواظب رفتارت باش. مثل اشخاص احمقی نباش كه در آنجا قربانی تقديم می‌كنند بدون اينكه متوجه اعمال بد خود باشند. وقتی به آنجا می‌روی گوشهای خود را باز كن تا چيزی ياد بگيری. <verse number="2" style="v"/>برای حرف زدن عجله نكن و سخنان نسنجيده در حضور خداوند بر زبان نياور، زيرا او در آسمان است و تو بر زمين، پس سخنانت كم و سنجيده باشند. <verse number="3" style="v"/>همانطور كه نگرانی زياد باعث می‌شود خوابهای بد ببينی، همچنان حرف زدن زياد موجب می‌شود سخنان احمقانه بگويی. <verse number="4" style="v"/>وقتی به خداوند قول می‌دهی كه كاری انجام بدهی، در وفای آن تأخير نكن، زيرا خداوند از احمقان خشنود نيست. قولی را كه به او می‌دهی وفا كن. <verse number="5" style="v"/>بهتر است قول ندهی تا اينكه قول بدهی و انجام ندهی. <verse number="6" style="v"/>نگذار سخنانت تو را به گناه بكشانند و سعی نكن به خادم خدا بگويی كه ندانسته به خداوند قول داده‌ای؛ چرا با چنين سخنان خداوند را خشمگين كنی و او دسترنج تو را از بين ببرد؟ <verse number="7" style="v"/>خيالات بسيار و سخنان زياد بيهودگی است؛ پس تو با ترس و احترام به حضور خداوند بيا.</para>
  <para style="s1">بيهودگی ثروت</para>
  <para style="p">
    <verse number="8" style="v"/>هرگاه ببينی در سرزمينی، فقرا مورد ظلم واقع می‌شوند و عدالت و انصاف اجرا نمی‌گردد، تعجب نكن؛ زيرا يک مأمور اجرای عدالت، تابع مأمور بالاتر از خود است كه او نيز زير دست مأمور بالاتری قرار دارد. اين سلسله مراتب، باعث می‌شود اجرای عدالت مختل شود. <verse number="9" style="v"/>اما پادشاه كه در رأس همهٔ آنهاست اگر عادل باشد، می‌تواند كاری كند كه همه از مزايای سرزمين خود برخوردار شوند.</para>
  <para style="p">
    <verse number="10" style="v"/>آدم پولدوست هرگز قانع نمی‌شود و دائم به فكر جمع كردن ثروت است. اين نيز بيهودگی است. <verse number="11" style="v"/>هر چه ثروت بيشتر شود، مخارج نيز بيشتر می‌شود؛ پس آدم ثروتمند كه با چشمانش خرج شدن ثروتش را می‌بيند، چه سودی از ثروتش می‌برد؟ <verse number="12" style="v"/>خواب كارگر شيرين است، چه كم بخورد چه زياد؛ اما دارايی شخص ثروتمند نمی‌گذارد او راحت بخوابد.</para>
  <para style="p">
    <verse number="13" style="v"/>مصيبت ديگری در زير آسمان ديده‌ام: شخصی كه برای آينده ثروت جمع می‌كند، <verse number="14" style="v"/>ولی در اثر حادثهٔ بدی ثروتش بر باد می‌رود و چيزی برای فرزندانش باقی نمی‌ماند. <verse number="15" style="v"/>برهنه به دنيا می‌آيد و برهنه از دنيا می‌رود و از دسترنج خود چيزی با خود نمی‌برد. <verse number="16" style="v"/>چه مصيبتی! انسان می‌آيد و می‌رود و نفعی نمی‌برد، زيرا زحماتش مانند دويدن به دنبال باد است. <verse number="17" style="v"/>او تمام عمر را در تاريكی و نوميدی و درد و خشم می‌گذراند.</para>
  <para style="p">
    <verse number="18" style="v"/>من اين را فهميدم كه بهترين چيزی كه انسان در تمام زندگی می‌تواند بكند اين است كه بخورد و بنوشد و از دسترنجی كه در زير آسمان حاصل نموده، لذت ببرد، زيرا نصيبش همين است. <verse number="19" style="v"/>اگر خداوند به كسی مال و ثروت بدهد و توانايی عطا كند تا از آن استفاده نمايد، او بايد اين بخشش خدا را كه نصيبش شده بپذيرد و از كار خود لذت ببرد. <verse number="20" style="v"/>چنين شخصی در مورد كوتاه بودن عمر غصه نخواهد خورد، زيرا خداوند دل او را از شادی پر كرده است.</para>
  <chapter number="6" style="c"/>
  <para style="p">
    <verse number="1" style="v"/>مصيبت ديگری در زير آسمان ديدم كه برای انسان طاقت فرساست. <verse number="2" style="v"/>خدا به بعضی اشخاص مال و ثروت و عزت بخشيده است به طوری كه هر چه دلشان بخواهد می‌توانند به دست آورند، ولی به آنها توانايی استفاده از اموالشان را نداده است، پس اموالشان نصيب ديگران می‌شود. اين نيز بيهودگی و مصيبتی بزرگ است.</para>
  <para style="p">
    <verse number="3" style="v"/>اگر كسی صد فرزند داشته باشد و سالهای سال زندگی كند، اما از زندگی لذت نبرد و بعد از مرگش جنازه‌اش را با احترام دفن نكنند، می‌گويم بچهٔ سقط شده از او بهتر است. <verse number="4" style="v"/>هر چند بچهٔ سقط شده، بيهوده به دنيا می‌آيد و به ظلمت فرو می‌رود و هيچ نام و نشانی از او باقی نمی‌ماند، <verse number="5" style="v"/>آفتاب را نمی‌بيند و از وجود آن آگاه نمی‌شود، ولی با اين حال از آرامش بيشتری برخوردار است <verse number="6" style="v"/>تا كسی كه هزاران سال عمر كند اما روی خوشی را نبيند. از همهٔ اينها گذشته، همگی به يک جا می‌روند.</para>
  <para style="p">
    <verse number="7" style="v"/>تمامی زحمات انسان برای شكمش است، با اين وجود هرگز سير نمی‌شود. <verse number="8" style="v"/>پس يک شخص دانا و يک فقيری كه می‌داند چگونه زندگی كند، چه برتری بر يک آدم نادان دارد؟ <verse number="9" style="v"/>اين نيز مانند دويدن به دنبال باد، بيهوده است. بهتر است انسان به آنچه كه دارد قانع باشد تا اينكه دائم در اشتياق كسب آنچه ندارد به سر ببرد.</para>
  <para style="p">
    <verse number="10" style="v"/>هر چه اتفاق می‌افتد از پيش تعيين شده و انسان خاكی نمی‌تواند با خدای قادر مطلق مجادله كند. <verse number="11" style="v"/>هر چه بيشتر مجادله كند، بيهودگی سخنانش آشكارتر می‌شود و هيچ سودی عايدش نمی‌گردد.</para>
  <para style="p">
    <verse number="12" style="v"/>كيست كه بداند در اين عمر كوتاه و بيهوده كه همچون سايه گذراست، چه چيز برای انسان خوب است؟ و كيست كه بداند در آينده در زير اين آسمان چه اتفاقی خواهد افتاد؟</para>
  <chapter number="7" style="c"/>
  <para style="p">
    <verse number="1" style="v"/>نيكنامی از بهترين عطرها نيز خوشبوتر است.</para>
  <para style="p">روز مرگ از روز تولد بهتر است. <verse number="2" style="v"/>رفتن به خانه‌ای كه در آن عزاداری می‌كنند بهتر از رفتن به خانه‌ای است كه در آن جشن برپاست، زيرا زندگان بايد هميشه اين را به ياد داشته باشند كه روزی خواهند مرد. <verse number="3" style="v"/>غم از خنده بهتر است، زيرا هر چند صورت را غمگين می‌كند اما باعث صفای دل می‌گردد. <verse number="4" style="v"/>كسی كه دائم به فكر خوشگذرانی است، نادان است، شخص دانا به مرگ می‌انديشد.</para>
  <para style="p">
    <verse number="5" style="v"/>گوش دادن به انتقاد اشخاص دانا بهتر است از گوش دادن به تعريف و تمجيد احمقان، <verse number="6" style="v"/>كه مانند صدای ترق و تروق خارها در آتش، بی‌معنی است.</para>
  <para style="p">
    <verse number="7" style="v"/>گرفتن رشوه، شخص دانا را نادان می‌سازد و دل او را فاسد می‌كند.</para>
  <para style="p">
    <verse number="8" style="v"/>انتهای امر از ابتدايش بهتر است. صبر از غرور بهتر است. <verse number="9" style="v"/>بر خشم خود چيره شو، زيرا كسانی كه زود خشمگين می‌شوند احمقند.</para>
  <para style="p">
    <verse number="10" style="v"/>حسرت روزهای گذشته را نخور، زيرا از كجا می‌دانی كه آن روزها بهتر بوده است؟</para>
  <para style="p">
    <verse number="11" style="v"/>حكمت بيش از هر ميراثی برای زندگان مفيد است. <verse number="12" style="v"/>حكمت و ثروت هر دو پناهگاهی برای انسان هستند، اما برتری حكمت در اين است كه حيات می‌بخشد.</para>
  <para style="p">
    <verse number="13" style="v"/>در مورد آنچه كه خداوند انجام داده است فكر كن. آيا كسی می‌تواند آنچه را كه خدا كج ساخته، راست نمايد؟ <verse number="14" style="v"/>پس وقتی سعادت به تو روی می‌آورد شادی كن و هنگامی كه سختيها به تو هجوم می‌آورند بدان كه خداوند هم خوشی می‌دهد و هم سختی و انسان نمی‌داند در آينده چه اتفاقی خواهد افتاد.</para>
  <para style="p">
    <verse number="15" style="v"/>در اين زندگی پوچ خيلی چيزها ديده‌ام، از جمله اينكه برخی نيكوكاران زود می‌ميرند در حالی كه برخی بدكاران عمر طولانی می‌كنند. <verse number="16" style="v"/>پس بيش از حد نيكوكار و خردمند نباش مبادا خود را از بين ببری، <verse number="17" style="v"/>و بيش از حد بدكار و احمق هم نباش مبادا پيش از اجلت بميری. <verse number="18" style="v"/>از خدا بترس و از اين دو افراط به دور باش تا كامياب شوی.</para>
  <para style="p">
    <verse number="19" style="v"/>يک مرد حكيم تواناتر از ده حاكم است كه بر يک شهر حكومت می‌كنند.</para>
  <para style="p">
    <verse number="20" style="v"/>در دنيا آدم كاملاً درستكاری وجود ندارد كه هر چه می‌كند درست باشد و هرگز خطايی از او سر نزند.</para>
  <para style="p">
    <verse number="21" style="v"/>حرفهايی را كه از مردم می‌شنوی به دل نگير، حتی وقتی كه می‌شنوی غلامت به تو ناسزا می‌گويد؛ <verse number="22" style="v"/>چون تو خودت خوب می‌دانی كه بارها به ديگران ناسزا گفته‌ای.</para>
  <para style="p">
    <verse number="23" style="v"/>من تمام اين چيزها را با حكمت بررسی كردم و تصميم گرفتم به دنبال حكمت بروم، ولی حكمت از من دور بود. <verse number="24" style="v"/>كيست كه بتواند آن را به دست آورد؟ حكمت بسيار عميق و دور از دسترس است. <verse number="25" style="v"/>پس به تحقيق و جستجوی حكمت پرداختم تا به دليل هر چيزی پی ببرم و دريابم كه هر كه شرارت و بدی می‌كند احمق و ديوانه است.</para>
  <para style="p">
    <verse number="26" style="v"/>زن حيله‌گر تلخ‌تر از مرگ است. عشق او مانند دام، مردان را گرفتار می‌سازد و بازوانش مانند كمند آنها را به بند می‌كشد. كسی كه در پی خشنودی خداوند است از دام او رهايی می‌يابد، اما آدم گناهكار گرفتار آن می‌شود.</para>
  <para style="p">
    <verse number="27‏-28" style="v"/>«حكيم»<note caller="+" style="f"><char style="fr" closed="false">7‏:27‏و28 </char><char style="ft" closed="false">نگاه کنيد به <char style="xt"><ref loc="ECC 1:1">1‏:1</ref>‏</char>.‏</char></note> می‌گويد: «من در حين تحقيقات خود، در حالی كه هنوز به نتيجه‌ای نرسيده بودم، متوجه شدم كه در ميان هزار مرد می‌توان يک مرد خوب يافت؛ اما در ميان زنان، يک زن خوب هم يافت نمی‌شود. <verse number="29" style="v"/>بالاخره به اين نتيجه رسيدم كه خدا انسانها را خوب و راست آفريده است، اما آنها به راههای كج رفته‌اند.»</para>
  <chapter number="8" style="c"/>
  <para style="p">
    <verse number="1" style="v"/>چه خوب است كه انسان دانا باشد و مفهوم هر چيزی را بداند. حكمت چهرهٔ انسان را روشن و بشاش می‌كند.</para>
  <para style="s1">اطاعت از پادشاه</para>
  <para style="p">
    <verse number="2" style="v"/>از پادشاه اطاعت كن، زيرا در حضور خدا سوگند وفاداری ياد نموده‌ای. <verse number="3" style="v"/>از زير بار مسئوليتی كه پادشاه به عهدهٔ تو گذاشته شانه خالی نكن و از فرمانش سرپيچی ننما، زيرا او هر چه بخواهد می‌تواند بكند. <verse number="4" style="v"/>در فرمان پادشاه اقتدار هست و كسی نمی‌تواند به او بگويد: «چه می‌كنی؟» <verse number="5" style="v"/>كسانی كه مطيع فرمان او باشند در امان خواهند بود. شخص دانا می‌داند كی و چگونه فرمان او را انجام دهد. <verse number="6" style="v"/>بلی، برای انجام دادن هر كاری، وقت و راه مناسبی وجود دارد، هر چند انسان با مشكلات زياد روبروست. <verse number="7" style="v"/>انسان از آينده خبر ندارد و كسی هم نمی‌تواند به او بگويد كه چه پيش خواهد آمد. <verse number="8" style="v"/>او قادر نيست از مرگ فرار كند و يا مانع فرا رسيدن روز مرگش بشود. مرگ جنگی است كه از آن رهايی نيست و هيچكس نمی‌تواند با حيله و نيرنگ، خود را از آن نجات دهد.</para>
  <para style="s1">درستكاران و بدكاران</para>
  <para style="p">
    <verse number="9" style="v"/>من دربارهٔ آنچه كه در زير اين آسمان اتفاق می‌افتد، انديشيدم و ديدم كه چطور انسانی بر انسان ديگر ظلم می‌كند. <verse number="10" style="v"/>ديدم ظالمان مردند و دفن شدند و مردم از سر قبر آنها برگشته در همان شهری كه آنها مرتكب ظلم شده بودند، از آنها تعريف و تمجيد كردند! اين نيز بيهودگی است.</para>
  <para style="p">
    <verse number="11" style="v"/>وقتی خداوند گناهكاران را فوری مجازات نمی‌كند، مردم فكر می‌كنند می‌توانند گناه كنند و در امان بمانند. <verse number="12" style="v"/>اگرچه ممكن است يک گناهكار با وجود گناهان زيادش زنده بماند، ولی بدون شک سعادت واقعی از آن كسانی است كه از خدا می‌ترسند و حرمت او را در دل دارند. <verse number="13" style="v"/>گناهكاران روی خوشبختی را نخواهند ديد و عمرشان مانند سايه، زودگذر خواهد بود، زيرا از خدا نمی‌ترسند.</para>
  <para style="p">
    <verse number="14" style="v"/>بيهودگی ديگری نيز در دنيا وجود دارد: گاهی مجازات بدكاران به درستكاران می‌رسد و پاداش درستكاران به بدكاران. می‌گويم اين نيز بيهودگی است.</para>
  <para style="p">
    <verse number="15" style="v"/>پس من لذتهای زندگی را ستودم، زيرا در زير اين آسمان چيزی بهتر از اين نيست كه انسان بخورد و بنوشد و خوش باشد. به اين ترتيب او می‌تواند در تمام زحماتش، از اين زندگی كه خداوند در زير آسمان به او داده است، لذت ببرد.</para>
  <para style="p">
    <verse number="16" style="v"/>در تلاش شبانه روزی خود برای كسب حكمت و دانستن اموری كه در دنيا اتفاق می‌افتد، <verse number="17" style="v"/>به اين نتيجه رسيدم كه انسان قادر نيست آنچه را كه خداوند در زير اين آسمان به عمل می‌آورد، درک كند. هر چه بيشتر تلاش كند كمتر درک خواهد كرد. حتی حكيمان نيز بيهوده ادعا می‌كنند كه قادر به درک آن هستند.</para>
  <chapter number="9" style="c"/>
  <para style="s1">همه نوع رويداد برای همه</para>
  <para style="p">
    <verse number="1" style="v"/>پس از بررسی تمام اين چيزها فهميدم كه هر چند زندگی اشخاص درستكار و خردمند در دست خداست، ولی رويدادهای خوشايند و ناخوشايند برای آنان رخ می‌دهد و انسان نمی‌فهمد چرا؟ <verse number="2" style="v"/>اين رويدادها برای همهٔ انسانها رخ می‌دهد، چه درستكار باشند چه بدكار، چه خوب باشند چه بد، چه پاک باشند چه ناپاک، چه مذهبی باشند چه غير مذهبی. فرقی نمی‌كند كه انسان خوب باشد يا گناهكار، قسم دروغ بخورد يا از قسم خوردن بترسد. <verse number="3" style="v"/>يكی از بدترين چيزهايی كه در زير اين آسمان اتفاق می‌افتد اين است كه همه نوع واقعه برای همه رخ می‌دهد. به همين دليل است كه انسان مادامی كه زنده است ديوانه‌وار به شرارت روی می‌آورد.</para>
  <para style="p">
    <verse number="4" style="v"/>فقط برای زنده‌ها اميد هست. سگ زنده از شير مرده بهتر است! <verse number="5" style="v"/>زيرا زنده‌ها اقلاً می‌دانند كه خواهند مرد! ولی مرده‌ها چيزی نمی‌دانند. برای مرده‌ها پاداشی نيست و حتی ياد آنها نيز از خاطره‌ها محو می‌شود. <verse number="6" style="v"/>محبتشان، نفرتشان و احساساتشان، همه از بين می‌رود و آنها ديگر تا ابد در زير اين آسمان نقشی نخواهند داشت.</para>
  <para style="p">
    <verse number="7" style="v"/>پس برو و نان خود را با لذت بخور و شراب خود را با شادی بنوش و بدان كه اين كار تو مورد قبول خداوند است. <verse number="8" style="v"/>هميشه شاد و خرم باش! <verse number="9" style="v"/>در اين روزهای بيهودهٔ زندگيت كه خداوند در زير اين آسمان به تو داده است با زنی كه دوستش داری خوش بگذران، چون اين است پاداش همهٔ زحماتی كه در زندگيت، زير اين آسمان می‌كشی. <verse number="10" style="v"/>هر كاری كه می‌كنی آن را خوب انجام بده، چون در عالم مردگان، كه بعد از مرگ به آنجا خواهی رفت، نه كار كردن هست، نه نقشه كشيدن، نه دانستن و نه فهميدن.</para>
  <para style="p">
    <verse number="11" style="v"/>من متوجه چيز ديگری نيز شدم و آن اين بود كه در دنيا هميشه سريعترين دونده، برندهٔ مسابقه نمی‌شود و هميشه قويترين سرباز در ميدان جنگ پيروز نمی‌گردد. اشخاص دانا هميشه شكمشان سير نيست و افراد عاقل و ماهر هميشه به ثروت و نعمت نمی‌رسند. همه چيز به شانس و موقعيت بستگی دارد. <verse number="12" style="v"/>انسان هرگز نمی‌داند چه بر سرش خواهد آمد. همانطور كه ماهی در تور گرفتار می‌شود و پرنده به دام می‌افتد، انسان نيز وقتی كه انتظارش را ندارد در دام بلا گرفتار می‌گردد.</para>
  <para style="s1">مقايسهٔ حكمت با حماقت</para>
  <para style="p">
    <verse number="13" style="v"/>در زير اين آسمان با نمونه‌ای از حكمت روبرو شدم كه بر من تأثير عميقی گذاشت: <verse number="14" style="v"/>شهر كوچكی بود كه عده كمی در آن زندگی می‌كردند. پادشاه بزرگی با سپاه خود آمده، آن را محاصره نمود و تدارک حمله به شهر را ديد. <verse number="15" style="v"/>در آن شهر مرد فقيری زندگی می‌كرد كه بسيار خردمند بود. او با حكمتی كه داشت توانست شهر را نجات دهد. اما بعد هيچكس او را به ياد نياورد. <verse number="16" style="v"/>آنگاه فهميدم كه اگرچه حكمت از قوت بهتر است، با وجود اين اگر شخص خردمند، فقير باشد خوار شمرده می‌شود و كسی به سخنانش اعتنا نمی‌كند. <verse number="17" style="v"/>ولی با اين حال، سخنان آرام شخص خردمند از فرياد پادشاه احمقان بهتر است. <verse number="18" style="v"/>حكمت از اسلحهٔ جنگ مفيدتر است، اما اشتباه يک احمق می‌تواند خرابی زيادی به بار آورد.</para>
  <chapter number="10" style="c"/>
  <para style="p">
    <verse number="1" style="v"/>همانطور كه مگسهای مرده می‌توانند يک شيشه عطر را متعفن كنند، همچنين يک حماقت كوچک می‌تواند حكمت و عزت شخص را بی‌ارزش نمايد. <verse number="2" style="v"/>دل شخص خردمند او را به انجام كارهای درست وا می‌دارد، اما دل شخص نادان او را به طرف بدی و گناه می‌كشاند. <verse number="3" style="v"/>آدم نادان را می‌توان حتی از راه رفتنش شناخت.</para>
  <para style="p">
    <verse number="4" style="v"/>وقتی رئيس تو از دست تو عصبانی می‌شود از كار خود دست نكش. اگر در مقابل عصبانيتش آرام بمانی از بروز ناراحتی‌های بيشتر جلوگيری خواهی كرد.</para>
  <para style="p">
    <verse number="5" style="v"/>بدی ديگری نيز در زير اين آسمان ديده‌ام كه در اثر اشتباهات برخی پادشاهان به وجود می‌آيد: <verse number="6" style="v"/>به اشخاص نادان مقام و منصب‌های عالی داده می‌شود؛ برای ثروتمندان اهميتی قايل نمی‌شوند؛ <verse number="7" style="v"/>غلامان سوار بر اسبند، ولی بزرگان مانند بردگان، پياده راه می‌روند.</para>
  <para style="p">
    <verse number="8" style="v"/>آن كه چاه می‌كَنَد ممكن است در آن بيفتد؛ كسی كه ديوار را سوراخ می‌كند ممكن است مار او را بگزد. <verse number="9" style="v"/>آن كه در معدن سنگ كار می‌كند ممكن است از سنگها صدمه ببيند؛ كسی كه درخت می‌برد ممكن است از اين كار آسيبی به او برسد.</para>
  <para style="p">
    <verse number="10" style="v"/>تبر كُند، احتياج به نيروی بيشتری دارد، پس كسی كه تيغهٔ آن را از قبل تيز می‌كند، عاقل است.</para>
  <para style="p">
    <verse number="11" style="v"/>پس از اينكه مار كسی را گزيد، آوردن افسونگر بی‌فايده است.</para>
  <para style="p">
    <verse number="12" style="v"/>سخنان شخص دانا دلنشين است، ولی حرفهای آدم نادان باعث تباهی خودش می‌گردد؛ <verse number="13" style="v"/>ابتدای حرفهای او حماقت است و انتهای آن ديوانگی محض. <verse number="14" style="v"/>آدم نادان دربارهٔ آينده زياد حرف می‌زند؛ ولی كيست كه از آينده خبر داشته باشد و بداند كه چه پيش خواهد آمد؟ <verse number="15" style="v"/>آدم نادان حتی از انجام دادن كوچكترين كار خسته می‌شود، زيرا شعور انجام دادن آن را ندارد.</para>
  <para style="p">
    <verse number="16" style="v"/>وای بر سرزمينی كه پادشاهش غلام است و رهبرانش صبحگاهان می‌خورند و مست می‌كنند! <verse number="17" style="v"/>خوشا به حال مملكتی كه پادشاه آن نجيب‌زاده است و رهبرانش به موقع و به اندازه می‌خورند و می‌نوشند و مست نمی‌كنند.</para>
  <para style="p">
    <verse number="18" style="v"/>در اثر تنبلی سقف خانه چكه می‌كند و فرو می‌ريزد.</para>
  <para style="p">
    <verse number="19" style="v"/>جشن، شادی می‌آورد و شراب باعث خوشی می‌گردد، اما بدون پول نمی‌شود اينها را فراهم كرد.</para>
  <para style="p">
    <verse number="20" style="v"/>حتی در فكر خود پادشاه را نفرين نكن و حتی در اتاق خوابت شخص ثروتمند را لعنت نكن، چون ممكن است پرنده‌ای حرفهايت را به گوش آنان برساند!</para>
  <chapter number="11" style="c"/>
  <para style="s1">حكمت عملی</para>
  <para style="p">
    <verse number="1" style="v"/>از مال خود با سخاوتمندی به ديگران ببخش، چون بخشش تو بدون عوض نمی‌ماند. <verse number="2" style="v"/>مالی را كه می‌خواهی ببخشی به چندين نفر ببخش، زيرا نمی‌دانی چه پيش خواهد آمد.</para>
  <para style="p">
    <verse number="3" style="v"/>درخت از هر طرف كه سقوط كند در همان طرف نيز روی زمين خواهد افتاد. وقتی ابر از آب پر شود، بر زمين خواهد باريد. <verse number="4" style="v"/>كشاورزی كه برای كار كردن منتظر هوای مساعد بماند، نه چيزی خواهد كاشت و نه چيزی درو خواهد كرد. <verse number="5" style="v"/>همانطور كه نمی‌دانی باد چگونه می‌وزد و يا بدن كودک چگونه در رحم مادرش شكل می‌گيرد، همچنين نمی‌توانی كارهای خدا را كه خالق همه چيز است درک كنی. <verse number="6" style="v"/>تو برو و در وقت و بی‌وقت بذر خود را بكار، چون نمی‌دانی كدام قسمت از بذرها ثمر خواهد داد؛ شايد هر چه كاشته‌ای ثمر بدهد.</para>
  <para style="s1">آفرينندهٔ خود را به ياد آور</para>
  <para style="p">
    <verse number="7" style="v"/>زندگی چقدر شيرين و دلپذير است! <verse number="8" style="v"/>انسان تا می‌تواند بايد از سالهای عمرش لذت ببرد و نيز بداند كه سرانجام خواهد مرد و روزهای بسياری در تاريكی و بيهودگی به سر خواهد برد.</para>
  <para style="p">
    <verse number="9" style="v"/>ای جوان، روزهای جوانيت را با شادی بگذران و از آن لذت ببر و هر چه دلت می‌خواهد انجام بده، ولی به ياد داشته باش كه برای هر كاری كه انجام می‌دهی بايد به خدا جواب دهی. <verse number="10" style="v"/>روزهای جوانی زود می‌گذرد، پس نگذار جوانيت با غم و سختی سپری شود.</para>
  <chapter number="12" style="c"/>
  <para style="p">آفرينندهٔ خود را در روزهای جوانيت به ياد آور، قبل از اينكه روزهای سخت زندگی فرا رسد روزهايی كه ديگر نتوانی از آنها لذت ببری. <verse number="1‏-2" style="v"/>آفرينندهٔ خود را به ياد آور قبل از اينكه ابرهای تيره آسمان زندگی تو را فرا گيرند، و ديگر خورشيد و ماه و ستارگان در آن ندرخشند؛ <verse number="3" style="v"/>دستهای تو كه از تو محافظت می‌كنند، بلرزند و پاهای قوی تو ضعيف گردند؛ دندانهايت كم شوند و ديگر نتوانند غذا را بجوند و چشمانت كم سو گردند و نتوانند چيزی را ببينند؛ <verse number="4" style="v"/>گوشهايت سنگين شوند و نتوانند سر و صدای كوچه و صدای آسياب و نغمهٔ موسيقی و آواز پرندگان را بشنوند؛ <verse number="5" style="v"/>به سختی راه روی و از هر بلندی بترسی؛ موهايت سفيد شوند، قوت تو از بين برود و اشتهايت كور شود؛ به خانهٔ جاودانی بروی و مردم در كوچه‌ها برای تو سوگواری كنند.</para>
  <para style="p">
    <verse number="6" style="v"/>بلی، آفرينندهٔ خويش را به ياد آور، قبل از آنكه رشتهٔ نقره‌ای عمرت پاره شود و جام طلا بشكند، كوزه كنار چشمه خرد شود و چرخ بر سر چاه آب متلاشی گردد، <verse number="7" style="v"/>بدن به خاک زمين كه از آن سرشته شده برگردد و روح به سوی خداوند كه آن را عطا كرده، پرواز كند.</para>
  <para style="p">
    <verse number="8" style="v"/>«حكيم»<note caller="+" style="f"><char style="fr" closed="false">12‏:8 </char><char style="ft" closed="false">نگاه کنيد به <char style="xt"><ref loc="ECC 1:1">1‏:1</ref>‏</char>.‏</char></note> می‌گويد: «بيهودگی است! بيهودگی است! همه چيز بيهودگی است!»</para>
  <para style="s1">خاتمه</para>
  <para style="p">
    <verse number="9" style="v"/>«حكيم» آنچه را كه می‌دانست به مردم تعليم می‌داد، زيرا مرد دانايی بود. او پس از تفكر و تحقيق، مثلهای بسياری تأليف كرد. <verse number="10" style="v"/>«حكيم» كوشش كرد با سخنان دلنشين، حقايق را صادقانه بيان كند.</para>
  <para style="p">
    <verse number="11" style="v"/>سخنان مردان حكيم مانند چوبهای تيزی هستند كه شبانان با آنها گوسفندان را هدايت می‌كنند و مثل ميخهايی هستند كه محكم به زمين كوبيده شده باشند. اين سخنان جماعت را هدايت می‌كنند، زيرا همهٔ آنها توسط يک شبان يعنی خداوند داده می‌شوند. <verse number="12" style="v"/>ولی پسرم، از همهٔ اينها گذشته، بدان كه نوشتن كتابها تمامی ندارد و مطالعهٔ آنها بدن را خسته می‌كند.</para>
  <para style="p">
    <verse number="13" style="v"/>در خاتمه، حاصل كلام را بشنويم: انسان بايد از خداوند بترسد و احكام او را نگاه دارد، زيرا تمام وظيفهٔ او همين است. <verse number="14" style="v"/>خدا هر عمل خوب يا بد ما را، حتی اگر در خفا نيز انجام شود، داوری خواهد كرد.</para>
</usx>
