<?xml version="1.0" encoding="UTF-8"?>
<usx version="2.6">
  <book code="JDG" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">داوران</para>
  <para style="toc1">داوران</para>
  <para style="toc2">داوران</para>
  <para style="toc3">داوران</para>
  <para style="mt1">داوران</para>
  <para style="imt">مقدمه</para>
  <para style="ip">كتاب داوران حاوی ۳۵۰ سال رويدادهای قبل از دوران سلطنتی اسرائيل است. پيش از اينكه شائول به عنوان نخستين پادشاه اسرائيل، حكومت اين قوم را عهده‌دار شود، رهبرانی اسرائيل را اداره می‌كردند. واژهٔ «داوران» كه عنوان اين كتاب است، به همين رهبران اشاره می‌كند.</para>
  <para style="ip">در اين كتاب می‌خوانيم كه قوم اسرائيل خدای خود را كه آنان را از مصر بيرون آورده بود تا به سرزمين موعود برساند، فراموش می‌كنند و مانند قومهای مجاور به پرستش بتها می‌پردازند. گاه دوازده قبيلهٔ اسرائيل به جای جنگيدن با دشمنان خود، با يكديگر وارد كارزار می‌شوند. گويا هر قبيله‌ای فقط منافع خود را جستجو می‌كند و نه مصالح تمام قوم را.</para>
  <para style="ip">در زمان داوران، در سرزمين كنعان هنوز قومها و قبيله‌هايی باقی مانده بودند كه بر اسرائيل يورش می‌بردند. اينان عبارت بودند از فلسطينی‌ها، حيتی‌ها و اموری‌ها. زمانی كه قوم اسرائيل مورد تاخت و تاز دشمن قرار می‌گرفت، از خداوند طلب ياری می‌نمود و خداوند نيز يک «داور» به كمک آنان می‌فرستاد تا آنان را رهبری كرده، دشمن را شكست دهد. سپس برای مدتی صلح برقرار می‌شد. اما به مجرد فوت داور، قوم اسرائيل دوباره به روش گناه‌آلود خود روی می‌آورد. در اين كتاب شرح كارهای دوازده «داور» آمده است.</para>
  <para style="ip">در اين كتاب همچنين می‌خوانيم كه قوم اسرائيل هنگامی كه از عبادت خداوند دست برمی‌دارند تا چه حد ظالم و ستمكار می‌شوند و مانند قومهای ديگر به شرارت می‌پردازند.</para>
  <para style="ip">در <char style="xt"><ref loc="JDG 2:11-19">داوران 2:11-19</ref></char> می‌توان خلاصهٔ تمام كتاب را ديد. فراز و نشيبهای قوم اسرائيل، يكی پس از ديگری، به صورت هفت دوره در اين كتاب ثبت شده است. به نظر می‌رسد كه قوم اسرائيل متوجه نمی‌شوند كه گناه هميشه مجازات دارد. بارها می‌خوانيم كه قوم اسرائيل هر چه دلشان می‌خواست انجام می‌دادند و با اين كار، راه را برای مشكلات بيشتر باز می‌كردند.</para>
  <para style="ip">كتاب داوران گويای اين واقعيت است كه خداوند هرگز گناه را بی‌سزا نمی‌گذارد، اما در ضمن، به مجرد اينكه شخص خاطی متوجهٔ خطای خود می‌شود و با تأسف قلبی و حقيقی، دست توبه به سوی خداوند دراز می‌كند، خداوند او را می‌بخشد و از گناهش چشم‌پوشی می‌كند.</para>
  <para style="ie"/>
  <chapter number="1" style="c"/>
  <para style="s1">جنگ بنی‌اسرائيل با بقيهٔ کنعانی‌ها</para>
  <para style="p">
    <verse number="1" style="v"/>پس از مرگ يوشع، بنی‌اسرائيل از خداوند سؤال كردند: «خداوندا، كدام يک از قبيله‌های ما اول بايد به جنگ کنعانی‌ها برود؟»</para>
  <para style="p">
    <verse number="2" style="v"/>خداوند به ايشان فرمود: «قبيلهٔ يهودا برود. من زمين کنعانی‌ها را به تصرف آنها در خواهم آورد.»</para>
  <para style="p">
    <verse number="3" style="v"/>رهبران قبيلهٔ يهودا از قبيلهٔ شمعون خواستند تا ايشان را در اين جنگ ياری نمايند، و به ايشان گفتند: «كمک كنيد تا کنعانی‌ها را از سرزمينی كه به قبيلهٔ ما تعلق دارد، بيرون كنيم. ما نيز به شما كمک خواهيم كرد تا زمين خود را تصاحب نماييد.» پس قبيلهٔ شمعون همراه قبيلهٔ يهودا عازم جنگ شدند. <verse number="4-6" style="v"/>خداوند ايشان را در شكست دادن كنعانی‌ها و فرزی‌ها كمک كرد به طوری كه ده هزار تن از دشمنان را در بازق كشتند. پادشاه آنها، ادونی بازق گريخت ولی طولی نكشيد كه اسرائیلی‌ها او را دستگير نموده، شستهای دست و پای او را بريدند.</para>
  <para style="p">
    <verse number="7" style="v"/>ادونی بازق گفت: «هفتاد پادشاه با دست و پای شست بريده از خرده نانهای سفرهٔ من می‌خوردند. اكنون خدا مرا به سزای اعمالم رسانيده است.» ادونی بازق را به اورشليم بردند و او در آنجا مرد.</para>
  <para style="p">
    <verse number="8" style="v"/>قبيلهٔ يهودا شهر اورشليم را گرفته، اهالی آنجا را قتل عام نمودند و شهر را به آتش كشيدند. <verse number="9" style="v"/>بعد از آن، آنها با كنعانی‌هايی كه در نواحی كوهستانی و صحرای نِگِب و كوهپايه‌های غربی ساكن بودند وارد جنگ شدند. <verse number="10" style="v"/>آنگاه قبيلهٔ يهودا بر كنعانی‌های ساكن حبرون (كه قبلاً قريهٔ اربع ناميده می‌شد) حمله بردند و طايفه‌های شيشای، اخيمان و تلمای را شكست دادند. <verse number="11" style="v"/>سپس به شهر دبير (كه قبلاً به قريهٔ سفر معروف بود) هجوم بردند.</para>
  <para style="p">
    <verse number="12" style="v"/>كاليب به افراد خود گفت: «هر که برود و قريهٔ سفر را تصرف نمايد، دخترم عكسه را به او به زنی خواهم داد.»</para>
  <para style="p">
    <verse number="13" style="v"/>عتن‌ئيل، پسر قناز (قناز برادر كوچک كاليب بود) شهر را تصرف نمود و كاليب عكسه را به او به زنی داد. <verse number="14" style="v"/>عتن‌ئيل وقتی عكسه را به خانهٔ خود می‌برد، او را ترغيب نمود تا از پدرش قطعه زمينی بخواهد. عكسه از الاغش پياده شد تا در اين باره با پدرش كاليب صحبت كند. كاليب از او پرسيد: «چه می‌خواهی؟» <verse number="15" style="v"/>عكسه گفت: «يک هديهٔ ديگر هم به من بده! آن زمينی كه به من داده‌ای، زمين بی‌آبی است. يک قطعه زمين كه چشمه در آن باشد به من بده.» پس كاليب چشمه‌های بالا و پايين را به او بخشيد.</para>
  <para style="p">
    <verse number="16" style="v"/>وقتی كه قبيلهٔ يهودا به ملک تازهٔ خود واقع در بيابان نگب، نزديک عراد، وارد شدند، قبيلهٔ قينی (از نسل پدر زن موسی) نيز به آنها پيوستند. آنها خانه‌های خود را در اريحا (معروف به شهر نخلستان) ترک نموده، از آن پس در ميان قبيلهٔ يهودا ساكن شدند. <verse number="17" style="v"/>آنگاه قبيلهٔ يهودا همراه قبيلهٔ شمعون، كنعانی‌هايی را كه در شهر صَفَت زندگی می‌كردند شكست دادند و شهرشان را به کلی نابود كرده، آن را حرمه (يعنی «نابودی») ناميدند. <verse number="18" style="v"/>همچنين قبيلهٔ يهودا شهرهای غزه، اشقلون، عقرون و روستاهای اطراف آنها را فتح كردند. <verse number="19" style="v"/>خداوند به قبيلهٔ يهودا ياری نمود تا نواحی كوهستانی را تصرف كنند؛ اما موفق نشدند ساكنان دشتها را بيرون رانند، چون ساكنان آنجا دارای عرابه‌های آهنين بودند.</para>
  <para style="p">
    <verse number="20" style="v"/>همانطور كه موسی قول داده بود شهر حبرون به كاليب داده شد و كاليب اهالی اين شهر را كه از نسل سه پسر عناق بودند، بيرون راند.</para>
  <para style="p">
    <verse number="21" style="v"/>قبيلهٔ بنيامين، يبوسی‌هايی را كه در اورشليم سكونت داشتند بيرون نكردند بنابراين آنها تا به امروز در آنجا در ميان قبيلهٔ بنيامين زندگی می‌كنند.</para>
  <para style="p">
    <verse number="22-23" style="v"/>خداوند با قبيلهٔ يوسف بود، و آنها توانستند بيت‌ئيل را (كه قبلاً لوز ناميده می‌شد) تصرف كنند. آنها نخست جاسوسانی به شهر فرستادند. <verse number="24" style="v"/>آن جاسوسان مردی را كه از شهر بيرون می‌آمد گرفتند و به او گفتند كه اگر به آنها راه نفوذ به شهر را نشان دهد جان او و خانواده‌اش در امان خواهد بود. <verse number="25" style="v"/>او راه نفوذ به شهر را به آنها نشان داد. پس وارد شده، اهالی شهر را قتل عام نمودند، ولی آن مرد و خانواده‌اش را نكشتند. <verse number="26" style="v"/>بعد اين مرد به سرزمين حيتی‌ها رفت و در آنجا شهری بنا كرد و آن را لوز ناميد كه تا به امروز به همان نام باقی است.</para>
  <para style="p">
    <verse number="27" style="v"/>قبيلهٔ منسی نتوانستند ساكنان شهرهای بيت‌شان، تعنک، دُر، يبلعام، مجدو و اهالی روستاهای اطراف آنها را بيرون كنند. پس كنعانی‌ها همچنان در آنجا ماندند. <verse number="28" style="v"/>وقتی اسرائيلی‌ها نيرومندتر شدند، كنعانی‌ها را مثل برده به کار گرفتند ولی آنها را به کلی از آن سرزمين بيرون نكردند. <verse number="29" style="v"/>قبيلهٔ افرايم نيز كنعانی‌های ساكن جازر را بيرون نكردند و آنها هنوز هم در ميان قبيلهٔ افرايم زندگی می‌كنند. <verse number="30" style="v"/>قبيلهٔ زبولون نيز اهالی فطرون و نهلول را بيرون نراندند، پس اين کنعانی‌ها در ميان قبيلهٔ زبولون باقی ماندند و به صورت برده به کار گرفته شدند. <verse number="31-32" style="v"/>همچنين قبيلهٔ اشير، ساكنان عكو، صيدون، احلب، اكزيب، حلبه، عفيق و رحوب را بيرون نراندند. بنابراين قبيلهٔ اشير در ميان كنعانی‌های آن سرزمين زندگی می‌كنند. <verse number="33" style="v"/>قبيلهٔ نفتالی هم ساكنان بيت‌شمس و بيت‌عنات را بيرون نكردند، بنابراين ايشان مثل برده در ميان اين قبيله به زندگی خود ادامه می‌دهند. <verse number="34" style="v"/>اما قبيلهٔ دان توسط اموری‌ها به كوهستان رانده شدند و نتوانستند از آنجا پايين بيايند و در دشت ساكن شوند. <verse number="35" style="v"/>اموری‌ها قصد داشتند، اَيَلون، شَعَلُبيم و كوه حارس را تصرف كنند ولی قبيلهٔ يوسف آنها را مغلوب ساخته، به بردگی گرفتند. <verse number="36" style="v"/>سرحد اموری‌ها از گردنهٔ عقربها شروع شده، به سالع می‌رسيد و از آنجا نيز فراتر می‌رفت.</para>
  <chapter number="2" style="c"/>
  <para style="s1">فرشتهٔ خداوند در بوكيم</para>
  <para style="p">
    <verse number="1-2" style="v"/>روزی فرشتهٔ خداوند از جلجال به بوكيم آمده، به قوم اسرائيل گفت: «من شما را از مصر به سرزمينی كه وعدهٔ آن را به اجدادتان دادم آوردم و گفتم كه هرگز عهدی را كه با شما بسته‌ام نخواهم شكست، به شرطی كه شما نيز با اقوامی كه در سرزمين موعود هستند هم پيمان نشويد و قربانگاه‌های آنها را خراب كنيد؛ ولی شما اطاعت نكرديد. <verse number="3" style="v"/>پس من نيز اين قومها را از اين سرزمين بيرون نمی‌كنم و آنها چون خار به پهلوی شما فرو خواهند رفت و خدايان ايشان چون تله شما را گرفتار خواهند كرد.»</para>
  <para style="p">
    <verse number="4" style="v"/>وقتی فرشته سخنان خود را به پايان رسانيد، قوم اسرائيل با صدای بلند گريستند. <verse number="5" style="v"/>آنها آن مكان را بوكيم (يعنی «آنانی كه می‌گريند») ناميده، در آنجا برای خداوند قربانی كردند.</para>
  <para style="s1">مرگ يوشع</para>
  <para style="p">
    <verse number="6" style="v"/>يوشع قوم اسرائيل را پس از ختم سخنرانی خود مرخص كرد و آنها رفتند تا زمينهايی را كه به ايشان تعلق می‌گرفت، به تصرف خود درآورند. <verse number="7-9" style="v"/>يوشع خدمتگزار خداوند، در سن صد و ده سالگی درگذشت و او را در ملكش در تمنه حارس واقع در كوهستان افرايم به طرف شمال كوه جاعش به خاک سپردند. قوم اسرائيل در طول زندگانی يوشع و نيز ريش‌سفيدان قوم كه پس از او زنده مانده بودند و شخصاً اعمال شگفت‌انگيز خداوند را در حق اسرائيل ديده بودند، نسبت به خداوند وفادار ماندند.</para>
  <para style="s1">بنی‌اسرائيل از خداوند روگردان می‌شوند</para>
  <para style="p">
    <verse number="10" style="v"/>ولی بالاخره تمام مردم آن نسل مردند و نسل بعدی خداوند را فراموش كردند و هر آنچه كه او برای قوم اسرائيل انجام داده بود، به ياد نياوردند. <verse number="11" style="v"/>ايشان نسبت به خداوند گناه ورزيدند و به پرستش بتها روی آوردند. <verse number="12-14" style="v"/>آنها خداوند، خدای پدران خود را كه ايشان را از مصر بيرون آورده بود، ترک نموده، بتهای طايفه‌های همسايهٔ خود را عبادت و سجده می‌كردند. بنابراين خشم خداوند بر تمام اسرائيل افروخته شده و ايشان را به دست دشمنانشان سپرد تا غارت شوند، زيرا او را ترک نموده، بتهای بعل و عشتاروت را عبادت می‌كردند.</para>
  <para style="p">
    <verse number="15" style="v"/>هرگاه قوم اسرائيل با دشمنان می‌جنگيدند، خداوند بر ضد اسرائيل عمل می‌كرد، همانطور كه قبلاً در اين مورد هشدار داده و قسم خورده بود. اما وقتی كه قوم به اين وضع فلاكت‌بار دچار گرديدند <verse number="16" style="v"/>خداوند رهبرانی فرستاد تا ايشان را از دست دشمنانشان برهانند. <verse number="17" style="v"/>ولی از رهبران نيز اطاعت ننمودند و با پرستش خدايان ديگر، نسبت به خداوند خيانت ورزيدند. آنها برخلاف اجدادشان عمل كردند و خيلی زود از پيروی خداوند سر باز زده، او را اطاعت ننمودند. <verse number="18" style="v"/>هر يک از رهبران در طول عمر خود، به كمک خداوند قوم اسرائيل را از دست دشمنانشان می‌رهانيد، زيرا خداوند به سبب نالهٔ قوم خود و ظلم و ستمی كه بر آنها می‌شد، دلش بر آنها می‌سوخت و تا زمانی كه آن رهبر زنده بود به آنها كمک می‌كرد. <verse number="19" style="v"/>اما وقتی كه آن رهبر می‌مرد، قوم به كارهای زشت خود برمی‌گشتند و حتی بدتر از نسل قبل رفتار می‌كردند. آنها باز به سوی خدايان بت‌پرستان روی آورده، جلو آنها زانو می‌زدند و آنها را عبادت می‌نمودند و با سرسختی به پيروی از رسوم زشت بت‌پرستان ادامه می‌دادند.</para>
  <para style="p">
    <verse number="20" style="v"/>پس خشم خداوند بر بنی‌اسرائيل افروخته شد و فرمود: «چون اين قوم پيمانی را كه با پدران ايشان بستم شكسته‌اند و از من اطاعت نكرده‌اند، <verse number="21" style="v"/>من نيز قبايلی را كه هنگام فوت يوشع هنوز مغلوب نشده بودند، بيرون نخواهم كرد. <verse number="22" style="v"/>بلكه آنها را برای آزمودن قوم خود می‌گذارم تا ببينم آيا آنها چون پدران خود، مرا اطاعت خواهند كرد يا نه.»</para>
  <para style="p">
    <verse number="23" style="v"/>پس خداوند آن قبايل را در سرزمين كنعان واگذاشت. او ايشان را توسط يوشع به کلی شكست نداده بود و بعد از مرگ يوشع نيز فوری آنها را بيرون نكرد.</para>
  <chapter number="3" style="c"/>
  <para style="s1">قبايلی كه در سرزمين كنعان باقی ماندند</para>
  <para style="p">
    <verse number="1" style="v"/>خداوند برخی قبايل را در سرزمين كنعان واگذاشت تا نسل جديد اسرائيل را كه هنوز مزهٔ جنگ با كنعانی‌ها را نچشيده بودند، بيازمايد. <verse number="2" style="v"/>خداوند به اين وسيله می‌خواست به نسل جديد اسرائيل كه در جنگيدن بی‌تجربه بودند، فرصتی بدهد تا جنگيدن را بياموزند. <verse number="3" style="v"/>اين قبايل عبارت بودند از: فلسطينی‌هايی كه هنوز در پنج شهر خود باقی مانده بودند، تمام كنعانی‌ها، صيدونی‌ها و حوی‌هايی كه در كوهستان لبنان از كوه بعل حرمون تا گذرگاه حمات ساكن بودند. <verse number="4" style="v"/>اين قبايل برای آزمايش نسل جديد اسرائيل در سرزمين كنعان باقی مانده بودند تا معلوم شود آيا اسرائيل دستوراتی را كه خداوند به‌وسیلهٔ موسی به ايشان داده بود، اطاعت خواهند كرد يا نه.</para>
  <para style="p">
    <verse number="5" style="v"/>پس اسرائيلی‌ها در ميان کنعانی‌ها، حيتی‌ها، اموری‌ها، فرزی‌ها، حوی‌ها و يبوسی‌ها ساكن شدند. <verse number="6" style="v"/>مردم اسرائيل به جای اينكه اين قبايل را نابود كنند، با ايشان وصلت نمودند. مردان اسرائيلی با دختران آنها ازدواج كردند و دختران اسرائيلی به عقد مردان ايشان درآمدند و به اين طريق بنی‌اسرائيل به بت‌پرستی كشيده شدند.</para>
  <para style="s1">عتنی‌ئيل</para>
  <para style="p">
    <verse number="7" style="v"/>مردم اسرائيل خداوند، خدای خود را فراموش كرده، دست به كارهايی زدند كه در نظر خداوند زشت بود و بتهای بعل و اشيره را عبادت كردند. <verse number="8" style="v"/>آنگاه خشم خداوند بر بنی‌اسرائيل افروخته شد و ايشان را تسليم كوشان رشعتايم، پادشاه بين‌النهرين نمود و آنها مدت هشت سال او را بندگی كردند. <verse number="9" style="v"/>اما چون برای كمک نزد خداوند فرياد برآوردند، خداوند عتنی‌ئيل پسر قناز را فرستاد تا ايشان را نجات دهد. (قناز برادر كوچک كاليب بود.) <verse number="10" style="v"/>روح خداوند بر عتنی‌ئيل قرار گرفت و او اسرائيل را رهبری كرده، با كوشان رشعتايم پادشاه وارد جنگ شد و خداوند به او كمک نمود تا كوشان رشعتايم را به کلی شكست دهد. <verse number="11" style="v"/>مدت چهل سالی كه عتنی‌ئيل رهبری اسرائيل را به عهده داشت، در سرزمين بنی‌اسرائيل صلح حكمفرما بود.</para>
  <para style="s1">ايهود</para>
  <para style="p">
    <verse number="12" style="v"/>بعد از مرگ عتنی‌ئيل، مردم اسرائيل بار ديگر به راههای گناه‌آلود خود بازگشتند. بنابراين خداوند عجلون، پادشاه موآب را بر اسرائيل مسلط ساخت. <verse number="13" style="v"/>قوم عمون و عماليق نيز با عجلون متحد شده، اسرائيل را شكست دادند و اريحا را كه به «شهر نخلها» معروف بود به تصرف خود درآوردند. <verse number="14" style="v"/>از آن به بعد، اسرائیلی‌ها مدت هجده سال به عجلون پادشاه جزيه می‌پرداختند.</para>
  <para style="p">
    <verse number="15" style="v"/>اما وقتی بنی‌اسرائيل نزد خداوند فرياد برآوردند، خداوند ايهود، پسر جيرای بنيامينی را كه مرد چپ دستی بود فرستاد تا آنها را برهاند. اسرائيلی‌ها ايهود را انتخاب كردند تا جزيه را به پايتخت موآب برده، به عجلون تحويل دهد. <verse number="16" style="v"/>ايهود پيش از رفتن، يک خنجر دو دم به طول نيم متر برای خود ساخت و آن را زير لباسش بر ران راست خود بست. <verse number="17-19" style="v"/>او جزيه را به عجلون كه مرد بسيار چاقی بود تحويل داده، همراه افراد خود راهی منزل شد. اما بيرون شهر نزديک معدنهای سنگ در جلجال، افراد خود را روانه نمود و خود به تنهايی نزد عجلون پادشاه بازگشت و به او گفت: «من يک پيغام محرمانه برای تو دارم.» پادشاه ملازمان خود را بيرون كرد تا پيغام محرمانهٔ او را بشنود. <verse number="20" style="v"/>پس ايهود با عجلون در قصر ييلاقی پادشاه تنها ماند. ايهود به عجلون نزديک شده گفت: «پيغامی كه من دارم از جانب خداست!» عجلون از جای خود برخاست تا آن را بشنود. <verse number="21" style="v"/>ايهود با دست چپ خود خنجر را از زير لباسش بيرون كشيده، آن را در شكم پادشاه فرو برد. <verse number="22-23" style="v"/>تيغه با دستهٔ خنجر در شكم او فرو رفت و روده‌هايش بيرون ريخت. ايهود بدون آنكه خنجر را از شكم او بيرون بكشد درها را به روی او بست و از راه بالاخانه گريخت.</para>
  <para style="p">
    <verse number="24" style="v"/>وقتی ملازمان پادشاه برگشتند و درها را بسته ديدند، در انتظار ماندند چون فكر كردند كه عجلون به دستشويی رفته است. <verse number="25" style="v"/>اما وقتی انتظار آنها به طول انجاميد و از او خبری نشد، نگران شده، كليدی آوردند و در را باز كردند و ديدند كه اربابشان به زمين افتاده و مرده است!</para>
  <para style="p">
    <verse number="26" style="v"/>در اين موقع ايهود از معدنهای سنگ گذشته، به سعيرت گريخته بود. <verse number="27-28" style="v"/>وقتی او به كوهستان افرايم رسيد شيپور را به صدا درآورد و مردان اسرائيلی را دور خود جمع كرد و به آنها گفت: «همراه من بياييد، زيرا خداوند، دشمنانتان موآبی‌ها را به دست شما تسليم كرده است!» پس مردان اسرائيلی به دنبال او از كوهستان پايين آمدند و گذرگاههای رود اردن نزديک موآب را گرفتند و نگذاشتند هيچكس از آنها بگذرد. <verse number="29" style="v"/>آنگاه بر موآبی‌ها تاخته، حدود ده هزار نفر از سربازان نيرومند آنها را كشتند و نگذاشتند حتی يكی از آنها جان به در برد. <verse number="30" style="v"/>آن روز اسرائيلی‌ها، موآبی‌ها را شكست دادند و تا هشتاد سال صلح در سرزمين بنی‌اسرائيل برقرار گرديد.</para>
  <para style="s1">شمجر</para>
  <para style="p">
    <verse number="31" style="v"/>بعد از ايهود، شمجر پسر عنات رهبر اسرائيل شد. او يک بار با چوب گاورانی ششصد نفر از فلسطينی‌ها را كشت و بدين وسيله اسرائيلی‌ها را از دست آنها نجات داد.</para>
  <chapter number="4" style="c"/>
  <para style="s1">دبوره</para>
  <para style="p">
    <verse number="1" style="v"/>بعد از مرگ ايهود، مردم اسرائيل بار ديگر نسبت به خداوند گناه ورزيدند. <verse number="2-3" style="v"/>پس خداوند آنها را مغلوب يابين، پادشاه كنعانی كه در حاصور سلطنت می‌كرد، نمود. فرماندهٔ قوای او سيسَرا بود كه در حروشت حقوئيم زندگی می‌كرد. او نهصد عرابهٔ آهنين داشت و مدت بيست سال بر اسرائيلی‌ها ظلم می‌كرد. سرانجام اسرائیلی‌ها نزد خداوند فرياد برآوردند و از او كمک خواستند.</para>
  <para style="p">
    <verse number="4" style="v"/>در آن زمان رهبر بنی‌اسرائيل نبيه‌ای به نام دبوره، همسر لفيدوت بود. <verse number="5" style="v"/>دبوره زير نخلی كه بين راه رامه و بيت‌ئيل در كوهستان افرايم قرار دارد و به نخل دبوره معروف است، می‌نشست و مردم اسرائيل برای رسيدگی به شكايتهايشان نزد او می‌آمدند.</para>
  <para style="p">
    <verse number="6" style="v"/>روزی او باراق، پسر ابينوعم را كه در قادش در سرزمين نفتالی زندگی می‌كرد، نزد خود احضار كرده، به وی گفت: «خداوند، خدای اسرائيل به تو دستور می‌دهد كه ده هزار نفر از قبايل نفتالی و زبولون را بسيج نموده، به كوه تابور ببری. <verse number="7" style="v"/>خداوند می‌فرمايد: من سيسرا را كه فرماندهٔ قوای يابين پادشاه است با تمام لشكر و عرابه‌هايش به كنار رود قيشون می‌كشانم تا تو در آنجا ايشان را شكست دهی.»</para>
  <para style="p">
    <verse number="8" style="v"/>باراق در پاسخ دبوره گفت: «فقط به شرطی می‌روم كه تو با من بيايی.» <verse number="9" style="v"/>دبوره گفت: «بسيار خوب، من هم با تو خواهم آمد. ولی بدان كه در اين جنگ افتخاری نصيب تو نخواهد شد زيرا خداوند سيسرا را به دست يک زن تسليم خواهد كرد.» پس دبوره برخاست و همراه باراق به قادش رفت.</para>
  <para style="p">
    <verse number="10" style="v"/>وقتی باراق مردان زبولون و نفتالی را به قادش احضار كرد، ده هزار نفر نزد او جمع شدند. دبوره نيز همراه ايشان بود.</para>
  <para style="p">
    <verse number="11" style="v"/>(حابر قينی، از ساير افراد قبيلهٔ قينی كه از نسل حوباب برادر زن موسی بودند جدا شده، نزديک درخت بلوطی در صعنايم كه مجاور قادش است چادر زده بود.)</para>
  <para style="p">
    <verse number="12" style="v"/>وقتی سيسرا شنيد كه باراق و سپاه او در كوه تابور اردو زده‌اند، <verse number="13" style="v"/>تمام سپاه خود را با نهصد عرابهٔ آهنين بسيج كرد و از حروشت حقوئيم به كنار رود قيشون حركت نمود.</para>
  <para style="p">
    <verse number="14" style="v"/>آنگاه دبوره به باراق گفت: «برخيز، زيرا خداوند پيشاپيش تو حركت می‌كند. او امروز سيسرا را به دست تو تسليم می‌كند.»</para>
  <para style="p">پس باراق با سپاه ده هزار نفرهٔ خود برای جنگ از دامنهٔ كوه تابور سرازير شد. <verse number="15" style="v"/>وقتی او به دشمن حمله برد خداوند سيسرا، سربازان و عرابه‌سوارانش را دچار ترس نمود و سيسرا از عرابهٔ خود بيرون پريده، پياده گريخت. <verse number="16" style="v"/>باراق و مردان او، دشمن و عرابه‌های آنها را تا حروشت حقوئيم تعقيب كردند و تمام سربازان سيسرا را كشتند و حتی يكی از آنها را زنده نگذاشتند. <verse number="17" style="v"/>اما سيسرا به چادر ياعيل، همسر حابر قينی گريخت زيرا ميان يابين، پادشاه حاصور و قبيلهٔ حابر قينی رابطهٔ دوستانه برقرار بود.</para>
  <para style="p">
    <verse number="18" style="v"/>ياعيل به استقبال سيسرا بيرون آمده، به وی گفت: «سرورم، به چادر من بيا تا در امان باشی. نترس!» پس او وارد چادر شده دراز كشيد و ياعيل روی او لحافی انداخت.</para>
  <para style="p">
    <verse number="19" style="v"/>سيسرا گفت: «تشنه‌ام، خواهش می‌كنم كمی آب به من بده.» ياعيل مقداری شير به او داد و دوباره او را پوشانيد. <verse number="20" style="v"/>سيسرا به ياعيل گفت: «دم در چادر بايست و اگر كسی سراغ مرا گرفت، بگو كه چنين شخصی در اينجا نيست.»</para>
  <para style="p">
    <verse number="21" style="v"/>طولی نكشيد كه سيسرا از فرط خستگی به خواب عميقی فرو رفت. آنگاه ياعيل يكی از ميخهای چادر را با چكشی برداشته آهسته بالای سر او رفت و ميخ را بر شقيقهٔ وی كوبيد و سرش را به زمين دوخت و او جابه‌جا مرد.</para>
  <para style="p">
    <verse number="22" style="v"/>وقتی كه باراق برای پيدا كردن سيسرا سر رسيد، ياعيل به استقبالش شتافت و گفت: «بيا تا مردی را كه در جستجوی او هستی به تو نشان دهم.» پس باراق به دنبال او وارد چادر شده، ديد كه سيسرا در حالی که ميخ چادری در شقيقه‌اش فرو رفته، بر زمين افتاده و مرده است.</para>
  <para style="p">
    <verse number="23" style="v"/>به اين طريق در آن روز خداوند اسرائيل را بر يابين، پادشاه كنعانی پيروز گردانيد. <verse number="24" style="v"/>از آن پس اسرائيلی‌ها هر روز بيش از پيش بر يابين پادشاه مسلط شدند تا اينكه سرانجام او را نابود كردند.</para>
  <chapter number="5" style="c"/>
  <para style="s1">سرود دبوره و باراق</para>
  <para style="p">
    <verse number="1" style="v"/>آنگاه دبوره و باراق اين سرود را به مناسبت پيروزی خود سراييدند:</para>
  <para style="qc">
    <verse number="2" style="v"/>خداوند را ستايش كنيد!</para>
  <para style="qc">رهبران اسرائيل شجاعانه به جنگ رفتند،</para>
  <para style="qc">و قوم با اشتياق از آنها پيروی نمودند.</para>
  <para style="qc">
    <verse number="3" style="v"/>ای پادشاهان و ای حكام گوش كنيد!</para>
  <para style="qc">من در وصف خداوند خواهم سراييد،</para>
  <para style="qc">و برای خدای اسرائيل سرود خواهم خواند.</para>
  <para style="qc">
    <verse number="4" style="v"/>ای خداوند، وقتی از سعير بيرون آمدی</para>
  <para style="qc">و صحرای ادوم را ترک فرمودی،</para>
  <para style="qc">زمين متزلزل گرديد</para>
  <para style="qc">و آسمان قطرات بارانش را فرو ريخت.</para>
  <para style="qc">
    <verse number="5" style="v"/>آری، حتی كوه سينا از حضور خدای اسرائيل به لرزه درآمد!</para>
  <para style="qc">
    <verse number="6" style="v"/>در ايام شمجر و ياعيل شاهراهها متروک بودند.</para>
  <para style="qc">مسافران از كوره راههای پر پيچ و خم عبور می‌كردند.</para>
  <para style="qc">
    <verse number="7" style="v"/>اسرائيل رو به زوال می‌رفت،</para>
  <para style="qc">تا اينكه دبوره برخاست تا همچون مادری از اسرائيل حمايت كند.</para>
  <para style="qc">
    <verse number="8" style="v"/>چون اسرائيل به دنبال خدايان تازه رفت،</para>
  <para style="qc">جنگ به دروازه‌های ما رسيد.</para>
  <para style="qc">در ميان چهل هزار مرد اسرائيلی،</para>
  <para style="qc">نه نيزه‌ای يافت می‌شد و نه سپری.</para>
  <para style="qc">
    <verse number="9" style="v"/>قلب من مشتاق رهبران اسرائيل است</para>
  <para style="qc">كه با اشتياق تمام، خود را وقف كردند.</para>
  <para style="qc">خداوند را ستايش كنيد،</para>
  <para style="qc">
    <verse number="10" style="v"/>ای كسانی كه بر الاغهای سفيد سواريد</para>
  <para style="qc">و بر فرشهای گرانبها می‌نشينيد،</para>
  <para style="qc">و ای كسانی كه پای پياده راه می‌رويد.</para>
  <para style="qc">
    <verse number="11" style="v"/>گوش كنيد! سرايندگان، گرد چاهها جمع شده‌اند</para>
  <para style="qc">تا پيروزيهای خداوند را بسرايند.</para>
  <para style="qc">آری، آنان می‌سرايند</para>
  <para style="qc">كه چگونه خداوند اسرائيل را پيروز ساخت،</para>
  <para style="qc">و چگونه قوم خداوند از دروازه‌های دشمن گذشتند!</para>
  <para style="qc">
    <verse number="12" style="v"/>بيدار شو ای دبوره! بيدار شو و سرود بخوان.</para>
  <para style="qc">برخيز ای باراق!</para>
  <para style="qc">ای فرزند ابينوعم، برخيز و اسيرانت را به اسارت ببر!</para>
  <para style="qc">
    <verse number="13" style="v"/>مردان امين از كوه سرازير شدند،</para>
  <para style="qc">قوم خداوند برای جنگ نزد او آمدند.</para>
  <para style="qc">
    <verse number="14" style="v"/>مردان جنگی از قبايل افرايم و بنيامين</para>
  <para style="qc">و از ماخير و زبولون آمدند.</para>
  <para style="qc">
    <verse number="15" style="v"/>رهبران يساكار با دبوره و باراق،</para>
  <para style="qc">به دره هجوم بردند.</para>
  <para style="qc">اما قبيلهٔ رئوبين مردد بود.</para>
  <para style="qc">
    <verse number="16" style="v"/>چرا رئوبين در میان آغلها ماند؟</para>
  <para style="qc">آيا می‌خواست به نوای نی شبانان گوش دهد؟</para>
  <para style="qc">آری قبيلهٔ رئوبين مردد بود!</para>
  <para style="qc">
    <verse number="17" style="v"/>چرا جلعاد در آن سوس رود اردن ماند؟</para>
  <para style="qc">چرا دان نزد كشتی‌هايش توقف نمود؟</para>
  <para style="qc">چرا اشير كنار دريا نزد بنادر خود ساكت نشست؟</para>
  <para style="qc">
    <verse number="18" style="v"/>اما قبايل زبولون و نفتالی</para>
  <para style="qc">جان خود را در ميدان نبرد به خطر انداختند.</para>
  <para style="qc">
    <verse number="19" style="v"/>پادشاهان كنعان در تعنک</para>
  <para style="qc">نزد چشمه‌های مجدو جنگيدند،</para>
  <para style="qc">اما پيروزی را به چنگ نياوردند.</para>
  <para style="qc">
    <verse number="20" style="v"/>ستارگان از آسمان با سيسرا جنگيدند.</para>
  <para style="qc">
    <verse number="21" style="v"/>رود خروشان قيشون، دشمن را با خود برد.</para>
  <para style="qc">ای جان من با شهامت به پيش برو.</para>
  <para style="qc">
    <verse number="22" style="v"/>صدای پای اسبان دشمن را بشنويد!</para>
  <para style="qc">ببينيد چگونه چهار نعل می‌تازند و دور می‌شوند!</para>
  <para style="qc">
    <verse number="23" style="v"/>فرشتهٔ خداوند می‌گويد:</para>
  <para style="qc">«ميروز را لعنت كنيد،</para>
  <para style="qc">ساكنانش را به سختی لعنت نماييد،</para>
  <para style="qc">زيرا به كمک خداوند نيامدند</para>
  <para style="qc">تا او را در جنگ با دشمنان ياری دهند.»</para>
  <para style="qc">
    <verse number="24" style="v"/>آفرين بر ياعيل، زن حابر قينی،</para>
  <para style="qc">خداوند او را بركت دهد، بيش از تمامی زنان خيمه نشين!</para>
  <para style="qc">
    <verse number="25" style="v"/>سيسرا آب خواست، اما ياعيل در جامی ملوكانه به وی شير داد!</para>
  <para style="qc">
    <verse number="26" style="v"/>آنگاه ميخ چادر و چكش را برداشت</para>
  <para style="qc">و ميخ را بر شقيقه‌اش كوبيد و سرش را به زمين دوخت.</para>
  <para style="qc">
    <verse number="27" style="v"/>او نزد پايهای ياعيل افتاد و جان سپرد.</para>
  <para style="qc">
    <verse number="28" style="v"/>مادر سيسرا از پنجرهٔ اتاقش</para>
  <para style="qc">چشم به راه او دوخته بود و می‌گفت:</para>
  <para style="qc">«چرا عرابه‌اش نمی‌آيد؟</para>
  <para style="qc">چرا صدای چرخهای عرابه‌اش را نمی‌شنوم؟»</para>
  <para style="qc">
    <verse number="29" style="v"/>نديمه‌های خردمندش با او همصدا شده گفتند:</para>
  <para style="qc">
    <verse number="30" style="v"/>غنيمت فراوان به چنگ آورده‌اند</para>
  <para style="qc">و برای تقسيم آن وقت لازم دارند.</para>
  <para style="qc">يک يا دو دختر نصيب هر سرباز می‌شود.</para>
  <para style="qc">سيسرا جامه‌های رنگارنگ به ارمغان خواهد آورد،</para>
  <para style="qc">شالهای قلابدوزی برای گردن ما با خود خواهد آورد.</para>
  <para style="qc">
    <verse number="31" style="v"/>ای خداوند تمامی دشمنانت</para>
  <para style="qc">همچون سيسرا نابود گردند.</para>
  <para style="qc">اما كسانی كه تو را دوست دارند</para>
  <para style="qc">مثل خورشيد تابان بدرخشند.</para>
  <para style="m">بعد از آن، به مدت چهل سال آرامش در سرزمين بنی‌اسرائيل برقرار گرديد.</para>
  <chapter number="6" style="c"/>
  <para style="s1">جدعون</para>
  <para style="p">
    <verse number="1" style="v"/>بار ديگر قوم اسرائيل نسبت به خداوند گناه ورزيدند و خداوند نيز آنها را مدت هفت سال به دست قوم مديان گرفتار نمود. <verse number="2" style="v"/>مديانی‌ها چنان بيرحم بودند كه اسرائیلی‌ها از ترس آنها به كوهستانها می‌گريختند و به غارها پناه می‌بردند. <verse number="3-4" style="v"/>وقتی اسرائیلی‌ها بذر خود را می‌كاشتند، مدیانیان و عماليقی‌ها و قبايل همسايه هجوم می‌آوردند و محصولات آنها را تا شهر غزه نابود و پايمال می‌نمودند. آنها گوسفندان و گاوان و الاغهای ايشان را غارت می‌كردند و آذوقه‌ای برای آنها باقی نمی‌گذاشتند. <verse number="5" style="v"/>دشمنان مهاجم با گله‌ها، خيمه‌ها و شترانشان آنقدر زياد بودند كه نمی‌شد آنها را شمرد. آنها مانند مور و ملخ هجوم می‌آوردند و تمام مزارع را از بين می‌بردند. <verse number="6-7" style="v"/>اسرائيلی‌ها از دست مديانی‌ها به تنگ آمدند و نزد خداوند فرياد برآوردند تا به ايشان كمک كند.</para>
  <para style="p">
    <verse number="8" style="v"/>خداوند، خدای اسرائيل توسط يک نبی كه نزد آنها فرستاد چنين فرمود: «من شما را از بردگی در مصر رهانيدم، <verse number="9" style="v"/>و از دست مصریان و همهٔ كسانی كه به شما ظلم می‌كردند نجات دادم و دشمنانتان را از پيش روی شما رانده، سرزمين ايشان را به شما دادم. <verse number="10" style="v"/>به شما گفتم كه من خداوند، خدای شما هستم و شما نبايد خدايان اموری‌ها را كه در اطرافتان سكونت دارند عبادت كنيد. ولی شما به من گوش نداديد.»</para>
  <para style="p">
    <verse number="11" style="v"/>روزی فرشتهٔ خداوند<note caller="+" style="f"><char style="fr" closed="false">6:11 </char><char style="ft" closed="false">خداوند به هيئت فرشته نزد جدعون می‌رود.</char></note> آمده، زير درخت بلوطی كه در عفره در مزرعهٔ يوآش ابيعزری بود نشست. جدعون پسر يوآش مخفيانه و دور از چشم مديانی‌ها در چرخشت انگور، با دست گندم می‌كوبيد <verse number="12" style="v"/>كه فرشتهٔ خداوند بر او ظاهر شده، گفت: «ای مرد شجاع، خداوند با توست!»</para>
  <para style="p">
    <verse number="13" style="v"/>جدعون جواب داد: «ای سرورم، اگر خداوند با ماست، چرا اين همه بر ما ظلم می‌شود؟ پس آن همه معجزاتی كه اجدادمان برای ما تعريف می‌كردند كجاست؟ مگر خداوند اجداد ما را از مصر بيرون نياورد؟ پس چرا حالا ما را ترک نموده و در چنگ مديانی‌ها رها ساخته است؟»</para>
  <para style="p">
    <verse number="14" style="v"/>آنگاه خداوند رو به وی نموده گفت: «با همين قدرتی كه داری برو و اسرائیلی‌ها را از دست مدیانیان نجات ده. من هستم كه تو را می‌فرستم!»</para>
  <para style="p">
    <verse number="15" style="v"/>اما جدعون در جواب گفت: «ای خداوند، من چطور می‌توانم اسرائيل را نجات دهم؟ در بين تمام خاندانهای قبيلهٔ منسی، خاندان من از همه حقيرتر است و من هم كوچكترين فرزند پدرم هستم.»</para>
  <para style="p">
    <verse number="16" style="v"/>خداوند به او گفت: «ولی بدان كه من با تو خواهم بود و مديانی‌ها را به آسانی شكست خواهی داد!»</para>
  <para style="p">
    <verse number="17" style="v"/>جدعون پاسخ داد: «اگر تو كه با من سخن می‌گويی واقعاً خود خداوند هستی و با من خواهی بود، پس با نشانی اين را ثابت كن. <verse number="18" style="v"/>خواهش می‌كنم همین‌جا بمان تا من بروم و هديه‌ای برايت بياورم.»</para>
  <para style="p">او گفت: «من همین‌جا می‌مانم تا تو برگردی.»</para>
  <para style="p">
    <verse number="19" style="v"/>جدعون به خانه شتافت و بزغاله‌ای سر بريد و گوشت آن را پخت و با ده كيلوگرم آرد، چند نان فطير درست كرد. سپس گوشت را در سبدی گذاشت و آب گوشت را در كاسه‌ای ريخت و آن را نزد فرشته كه زير درخت بلوط نشسته بود آورده، پيش وی نهاد.</para>
  <para style="p">
    <verse number="20" style="v"/>فرشته به او گفت: «گوشت و نان را روی آن صخره بگذار و آب گوشت را روی آن بريز.» وقتی كه جدعون دستورات وی را انجام داد، <verse number="21" style="v"/>فرشته با نوک عصای خود گوشت و نان را لمس نمود، و آتش از صخره برآمده، گوشت و نان را بلعيد! همان وقت فرشته ناپديد شد!</para>
  <para style="p">
    <verse number="22" style="v"/>وقتی جدعون فهميد كه او در حقيقت فرشتهٔ خداوند بود، از ترس فرياد زده، گفت: «آه ای خداوند! من فرشتهٔ تو را روبرو ديدم!»</para>
  <para style="p">
    <verse number="23" style="v"/>خداوند به وی فرمود: «آرام باش! نترس، تو نخواهی مرد!»</para>
  <para style="p">
    <verse number="24" style="v"/>جدعون در آنجا قربانگاهی برای خداوند ساخت و آن را «خداوند آرامش است» ناميد. (اين قربانگاه هنوز در ملک عفره كه متعلق به خاندان ابيعزر است، باقيست.) <verse number="25" style="v"/>همان شب خداوند به جدعون گفت: «يكی از گاوهای قوی پدر خود را بگير و قربانگاه بت بعل را كه در خانهٔ پدرت هست به آن ببند و آن را واژگون كن و بت چوبی اشيره را هم كه كنار قربانگاه است بشكن. <verse number="26" style="v"/>به جای آن قربانگاهی برای خداوند، خدای خود روی اين تپه بساز و سنگهای آن را به دقت كار بگذار. آنگاه گاو را به عنوان قربانی سوختنی به خداوند تقديم كن و چوب بت اشيره را برای آتش قربانگاه به کار ببر.»</para>
  <para style="p">
    <verse number="27" style="v"/>پس جدعون ده نفر از نوكران خود را برداشت و آنچه را كه خداوند به او دستور داده بود، انجام داد. اما او از ترس خاندان پدرش و ساير مردم شهر، اين كار را در شب انجام داد. <verse number="28" style="v"/>صبح روز بعد، وقتی مردم از خواب بيدار شدند، ديدند قربانگاه بت بعل خراب شده و اثری از اشيره نيست. آنها قربانگاه ديگری كه آثار قربانی روی آن بود، ديدند.</para>
  <para style="p">
    <verse number="29" style="v"/>مردم از يكديگر می‌پرسيدند: «چه كسی اين كار را كرده است؟» بالاخره فهميدند كه كار جدعون پسر يوآش است. <verse number="30" style="v"/>پس با عصبانيت به يوآش گفتند: «پسر خود را بيرون بياور! او بايد به خاطر خراب كردن قربانگاه بعل و شكستن بت اشيره كشته شود.»</para>
  <para style="p">
    <verse number="31" style="v"/>اما يوآش به همهٔ كسانی كه بر ضد او برخاسته بودند گفت: «آيا بعل محتاج كمک شماست؟ اين توهين به اوست! شما هستيد كه بايد به خاطر توهين به بعل كشته شويد! اگر بعل واقعاً خداست بگذاريد خودش از كسی كه قربانگاهش را خراب كرده است انتقام بگيرد.» <verse number="32" style="v"/>از آن پس جدعون، يَرُبعل (يعنی «بگذاريد بعل از خودش دفاع كند») ناميده شد، زيرا يوآش گفت: «بگذاريد بعل از خودش دفاع كند، چون قربانگاهی كه خراب شده متعلق به بعل است.»</para>
  <para style="p">
    <verse number="33" style="v"/>بعد از اين واقعه، تمام مديانی‌ها، عماليقی‌ها و ساير قبايل همسايه با هم متحد شدند تا با اسرائيلی‌ها بجنگند. آنها از رود اردن گذشته، در درهٔ يزرعيل اردو زدند. <verse number="34" style="v"/>در اين موقع روح خداوند بر جدعون قرار گرفت و او شيپور را نواخت و مردان خاندان ابيعزر نزد او جمع شدند. <verse number="35" style="v"/>همچنين قاصدانی نزد قبايل منسی، اشير، زبولون و نفتالی فرستاد و آنها نيز آمدند و به او ملحق شدند.</para>
  <para style="p">
    <verse number="36" style="v"/>آنگاه جدعون به خدا چنين گفت: «اگر همانطور كه وعده فرمودی، واقعاً قوم اسرائيل را به‌وسیلهٔ من نجات خواهی داد، <verse number="37" style="v"/>به اين طريق آن را به من ثابت كن: من مقداری پشم در خرمنگاه می‌گذارم. اگر فردا صبح فقط روی پشم شبنم نشسته باشد ولی زمين، خشک باشد، آنگاه مطمئن می‌شوم كه قوم اسرائيل را بوسيلهٔ من نجات خواهی داد.» <verse number="38" style="v"/>عيناً همينطور شد! صبح زود كه او از خواب برخاست و پشم را فشرد به اندازهٔ يک كاسه آب از آن خارج شد!</para>
  <para style="p">
    <verse number="39" style="v"/>آنگاه جدعون به خدا گفت: «غضب تو بر من افروخته نشود. اجازه بده فقط يک بار ديگر امتحان كنم. اين دفعه بگذار پشم خشک بماند و زمين اطراف آن از شبنم تر شود!» <verse number="40" style="v"/>خداوند چنين كرد. آن شب زمين اطراف را شبنم پوشانيد اما پشم خشک بود!</para>
  <chapter number="7" style="c"/>
  <para style="s1">جدعون مديانی‌ها را شكست می‌دهد</para>
  <para style="p">
    <verse number="1" style="v"/>جدعون با سپاهش صبح زود حركت كرد و تا چشمهٔ حرود پيش رفت و در آنجا اردو زد. مديانی‌ها نيز در سمت شمالی آنها در درهٔ كوه موره اردو زده بودند.</para>
  <para style="p">
    <verse number="2" style="v"/>خداوند به جدعون فرمود: «عدهٔ شما زياد است! نمی‌خواهم همهٔ اين افراد با مديانی‌ها بجنگند، مبادا قوم اسرائيل مغرور شده، بگويند: اين ما بوديم كه دشمن را شكست داديم! <verse number="3" style="v"/>پس به افراد خود بگو: هر كه می‌ترسد به خانه‌اش بازگردد.» بنابراين بيست و دو هزار نفر برگشتند و فقط ده هزار نفر ماندند تا بجنگند. <verse number="4" style="v"/>اما خداوند به جدعون فرمود: «هنوز هم عده زياد است! آنها را نزد چشمه بياور تا به تو نشان دهم كه چه كسانی بايد با تو بيايند و چه كسانی بايد برگردند.»</para>
  <para style="p">
    <verse number="5-6" style="v"/>پس جدعون آنها را به كنار چشمه برد. در آنجا خداوند به او گفت: «آنها را از نحوهٔ آب خوردنشان به دو گروه تقسيم كن. افرادی را كه با كفِ دست، آب را جلو دهان خود آوردند و آن را مثل سگ می‌نوشند از كسانی كه زانو می‌زنند و دهان خود را در آب می‌گذارند، جدا ساز.» تعداد افرادی كه با دست آب نوشيدند سيصد نفر بود.</para>
  <para style="p">
    <verse number="7" style="v"/>آنگاه خداوند به جدعون فرمود: «من بوسيلهٔ اين سيصد نفر، مديانی‌ها را شكست خواهم داد و شما را از دستشان خواهم رهانيد. پس بقيه را به خانه‌هايشان بفرست.»</para>
  <para style="p">
    <verse number="8-9" style="v"/>جدعون كوزه‌ها و شيپورهای آنها را جمع‌آوری كرد و ايشان را به خانه‌هايشان فرستاد و تنها سيصد نفر برگزيده را پيش خود نگاه داشت.</para>
  <para style="p">شب هنگام در حالی که مدیانیان در درهٔ پايين اردو زده بودند، خداوند به جدعون فرمود: «برخيز و به اردوی دشمن حمله كن زيرا آنها را به دست تو تسليم كرده‌ام. <verse number="10" style="v"/>اما اگر می‌ترسی اول با نوكر خود فوره مخفيانه به اردوگاه آنها برو. <verse number="11" style="v"/>در آنجا به سخنانی كه ايشان می‌گويند گوش بده. وقتی سخنان آنها را بشنوی جرأت يافته، به ايشان حمله خواهی كرد!» پس جدعون فوره را با خود برداشت و مخفيانه به اردوگاه دشمن نزديک شد. <verse number="12-13" style="v"/>مدیانیان، عماليقی‌ها و ساير قبايل همسايه مانند مور و ملخ در وادی جمع شده بودند. شترهايشان مثل ريگ بيابان بی‌شمار بود. جدعون به كنار چادری خزيد. در اين موقع در داخل آن چادر مردی بيدار شده، خوابی را كه ديده بود برای رفيقش چنين تعريف كرد: «در خواب ديدم كه يک قرص نان جوين به ميان اردوی ما غلطيد و چنان به خيمه‌ای برخورد نمود كه آن را واژگون كرده، بر زمين پهن نمود.» <verse number="14" style="v"/>رفيق او گفت: «تعبير خواب تو اين است كه خدا ما را به دست جدعون پسر يوآش اسرائيلی تسليم می‌كند و جدعون همهٔ مدیانیان و نيروهای متحدش را از دم شمشير خواهد گذراند.»</para>
  <para style="p">
    <verse number="15" style="v"/>جدعون چون اين خواب و تعبيرش را شنيد خدا را شكر كرد. سپس به اردوگاه خود بازگشت و فرياد زد: «برخيزيد! زيرا خداوند سپاه مديان را به دست شما تسليم می‌كند!»</para>
  <para style="p">
    <verse number="16" style="v"/>جدعون آن سيصد نفر را به سه دسته تقسيم كرد و به هر يک از افراد يک شيپور و يک كوزهٔ سفالی كه مشعلی در آن قرار داشت، داد. <verse number="17" style="v"/>بعد نقشهٔ خود را چنين شرح داد: «وقتی به كنار اردو رسيديم به من نگاه كنيد و هر كاری كه من می‌كنم شما نيز بكنيد. <verse number="18" style="v"/>به محض اينكه من و همراهانم شيپورها را بنوازيم، شما هم در اطراف اردو شيپورهای خود را بنوازيد و با صدای بلند فرياد بزنيد: ما برای خداوند و جدعون می‌جنگيم!»</para>
  <para style="p">
    <verse number="19-20" style="v"/>نصف شب، بعد از تعويض نگهبانان، جدعون به همراه صد نفر به كنار اردوی مديان رسيد. ناگهان آنها شيپورها را نواختند و كوزه‌ها را شكستند. در همين وقت دويست نفر ديگر نيز چنين كردند. در حالی كه شيپورها را به دست راست گرفته، می‌نواختند و مشعلهای فروزان را در دست چپ داشتند همه فرياد زدند: «ما برای خداوند و جدعون می‌جنگيم!» <verse number="21" style="v"/>سپس هر يک در جای خود در اطراف اردوگاه ايستادند در حالی که افراد دشمن فريادكنان می‌گريختند. <verse number="22" style="v"/>زيرا وقتی صدای شيپورها برخاست خداوند سربازان دشمن را در سراسر اردو به جان هم انداخت. آنها تا بيت‌شطه نزديک صريرت و تا سرحد آبل محوله، نزديک طبات گريختند.</para>
  <para style="p">
    <verse number="23" style="v"/>آنگاه سپاهيان نفتالی، اشير و منسی سپاهيان فراری مديان را تعقيب كردند. <verse number="24" style="v"/>جدعون برای ساكنان سراسر كوهستان افرايم پيغام فرستاد كه گذرگاههای رود اردن را تا بيت‌باره ببندند و نگذارند مدیانیان از رودخانه عبور كرده، فرار كنند. پس تمام مردان افرايم جمع شده، چنين كردند. <verse number="25" style="v"/>آنها غراب و ذئب دو سردار مديانی را گرفتند و غراب را بر صخره‌ای كه اكنون به نام او معروف است و ذئب را در چرخشتی كه به اسم او ناميده می‌شود كشتند. سپس به تعقيب مديانی‌ها ادامه داده، سرهای غراب و ذئب را به آن طرف اردن نزد جدعون آوردند.</para>
  <chapter number="8" style="c"/>
  <para style="s1">شكست نهايی مديانی‌ها</para>
  <para style="p">
    <verse number="1" style="v"/>اما رهبران قبيلهٔ افرايم به شدت نسبت به جدعون خشمناک شده، گفتند: «چرا اول كه به جنگ مديانی‌ها رفتی ما را خبر نكردی؟»</para>
  <para style="p">
    <verse number="2-3" style="v"/>جدعون در جواب ايشان گفت: «خدا غراب و ذئب، سرداران مديان را به دست شما تسليم نمود. در مقايسه با كار شما، من چه كرده‌ام؟ عمليات شما در آخر جنگ مهمتر از عمليات ما در آغاز جنگ بود.» پس آنها آرام شدند.</para>
  <para style="p">
    <verse number="4" style="v"/>آنگاه جدعون و سيصد نفری كه همراهش بودند از رود اردن گذشتند. با اينكه خيلی خسته بودند، ولی هنوز دشمن را تعقيب می‌كردند. <verse number="5" style="v"/>جدعون از اهالی سوكوت غذا خواست و گفت: «ما به خاطر تعقيب زبح و صلمونع، پادشاهان مديانی بسيار خسته هستيم.»</para>
  <para style="p">
    <verse number="6" style="v"/>اما رهبران سوكوت جواب دادند: «شما هنوز زبح و صلمونع را نگرفته‌ايد كه ما به شما نان بدهيم.»</para>
  <para style="p">
    <verse number="7" style="v"/>جدعون به آنها گفت: «وقتی كه خداوند آنها را به دست من تسليم كند، برمی‌گردم و گوشت بدن شما را با خارهای صحرا می‌درم.»</para>
  <para style="p">
    <verse number="8" style="v"/>سپس نزد اهالی فنوئيل رفت و از آنها نان خواست اما همان جواب را شنيد. <verse number="9" style="v"/>پس به ايشان گفت: «وقتی از اين جنگ سلامت برگردم، اين برج را منهدم خواهم كرد.»</para>
  <para style="p">
    <verse number="10" style="v"/>در اين هنگام زبح و صلمونع با قريب پانزده هزار سرباز باقيمانده در قرقور به سر می‌بردند. از آن سپاه عظيم دشمنان فقط همين عده باقيمانده بودند. صد و بيست هزار نفر كشته شده بودند. <verse number="11" style="v"/>پس جدعون از راه چادرنشينان در شرق نوبح و يجبهاه بر مدیانیان شبيخون زد. <verse number="12" style="v"/>زبح و صلمونع فرار كردند، اما جدعون به تعقيب آنها پرداخته، ايشان را گرفت و سپاه آنها را به کلی تار و مار ساخت. <verse number="13" style="v"/>بعد از آن، وقتی جدعون از راه گردنهٔ حارس از جنگ باز می‌گشت <verse number="14" style="v"/>در راه، جوانی از اهالی سوكوت را گرفت و از او خواست تا نامهای رهبران و بزرگان شهر سوكوت را بنويسد. او هم نامهای آنها را كه هفتاد و هفت نفر بودند، نوشت.</para>
  <para style="p">
    <verse number="15" style="v"/>پس جدعون نزد اهالی سوكوت بازگشته، به ايشان گفت: «اين هم زبح و صلمونع كه به من طعنه زده، گفتيد: شما كه هنوز زبح و صلمونع را نگرفته‌ايد؛ و به ما كه خسته و گرسنه بوديم نان نداديد.»</para>
  <para style="p">
    <verse number="16" style="v"/>آنگاه رهبران سوكوت را با خارهای صحرا مجازات كرد تا درس عبرتی برای اهالی آن شهر باشد. <verse number="17" style="v"/>همچنين به فنوئيل رفت و برج شهر را خراب كرده، تمام مردان آنجا را كشت.</para>
  <para style="p">
    <verse number="18" style="v"/>آنگاه جدعون رو به زبح و صلمونع كرده، از ايشان پرسيد: «مردانی را كه در تابور كشتيد چه كسانی بودند؟» گفتند: «مانند شما و چون شاهزادگان بودند.»</para>
  <para style="p">
    <verse number="19" style="v"/>جدعون گفت: «آنها برادران من بودند. به خدای زنده قسم اگر آنها را نمی‌كشتيد، من هم شما را نمی‌كشتم.» <verse number="20" style="v"/>آنگاه به يَتَر، پسر بزرگش دستور داد كه آنها را بكشد. ولی او شمشيرش را نكشيد، زيرا نوجوانی بيش نبود و می‌ترسيد.</para>
  <para style="p">
    <verse number="21" style="v"/>زبح و صلمونع به جدعون گفتند: «خودت ما را بكش، چون می‌خواهيم به دست يک مرد كشته شويم.» پس او آنها را كشت و زيورآلات گردن شترهايشان را برداشت.</para>
  <para style="p">
    <verse number="22" style="v"/>اسرائيلی‌ها به جدعون گفتند: «پادشاه ما باش. تو و پسرانت و نسلهای آيندهٔ شما بر ما فرمانروايی كنيد؛ زيرا تو ما را از دست مديانی‌ها رهايی بخشيدی.»</para>
  <para style="p">
    <verse number="23-24" style="v"/>اما جدعون جواب داد: «نه من پادشاه شما می‌شوم و نه پسرانم. خداوند پادشاه شماست! من فقط يک خواهش از شما دارم، تمام گوشواره‌هايی را كه از دشمنان مغلوب خود به چنگ آورده‌ايد به من بدهيد.» (سپاهيان مديان همه اسماعيلی بودند و گوشواره‌های طلا به گوش داشتند.)</para>
  <para style="p">
    <verse number="25" style="v"/>آنها گفتند: «با كمال ميل آنها را تقديم می‌كنيم.» آنگاه پارچه‌ای پهن كرده، هر كدام از آنها گوشواره‌هايی را كه به غنيمت گرفته بود روی آن انداخت. <verse number="26" style="v"/>به غير از زيورآلات، آويزها و لباسهای سلطنتی و زنجيرهای گردن شتران، وزن گوشواره‌ها حدود بيست كيلوگرم بود. <verse number="27" style="v"/>جدعون از اين طلاها يک ايفود<note caller="+" style="f"><char style="fr" closed="false">8:27 </char><char style="ft" closed="false">«ايفود» جليقهٔ مخصوصی بود که کاهنان روی لباس خود می‌پوشيدند.</char></note> ساخت و آن را در شهر خود عفره گذاشت. طولی نكشيد كه تمام مردم اسرائيل به خدا خيانت كرده، به پرستش آن پرداختند. اين ايفود برای جدعون و خاندان او دامی شد.</para>
  <para style="p">
    <verse number="28" style="v"/>به اين ترتيب، مديانی‌ها از اسرائيلی‌ها شكست خوردند و ديگر هرگز قدرت خود را باز نيافتند. در سرزمين اسرائيل مدت چهل سال يعنی در تمام طول عمر جدعون صلح برقرار شد.</para>
  <para style="s1">مرگ جدعون</para>
  <para style="p">
    <verse number="29" style="v"/>جدعون به خانهٔ خود بازگشت. <verse number="30" style="v"/>او صاحب هفتاد پسر بود، زيرا زنان زيادی داشت. <verse number="31" style="v"/>وی همچنين در شكيم كنيزی داشت كه برايش پسری به دنیا آورد و او را ابيملک نام نهاد. <verse number="32" style="v"/>جدعون در كمال پيری درگذشت و او را در مقبرهٔ پدرش يوآش در عفره در سرزمين طايفهٔ ابيعزر دفن كردند.</para>
  <para style="p">
    <verse number="33" style="v"/>پس از مرگ جدعون، اسرائيلی‌ها دوباره از خدا برگشتند و به پرستش بتها پرداخته، بت بعل‌بريت را خدای خود ساختند. <verse number="34" style="v"/>آنها خداوند، خدای خود را كه ايشان را از دست دشمنان اطرافشان رهانيده بود فراموش كردند، <verse number="35" style="v"/>و نيز برای خاندان جدعون، كه آن همه به آنها خدمت كرده بود احترامی قايل نشدند.</para>
  <chapter number="9" style="c"/>
  <para style="s1">ابيملک</para>
  <para style="p">
    <verse number="1-2" style="v"/>روزی ابيملک پسر جدعون برای ديدن خاندان مادرش به شكيم رفت و به ايشان گفت: «برويد و به اهالی شكيم بگوييد كه آيا می‌خواهند هفتاد پسر جدعون بر آنها پادشاهی كنند يا فقط يک نفر يعنی خودم كه از گوشت و استخوان ايشان هستم؟» <verse number="3" style="v"/>پس آنها پيشنهاد ابيملک را با اهالی شهر در ميان گذاشتند و ايشان تصميم گرفتند از ابيملک پيروی كنند، زيرا مادرش اهل شكيم بود. <verse number="4" style="v"/>آنها از بتخانهٔ بعل‌بريت، هفتاد مثقال نقره به ابيملک دادند و او افراد ولگردی را برای اجرای مقاصد خود اجير كرد. <verse number="5" style="v"/>پس آنها را با خود برداشته، به خانهٔ پدرش در عفره رفت و در آنجا بر روی سنگی هفتاد برادر خود را كشت. اما يوتام كوچكترين برادرش خود را پنهان كرد و او زنده ماند. <verse number="6" style="v"/>آنگاه تمام اهالی شكيم و بيت‌ملو كنار درخت بلوطی كه در شكيم است جمع شده، ابيملک را به پادشاهی اسرائيل برگزيدند.</para>
  <para style="p">
    <verse number="7" style="v"/>چون يوتام اين را شنيد، به كوه جرزيم رفت و ايستاده، با صدای بلند به اهالی شكيم گفت: «اگر طالب بركت خداوند هستيد، به من گوش كنيد! <verse number="8" style="v"/>روزی درختان تصميم گرفتند برای خود پادشاهی انتخاب كنند. اول از درخت زيتون خواستند كه پادشاه آنها شود، <verse number="9" style="v"/>اما درخت زيتون نپذيرفت و گفت: آيا درست است كه من تنها به دليل سلطنت بر درختان ديگر، از توليد روغن زيتون كه باعث عزت و احترام خدا و انسان<note caller="+" style="f"><char style="fr" closed="false">9:9 </char><char style="ft" closed="false">روغن زيتون برای مسح کاهنان و روشنايی چراغهای خيمه عبادت بکار می‌رفت و بعداً نيز برای مسح پادشاهان بکار برده شد.</char></note> می‌شود، دست بكشم؟ <verse number="10" style="v"/>سپس درختان نزد درخت انجير رفتند و از او خواستند تا بر ايشان سلطنت نمايد. <verse number="11" style="v"/>درخت انجير نيز قبول نكرد و گفت: آيا توليد ميوهٔ خوب و شيرين خود را ترک نمايم صرفاً برای اينكه بر درختان ديگر حكمرانی كنم؟ <verse number="12" style="v"/>بعد به درخت انگور گفتند كه بر آنها پادشاهی كند. <verse number="13" style="v"/>درخت انگور نيز جواب داد: آيا از توليد شيره كه خدا و انسان را به وجد می‌آورد دست بردارم،<note caller="+" style="f"><char style="fr" closed="false">9:13 </char><char style="ft" closed="false">محصول انگور مصرف مذهبی نيز داشت و به عنوان هديه به خدا تقديم می‌شد (<char style="xt"><ref loc="EXO 29:40">خروج 29:40</ref></char>).</char></note> فقط برای اينكه بر درختان ديگر سلطنت كنم؟ <verse number="14" style="v"/>سرانجام همهٔ درختان به بوتهٔ خار روی آوردند و از آن خواستند تا بر آنها سلطنت كند. <verse number="15" style="v"/>خار در جواب گفت: اگر واقعاً می‌خواهيد كه من بر شما حكمرانی كنم، بياييد و زير سايهٔ من پناه بگيريد! در غير اين صورت آتش از من زبانه خواهد كشيد و سروهای بزرگ لبنان را خواهد سوزاند.</para>
  <para style="p">
    <verse number="16" style="v"/>«حال فكر كنيد و ببينيد آيا با پادشاه ساختن ابيملک عمل درستی انجام داده‌ايد و نسبت به جدعون و فرزندانش به حق رفتار نموده‌ايد؟ <verse number="17" style="v"/>پدرم برای شما جنگيد و جان خود را به خطر انداخت و شما را از دست مدیانیان رهانيد. <verse number="18" style="v"/>با وجود اين، شما عليه او قيام كرديد و هفتاد پسرش را روی يک سنگ كشتيد و ابيملک پسر كنيز پدرم را به پادشاهی خود برگزيده‌ايد فقط به سبب اينكه با شما خويش است. <verse number="19" style="v"/>اگر يقين داريد كه رفتارتان در حق جدعون و پسرانش درست بوده است، پس باشد كه شما و ابيملک با يكديگر خوش باشيد. <verse number="20" style="v"/>اما اگر بر جدعون و فرزندانش ظلم كرده‌ايد، آتشی از ابيملک بيرون بيايد و اهالی شكيم و بيت‌ملو را بسوزاند و از آنها هم آتشی بيرون بيايد و ابيملک را بسوزاند.»</para>
  <para style="p">
    <verse number="21" style="v"/>آنگاه يوتام از ترس برادرش ابيملک به بئير گريخت و در آنجا ساكن شد. <verse number="22-23" style="v"/>سه سال پس از حكومت ابيملک، خدا رابطهٔ بين ابيملک و مردم شكيم را به هم زد و آنها شورش كردند. <verse number="24" style="v"/>خدا اين كار را كرد تا ابيملک و مردمان شكيم كه او را در كشتن هفتاد پسر جدعون ياری كرده بودند، به سزای اعمال خود برسند. <verse number="25" style="v"/>اهالی شكيم افرادی را بر قلهٔ کوهها گذاشتند تا در كمين ابيملک باشند. آنها هر كسی را از آنجا می‌گذشت، تاراج می‌كردند. اما ابيملک از اين توطئه باخبر شد.</para>
  <para style="p">
    <verse number="26" style="v"/>در اين هنگام جعل پسر عابد با برادرانش به شكيم كوچ كرد و اعتماد اهالی شهر را به خود جلب نمود. <verse number="27" style="v"/>در عيد برداشت محصول كه در بتكدهٔ شكيم بر پا شده بود مردم شراب زيادی نوشيدند و به ابيملک ناسزا گفتند. <verse number="28" style="v"/>سپس جعل به مردم گفت: «ابيملک كيست كه بر ما پادشاهی كند؟ چرا ما بايد خدمتگزار پسر جدعون و دستيارش زبول باشيم؟ ما بايد به جد خود حامور وفادار بمانيم. <verse number="29" style="v"/>اگر من پادشاه شما بودم شما را از شر ابيملک خلاص می‌كردم. به او می‌گفتم كه لشكر خود را جمع كرده، به جنگ من بيايد.»</para>
  <para style="p">
    <verse number="30" style="v"/>وقتی زبول، حاكم شهر، شنيد كه جعل چه می‌گويد بسيار خشمگين شد. <verse number="31" style="v"/>پس قاصدانی به ارومه نزد ابيملک فرستاده، گفت: «جعل پسر عابد و برادرانش آمده، در شكيم زندگی می‌كنند و مردم شهر را بر ضد تو تحريک می‌نمايند. <verse number="32" style="v"/>پس شبانه لشكری با خود برداشته، بيا و در صحرا كمين كن. <verse number="33" style="v"/>صبحگاهان، همين كه هوا روشن شد به شهر حمله كن. وقتی كه او و همراهانش برای جنگ با تو بيرون آيند، آنچه خواهی با ايشان بكن.»</para>
  <para style="p">
    <verse number="34" style="v"/>ابيملک و دار و دسته‌اش شبانه عازم شكيم شده، به چهار دسته تقسيم شدند و در اطراف شهر كمين كردند. <verse number="35" style="v"/>آنها جعل را ديدند كه به طرف دروازهٔ شهر آمده، در آنجا ايستاد. پس، از كمينگاه خود خارج شدند.</para>
  <para style="p">
    <verse number="36" style="v"/>وقتی جعل آنها را ديد به زبول گفت: «نگاه كن، مثل اينكه عده‌ای از كوه سرازير شده، به طرف ما می‌آيند!» زبول در جواب گفت: «نه، اين كه تو می‌بينی سايهٔ كوههاست.»</para>
  <para style="p">
    <verse number="37" style="v"/>پس از مدتی جعل دوباره گفت: «نگاه كن! عده‌ای از دامنهٔ كوه به طرف ما می‌آيند. نگاه كن! گروهی ديگر از راه بلوط معونيم می‌آيند!»</para>
  <para style="p">
    <verse number="38" style="v"/>آنگاه زبول رو به وی نموده، گفت: «حال آن زبانت كجاست كه می‌گفت ابيملک كيست كه بر ما پادشاهی كند؟ اكنون آنانی را كه ناسزا می‌گفتی در بيرون شهر هستند؛ برو و با آنها بجنگ!»</para>
  <para style="p">
    <verse number="39" style="v"/>جعل مردان شكيم را به جنگ ابيملک برد، <verse number="40" style="v"/>ولی ابيملک او را شكست داد و عدهٔ زيادی از اهالی شكيم زخمی شدند و در هر طرف تا نزديک دروازهٔ شهر به زمين افتادند. <verse number="41" style="v"/>ابيملک به ارومه برگشت و در آنجا ماند و زبول، جعل و برادرانش را از شكيم بيرون راند و ديگر نگذاشت در آن شهر بمانند.</para>
  <para style="p">
    <verse number="42" style="v"/>روز بعد، مردان شكيم تصميم گرفتند به صحرا بروند. خبر توطئهٔ ايشان به گوش ابيملک رسيد. <verse number="43" style="v"/>او مردان خود را به سه دسته تقسيم كرد و در صحرا در كمين نشست. وقتی كه اهالی شكيم از شهر خارج می‌شدند، ابيملک و همراهانش از كمينگاه بيرون آمدند و به ايشان حمله كردند. <verse number="44" style="v"/>ابيملک و همراهانش به دروازهٔ شهر هجوم بردند و دو دستهٔ ديگر به مردان شكيم كه در صحرا بودند حمله‌ور شده، آنها را شكست دادند. <verse number="45" style="v"/>جنگ تمام روز ادامه داشت تا اينكه بالاخره ابيملک شهر را تصرف كرد و اهالی آنجا را كشت و شهر را با خاک يكسان كرد. <verse number="46" style="v"/>ساكنان برج شكيم وقتی از اين واقعه باخبر شدند از ترس به قلعهٔ بت بعل‌بريت پناه بردند.</para>
  <para style="p">
    <verse number="47-48" style="v"/>وقتی كه ابيملک از اين موضوع باخبر شد، با نيروهای خود به كوه صلمون آمد. در آنجا تبری به دست گرفته، شاخه‌هايی از درختان را بريد و آنها را بر دوش خود نهاد و به همراهانش نيز دستور داد كه آنها هم فوراً چنين كنند. <verse number="49" style="v"/>پس هر يک هيزمی تهيه كرده، بر دوش نهادند و به دنبال ابيملک روانه شدند. آنها هيزمها را به پای ديوار قلعه روی هم انباشته، آتش زدند. در نتيجه همهٔ مردان و زنانی كه تعدادشان قريب به هزار نفر بود و به آن قلعه پناه برده بودند جان سپردند.</para>
  <para style="p">
    <verse number="50" style="v"/>سپس ابيملک به شهر تاباص حمله كرد و آن را تسخير نمود. <verse number="51" style="v"/>در داخل شهر قلعه‌ای محكم وجود داشت كه تمام اهالی شهر به آنجا گريختند. آنها درهای آن را محكم بستند و به پشت بام رفتند. <verse number="52" style="v"/>اما در حالی که ابيملک آماده می‌شد تا آن را آتش بزند، <verse number="53" style="v"/>زنی از پشت بام يک سنگ آسياب دستی بر سر ابيملک انداخت و كاسهٔ سرش را شكست.</para>
  <para style="p">
    <verse number="54" style="v"/>ابيملک فوراً به جوانی كه اسلحهٔ او را حمل می‌كرد دستور داده، گفت: «شمشيرت را بكش و مرا بكش مبادا بگويند كه ابيملک به دست زنی كشته شد!» پس آن جوان شمشير خود را به شكم وی فرو برد و او بلافاصله جان سپرد. <verse number="55" style="v"/>اسرائيلی‌ها چون ديدند كه او مرده است به خانه‌های خود بازگشتند. <verse number="56-57" style="v"/>بدين طريق خدا ابيملک و مردان شكيم را به سبب گناه كشتن هفتاد پسر جدعون مجازات نمود و آنها به نفرين يوتام پسر جدعون گرفتار شدند.</para>
  <chapter number="10" style="c"/>
  <para style="s1">تولع و يائير</para>
  <para style="p">
    <verse number="1" style="v"/>پس از مرگ ابيملک، «تولع» (پسر فواه و نوهٔ دودا) برای رهايی اسرائيل به پا خاست. او از قبيلهٔ يساكار بود، ولی در شهر شامير واقع در كوهستان افرايم سكونت داشت. <verse number="2" style="v"/>وی مدت بيست و سه سال رهبری اسرائيل را به عهده داشت. وقتی مرد، او را در شامير دفن كردند <verse number="3" style="v"/>و «يائير» جانشين وی شد. يائير از اهالی جلعاد بود و بيست و دو سال رهبر اسرائيل بود. <verse number="4" style="v"/>او سی پسر داشت كه دسته جمعی بر سی الاغ سوار می‌شدند. آنها در سرزمين جلعاد سی شهر داشتند كه هنوز آنها را «شهرهای يائير» می‌نامند. <verse number="5" style="v"/>وقتی يائير مرد، او را در قامون دفن كردند.</para>
  <para style="s1">يفتاح</para>
  <para style="p">
    <verse number="6" style="v"/>آنگاه مردم اسرائيل بار ديگر از خداوند روگردان شده، به پرستش بعل و عشتاروت و خدايان سوريه، صيدون، موآب، عمون و فلسطين پرداختند و خداوند را ترک گفته، ديگر او را پرستش نكردند. <verse number="7-9" style="v"/>پس خشم خداوند بر اسرائيل افروخته شد و او فلسطینی‌ها و عمونی‌ها را بر اسرائيل مسلط ساخت. آنها بر اسرائيلی‌هايی كه در سمت شرقی رود اردن در سرزمين اموری‌ها (يعنی در جلعاد) بودند، ظلم می‌كردند. همچنين عمونی‌ها از رود اردن گذشته، به قبايل يهودا، بنيامين و افرايم هجوم می‌بردند. اسرائيل مدت هجده سال زير ظلم و ستم قرار داشت. <verse number="10" style="v"/>سرانجام بنی‌اسرائيل به سوی خداوند بازگشت نموده، التماس كردند كه ايشان را نجات بخشد. آنها اعتراف نموده، گفتند: «خداوندا نسبت به تو گناه ورزيده‌ايم، چونكه تو را ترک نموده، بتها را پرستش كرده‌ايم.»</para>
  <para style="p">
    <verse number="11" style="v"/>ولی خداوند به ايشان فرمود: «مگر من شما را از دست مصریان، اموری‌ها، عمونی‌ها، فلسطينی‌ها، <verse number="12" style="v"/>صيدونی‌ها، عماليقی‌ها، و معونی‌ها نرهانيدم؟ مگر به هنگام تمام سختيها به داد شما نرسيدم؟ <verse number="13" style="v"/>با وجود اين، شما مرا ترک نموده، به پرستش خدايان ديگر پرداختيد. پس من ديگر شما را رهايی نخواهم بخشيد. <verse number="14" style="v"/>برويد و از خدايانی كه برای خود انتخاب كرده‌ايد كمک بطلبيد! بگذاريد در اين هنگام سختی، آنها شما را برهانند!»</para>
  <para style="p">
    <verse number="15" style="v"/>اما ايشان گفتند: «ما گناه كرده‌ايم. هر چه صلاح می‌دانی با ما بكن، ولی فقط يكبار ديگر ما را از دست دشمنانمان نجات بده.»</para>
  <para style="p">
    <verse number="16" style="v"/>آنگاه خدايان بيگانهٔ خود را ترک گفته، تنها خداوند را عبادت نمودند و خداوند به سبب سختيهای اسرائيل اندوهگين شد. <verse number="17" style="v"/>در آن موقع سپاهيان عمونی در جلعاد اردو زده، آماده می‌شدند كه به اردوی اسرائيلی‌ها در مصفه حمله كنند.</para>
  <para style="p">
    <verse number="18" style="v"/>رهبران اسرائيلی از يكديگر می‌پرسيدند: «كيست كه فرماندهی نيروهای ما را به عهده بگيرد و با عمونی‌ها بجنگد؟ هر کس كه داوطلب شود رهبر مردم جلعاد خواهد شد!»</para>
  <chapter number="11" style="c"/>
  <para style="p">
    <verse number="1-2" style="v"/>«يفتاح» جلعادی، جنگجويی بسيار شجاع، و پسر زنی بدكاره بود. پدرش (كه نامش جلعاد بود) از زن عقدی خود چندين پسر ديگر داشت. وقتی برادران ناتنی يفتاح بزرگ شدند، او را از شهر خود رانده، گفتند: «تو پسر زن ديگری هستی و از دارايی پدر ما هيچ سهمی نخواهی داشت.»</para>
  <para style="p">
    <verse number="3" style="v"/>پس يفتاح از نزد برادران خود گريخت و در سرزمين طوب ساكن شد. ديری نپاييد كه عده‌ای از افراد ولگرد دور او جمع شده، او را رهبر خود ساختند.</para>
  <para style="p">
    <verse number="4" style="v"/>پس از مدتی عمونی‌ها با اسرائیلی‌ها وارد جنگ شدند. <verse number="5" style="v"/>رهبران جلعاد به سرزمين طوب نزد يفتاح رفتند <verse number="6" style="v"/>و از او خواهش كردند كه بيايد و سپاه ايشان را در جنگ با عمونی‌ها رهبری نمايد. <verse number="7" style="v"/>اما يفتاح به ايشان گفت: «شما آنقدر از من نفرت داشتيد كه مرا از خانهٔ پدرم بيرون رانديد. چرا حالا كه در زحمت افتاده‌ايد پيش من آمده‌ايد؟»</para>
  <para style="p">
    <verse number="8" style="v"/>آنها گفتند: «ما آمده‌ايم تو را همراه خود ببريم. اگر تو ما را در جنگ با عمونی‌ها ياری كنی، تو را فرمانروای جلعاد می‌كنيم.»</para>
  <para style="p">
    <verse number="9" style="v"/>يفتاح گفت: «چطور می‌توانم سخنان شما را باور كنم؟»</para>
  <para style="p">
    <verse number="10" style="v"/>ايشان پاسخ دادند: «خداوند در ميان ما شاهد است كه اين كار را خواهيم كرد.»</para>
  <para style="p">
    <verse number="11" style="v"/>پس يفتاح اين مأموريت را پذيرفت و مردم او را فرماندهٔ لشكر و فرمانروای خود ساختند. همهٔ قوم اسرائيل در مصفه جمع شدند و در حضور خداوند با يفتاح پيمان بستند. <verse number="12" style="v"/>آنگاه يفتاح قاصدانی نزد پادشاه عمون فرستاد تا بداند به چه دليل با اسرائیلی‌ها وارد جنگ شده است. <verse number="13" style="v"/>پادشاه عمون جواب داد: «هنگامی كه اسرائيلی‌ها از مصر بيرون آمدند، سرزمين ما را تصرف كردند. آنها تمام سرزمين ما را از رود ارنون تا رود يبوق و اردن گرفتند. اكنون شما بايد اين زمينها را بدون جنگ و خونريزی پس بدهيد.»</para>
  <para style="p">
    <verse number="14-15" style="v"/>يفتاح قاصدان را با اين پاسخ نزد پادشاه عمون فرستاد: «اسرائیلی‌ها اين زمينها را به زور تصرف نكرده‌اند، <verse number="16" style="v"/>بلكه وقتی قوم اسرائيل از مصر بيرون آمده، از دريای سرخ عبور كردند و به قادش رسيدند، <verse number="17" style="v"/>برای پادشاه ادوم پيغام فرستاده، اجازه خواستند كه از سرزمين او عبور كنند. اما خواهش آنها پذيرفته نشد. سپس از پادشاه موآب همين اجازه را خواستند. او هم قبول نكرد. پس اسرائيلی‌ها به ناچار در قادش ماندند. <verse number="18" style="v"/>سرانجام از راه بيابان، ادوم و موآب را دور زدند و در مرز شرقی موآب به راه خود ادامه دادند تا اينكه بالاخره در آن طرف مرز موآب در ناحيهٔ رود ارنون اردو زدند ولی وارد موآب نشدند. <verse number="19" style="v"/>آنگاه اسرائیلی‌ها قاصدانی نزد سيحون پادشاه اموری‌ها كه در حشبون حكومت می‌كرد فرستاده، از او اجازه خواستند كه از سرزمين وی بگذرند و به جانب مقصد خود بروند. <verse number="20" style="v"/>ولی سيحون پادشاه به اسرائیلی‌ها اعتماد نكرد، بلكه تمام سپاه خود را در ياهص بسيج كرد و به ايشان حمله برد. <verse number="21-22" style="v"/>اما خداوند، خدای ما به بنی‌اسرائيل كمک نمود تا سيحون و تمام سپاه او را شكست دهند. بدين طريق بنی‌اسرائيل همهٔ زمينهای اموری‌ها را از رود ارنون تا رود يبوق، و از بيابان تا رود اردن تصرف نمودند.</para>
  <para style="p">
    <verse number="23" style="v"/>«اكنون كه خداوند، خدای اسرائيل زمينهای اموری‌ها را از آنها گرفته، به اسرائیلی‌ها داده است شما چه حق داريد آنها را از ما بگيريد؟ <verse number="24" style="v"/>آنچه را كه كموش، خدای تو به تو می‌دهد برای خود نگاه دار و ما هم آنچه را كه خداوند، خدای ما به ما می‌دهد برای خود نگاه خواهيم داشت. <verse number="25" style="v"/>آيا فكر می‌كنی تو از بالاق، پادشاه موآب بهتر هستی؟ آيا او هرگز سعی نمود تا زمينهايش را بعد از شكست خود از اسرائیلی‌ها پس بگيرد؟ <verse number="26" style="v"/>اينک تو پس از سيصد سال اين قضيه را پيش كشيده‌ای؟ اسرائیلی‌ها در تمام اين مدت در اينجا ساكن بوده و در سراسر اين سرزمين از حشبون و عروعير و دهكده‌های اطراف آنها گرفته تا شهرهای كنار رود ارنون زندگی می‌كرده‌اند. پس چرا تا به حال آنها را پس نگرفته‌ايد؟ <verse number="27" style="v"/>من به تو گناهی نكرده‌ام. اين تو هستی كه به من بدی كرده آمده‌ای با من بجنگی، اما خداوند كه داور مطلق است امروز نشان خواهد داد كه حق با كيست اسرائيل يا عمون.» <verse number="28" style="v"/>ولی پادشاه عمون به پيغام يفتاح توجهی ننمود.</para>
  <para style="p">
    <verse number="29" style="v"/>آنگاه روح خداوند بر يفتاح قرار گرفت و او سپاه خود را از سرزمينهای جلعاد و منسی عبور داد و از مصفه واقع در جلعاد گذشته، به جنگ سپاه عمون رفت. <verse number="30-31" style="v"/>يفتاح نزد خداوند نذر كرده بود كه اگر اسرائیلی‌ها را ياری كند تا عمونی‌ها را شكست دهند وقتی كه به سلامت به منزل بازگردد، هر چه را كه از در خانه‌اش به استقبال او بيرون آيد به عنوان قربانی سوختنی به خداوند تقديم خواهد كرد.</para>
  <para style="p">
    <verse number="32" style="v"/>پس يفتاح با عمونی‌ها وارد جنگ شد و خداوند او را پيروز گردانيد. <verse number="33" style="v"/>او آنها را از عروعير تا منيت كه شامل بيست شهر بود و تا آبيل كراميم با كشتار فراوان شكست داد. بدين طريق عمونی‌ها به دست قوم اسرائيل سركوب شدند.</para>
  <para style="s1">دختر يفتاح</para>
  <para style="p">
    <verse number="34" style="v"/>هنگامی كه يفتاح به خانهٔ خود در مصفه بازگشت، دختر وی يعنی تنها فرزندش در حالی که از شادی دف می‌زد و می‌رقصيد به استقبال او از خانه بيرون آمد. <verse number="35" style="v"/>وقتی يفتاح دخترش را ديد از شدت ناراحتی جامهٔ خود را چاک زد و گفت: «آه، دخترم! تو مرا غصه‌دار كردی؛ زيرا من به خداوند نذر كرده‌ام و نمی‌توانم آن را ادا نكنم.»</para>
  <para style="p">
    <verse number="36" style="v"/>دخترش گفت: «پدر، تو بايد آنچه را كه به خداوند نذر كرده‌ای بجا آوری، زيرا او تو را بر دشمنانت عمونی‌ها پيروز گردانيده است. <verse number="37" style="v"/>اما اول به من دو ماه مهلت بده تا به كوهستان رفته، با دخترانی كه دوست من هستند گردش نمايم و به خاطر اينكه هرگز ازدواج نخواهم كرد، گريه كنم.» <verse number="38" style="v"/>پدرش گفت: «بسيار خوب، برو.»</para>
  <para style="p">پس او با دوستان خود به كوهستان رفت و دو ماه ماتم گرفت. <verse number="39" style="v"/>سپس نزد پدرش برگشت و يفتاح چنانكه نذر كرده بود عمل نمود.<note caller="+" style="f"><char style="fr" closed="false">11:39 </char><char style="ft" closed="false">معلوم نيست يفتاح او را قربانی کرده يا فقط مقرر داشته که او تا آخر عمر ازدواج نکند.</char></note> بنابراين آن دختر هرگز ازدواج نكرد. پس از آن در اسرائيل رسم شد <verse number="40" style="v"/>كه هر ساله دخترها به مدت چهار روز بيرون می‌رفتند و به ياد دختر يفتاح ماتم می‌گرفتند.</para>
  <chapter number="12" style="c"/>
  <para style="s1">يفتاح و افرايمی‌ها</para>
  <para style="p">
    <verse number="1" style="v"/>قبيلهٔ افرايم سپاه خود را در صافون جمع كرد و برای يفتاح اين پيغام را فرستاد: «چرا از ما نخواستی تا آمده، تو را در جنگ با عمونی‌ها كمک كنيم؟ اكنون می‌آييم تا تو و خانه‌ات را بسوزانيم!»</para>
  <para style="p">
    <verse number="2" style="v"/>يفتاح پاسخ داد: «من برای شما پيغام فرستادم كه بياييد، ولی نيامديد. موقعی كه در تنگی بوديم شما ما را ياری نكرديد. <verse number="3" style="v"/>پس من جان خود را به خطر انداخته، بدون شما به جنگ رفتم و خداوند مرا امداد نمود تا بر دشمن پيروز شوم. حال دليلی ندارد كه شما با من بجنگيد.»</para>
  <para style="p">
    <verse number="4" style="v"/>يفتاح از اين سخن افرايمی‌ها كه گفته بودند، مردان جلعاد به افرايم و منسی خيانت كرده‌اند خشمناک شده، سپاه خود را بسيج نمود و به افرايم حمله برده، آنها را شكست داد. <verse number="5" style="v"/>مردان جلعاد تمام گذرگاههای رود اردن را گرفتند تا از فرار افرايمی‌ها جلوگيری كنند. هر وقت يكی از فراريان افرايم می‌خواست از رود اردن عبور كند، مردان جلعاد راه را بر او می‌بستند و از او می‌پرسيدند: «آيا تو از قبيلهٔ افرايم هستی؟» اگر می‌گفت: «نه!» <verse number="6" style="v"/>آنگاه از او می‌خواستند بگويد: «شبولت.» ولی او می‌گفت: «سبولت.» و از اين راه می‌فهميدند كه او افرايمی است، زيرا افرايمی‌ها، «ش» را «س» تلفظ می‌كردند. پس او را می‌گرفتند و می‌كشتند. به اين ترتيب چهل و دو هزار نفر افرايمی به دست مردم جلعاد كشته شدند.</para>
  <para style="p">
    <verse number="7" style="v"/>يفتاح مدت شش سال رهبری اسرائيل را به عهده داشت. وقتی مرد او را در يكی از شهرهای جلعاد دفن كردند.</para>
  <para style="s1">ابصان، ايلون و عبدون</para>
  <para style="p">
    <verse number="8" style="v"/>رهبر بعدی، «ابصان» بيت‌لحمی بود. <verse number="9-10" style="v"/>او سی پسر و سی دختر داشت. وی دختران خود را به عقد مردانی درآورد كه خارج از قبيلهٔ او بودند و سی دختر بيگانه هم برای پسرانش به زنی گرفت. او هفت سال رهبر اسرائيل بود و بعد از مرگش او را در بيت‌لحم دفن كردند.</para>
  <para style="p">
    <verse number="11-12" style="v"/>پس از ابصان، «ايلون» زبولونی مدت ده سال رهبری اسرائيل را به عهده گرفت. وقتی مرد او را در ايلون واقع در زبولون به خاک سپردند.</para>
  <para style="p">
    <verse number="13" style="v"/>پس از او، «عبدون» پسر هيلل فرعتونی رهبر اسرائيل شد. <verse number="14" style="v"/>او چهل پسر و سی نوه داشت كه بر هفتاد الاغ سوار می‌شدند. عبدون مدت هشت سال رهبر اسرائيل بود. <verse number="15" style="v"/>پس از مرگش در فرعتون واقع در افرايم در كوهستان عماليقی‌ها به خاک سپرده شد.</para>
  <chapter number="13" style="c"/>
  <para style="s1">تولد سامسون</para>
  <para style="p">
    <verse number="1" style="v"/>قوم اسرائيل بار ديگر نسبت به خداوند گناه ورزيدند. بنابراين خداوند ايشان را مدت چهل سال به دست فلسطینی‌ها گرفتار نمود. <verse number="2-3" style="v"/>روزی فرشتهٔ خداوند بر همسر مانوح از قبيلهٔ دان كه در شهر صرعه زندگی می‌كرد ظاهر شد. اين زن، نازا بود و فرزندی نداشت، اما فرشته به او گفت: «هر چند تا به حال نازا بوده‌ای، ولی بزودی حامله شده، پسری خواهی زاييد. <verse number="4" style="v"/>مواظب باش شراب و مسكرات ننوشی و چيز حرام و ناپاک نخوری. <verse number="5" style="v"/>موی سر پسرت هرگز نبايد تراشيده شود، چون او نذيره<note caller="+" style="f"><char style="fr" closed="false">13:5 </char><char style="ft" closed="false">در مورد نذيره رجوع شود به <char style="xt"><ref loc="NUM 6:1-8">اعداد 6:1-8</ref></char>.</char></note> بوده، از بدو تولد وقف خدا خواهد بود. او شروع به رهانيدن اسرائیلی‌ها از دست فلسطینی‌ها خواهد كرد.»</para>
  <para style="p">
    <verse number="6" style="v"/>آن زن با شتاب پيش شوهرش رفت و به او گفت: «مرد خدايی به من ظاهر شد كه صورتش مانند فرشتهٔ خدا مهيب بود. من نام و نشانش را نپرسيدم و او هم اسم خود را به من نگفت. <verse number="7" style="v"/>اما گفت كه من صاحب پسری خواهم شد. او همچنين به من گفت كه نبايد شراب و مسكرات بنوشم و چيز حرام و ناپاكی بخورم؛ زيرا كودک نذيره بوده، از شكم مادر تا دم مرگ وقف خدا خواهد بود!»</para>
  <para style="p">
    <verse number="8" style="v"/>آنگاه مانوح چنين دعا كرد: «ای خداوند، خواهش می‌كنم تو آن مرد خدا را دوباره نزد ما بفرستی تا او به ما ياد دهد با فرزندی كه به ما می‌بخشی چه كنيم.» <verse number="9" style="v"/>خدا دعای وی را اجابت فرمود و فرشتهٔ خدا بار ديگر بر زن او كه در صحرا نشسته بود، ظاهر شد. اين بار هم شوهرش مانوح نزد وی نبود. <verse number="10" style="v"/>پس او دويده، به شوهرش گفت: «آن مردی كه به من ظاهر شده بود، باز هم آمده است!»</para>
  <para style="p">
    <verse number="11" style="v"/>مانوح بشتاب همراه همسرش نزد آن مرد آمده، از او پرسيد: «آيا تو همان مردی هستی كه با زن من صحبت كرده بودی؟»</para>
  <para style="p">فرشته گفت: «بلی.»</para>
  <para style="p">
    <verse number="12" style="v"/>پس مانوح از او پرسيد: «بعد از تولد بچه چگونه بايد او را بزرگ كنيم؟»</para>
  <para style="p">
    <verse number="13-14" style="v"/>فرشته جواب داد: «زن تو بايد از آنچه كه او را منع كردم، پرهيز كند. او نبايد از محصول درخت انگور بخورد يا شراب و مسكرات بنوشد. او همچنين نبايد چيز حرام و ناپاک بخورد. او بايد هر چه به او امر كرده‌ام بجا آورد.»</para>
  <para style="p">
    <verse number="15" style="v"/>آنگاه مانوح به فرشته گفت: «خواهش می‌كنم همين جا بمان تا بروم و برايت غذايی بياورم.» <verse number="16" style="v"/>فرشته جواب داد: «در اينجا منتظر می‌مانم، ولی چيزی نمی‌خورم. اگر می‌خواهی چيزی بياوری، هديه‌ای بياور كه به عنوان قربانی سوختنی به خداوند تقديم گردد.» (مانوح هنوز نمی‌دانست كه او فرشتهٔ خداوند است.)</para>
  <para style="p">
    <verse number="17" style="v"/>سپس مانوح اسم او را پرسيده، گفت: «وقتی هر آنچه گفته‌ای واقع گردد می‌خواهيم به مردم بگوييم كه چه كسی اين پيشگويی را كرده است!»</para>
  <para style="p">
    <verse number="18" style="v"/>فرشته گفت: «نام مرا نپرس، زيرا نام عجيبی است!»</para>
  <para style="p">
    <verse number="19" style="v"/>پس مانوح بزغاله و هديه‌ای از آرد گرفته، آن را روی قربانگاهی سنگی به خداوند تقديم كرد و فرشته عمل عجيبی انجام داد. <verse number="20-21" style="v"/>وقتی شعله‌های آتش قربانگاه به سوی آسمان زبانه كشيد فرشته در شعلهٔ آتش به آسمان صعود نمود! مانوح و زنش با ديدن اين واقعه رو بر زمين نهادند و مانوح فهميد كه او فرشتهٔ خداوند بوده است. اين آخرين باری بود كه آنها او را ديدند.</para>
  <para style="p">
    <verse number="22" style="v"/>مانوح به همسر خود گفت: «ما خواهيم مرد، زيرا خدا را ديديم!» <verse number="23" style="v"/>ولی زنش به او گفت: «اگر خداوند می‌خواست ما را بكشد هديه و قربانی ما را قبول نمی‌كرد، اين وعدهٔ عجيب را به ما نمی‌داد و اين كار عجيب را به عمل نمی‌آورد.»</para>
  <para style="p">
    <verse number="24" style="v"/>آن زن پسری به دنیا آورد و او را «سامسون» نام نهاد. او رشد كرد و بزرگ شد و خداوند او را بركت داد. <verse number="25" style="v"/>هر وقت كه سامسون به لشكرگاه دان كه بين صرعه و اِشتائُل قرار داشت می‌رفت، روح خداوند وی را به غيرت می‌آورد.</para>
  <chapter number="14" style="c"/>
  <para style="s1">ازدواج سامسون</para>
  <para style="p">
    <verse number="1" style="v"/>يک روز كه سامسون به تمنه رفته بود، دختری فلسطينی توجه او را جلب نمود. <verse number="2" style="v"/>چون به خانه بازگشت جريان را با پدر و مادرش در ميان گذاشت و از آنها خواست تا آن دختر را برايش خواستگاری كنند. <verse number="3" style="v"/>آنها اعتراض نموده، گفتند: «چرا بايد بروی و همسری از اين فلسطينی‌های بت‌پرست بگيری؟ آيا در بين تمام خاندان و قوم ما دختری پيدا نمی‌شود كه تو با او ازدواج كنی؟»</para>
  <para style="p">ولی سامسون به پدر خود گفت: «دختر دلخواه من همان است. او را برای من خواستگاری كنيد.»</para>
  <para style="p">
    <verse number="4" style="v"/>پدر و مادر او نمی‌دانستند كه دست خداوند در اين كار است و بدين وسيله می‌خواهد برای فلسطینی‌ها كه در آن زمان بر بنی‌اسرائيل حكومت می‌كردند، دامی بگستراند.</para>
  <para style="p">
    <verse number="5" style="v"/>سامسون با پدر و مادرش به تمنه رفت. وقتی آنها از تاكستانهای تمنه عبور می‌كردند شير جوانی بيرون پريده، به سامسون حمله كرد. <verse number="6" style="v"/>در همان لحظه روح خداوند بر او قرار گرفت و با اينكه سلاحی با خود نداشت، شير را گرفته مثل يک بزغاله آن را دريد! اما در اين باره چيزی به پدر و مادر خود نگفت. <verse number="7" style="v"/>وقتی سامسون به تمنه رسيد با دختر مورد نظر خود صحبت كرد و او را پسنديد.</para>
  <para style="p">
    <verse number="8" style="v"/>بعد از مدتی، سامسون برای عروسی باز به تمنه رفت. او از جاده خارج شد تا نگاهی به لاشهٔ شير بيفکند. چشمش به انبوهی از زنبور و مقداری عسل در داخل لاشه افتاد. <verse number="9" style="v"/>مقداری از آن عسل را با خود برداشت تا در بين راه بخورد. وقتی به پدر و مادرش رسيد كمی از آن عسل را به آنها داد و ايشان نيز خوردند. اما سامسون به ايشان نگفت كه آن عسل را از كجا آورده است.</para>
  <para style="p">
    <verse number="10-11" style="v"/>در حالی که پدر سامسون تدارک ازدواج او را می‌ديد، سامسون مطابق رسم جوانان آن زمان ضيافتی ترتيب داد و سی نفر از جوانان دهكده در آن شركت كردند. <verse number="12" style="v"/>سامسون به آنها گفت: «معمايی به شما می‌گويم. اگر در اين هفت روزی كه جشن داريم جواب معما را گفتيد، من سی ردای كتانی و سی دست لباس به شما می‌دهم. <verse number="13" style="v"/>ولی اگر نتوانستيد جواب بدهيد، شما بايد اين لباسها را به من بدهيد!»</para>
  <para style="p">آنها گفتند: «بسيار خوب، معمای خود را بگو تا بشنويم.»</para>
  <para style="p">
    <verse number="14" style="v"/>سامسون گفت: «از خورنده خوراک بيرون آمد و از زورآور شيرينی!» سه روز گذشت و ايشان نتوانستند جواب معما را پيدا كنند.</para>
  <para style="p">
    <verse number="15" style="v"/>روز چهارم همگی آنها نزد زن سامسون رفتند و به او گفتند: «جواب اين معما را از شوهرت بپرس و به ما بگو و گرنه خانهٔ پدرت را آتش خواهيم زد و تو را نيز خواهيم سوزانيد. آيا اين مهمانی فقط برای لخت كردن ما بود؟»</para>
  <para style="p">
    <verse number="16" style="v"/>پس زن سامسون پيش او رفته، گريه كرد و گفت: «تو مرا دوست نداری. تو از من متنفری؛ چون برای جوانان قوم من معمايی گفته‌ای، ولی جواب آن را به من نمی‌گويی.»</para>
  <para style="p">سامسون گفت: «من آن را به پدر و مادرم نيز نگفته‌ام، چطور انتظار داری به تو بگويم!»</para>
  <para style="p">
    <verse number="17" style="v"/>ولی او دست بردار نبود و هر روز گريه می‌كرد، تا اينكه سرانجام در روز هفتم مهمانی، سامسون جواب معما را به وی گفت. او نيز جواب را به جوانان قوم خود بازگفت. <verse number="18" style="v"/>پس در روز هفتم، پيش از غروب آفتاب آنها جواب معما را به سامسون چنين گفتند: «چه چيزی شيرينتر از عسل و زورآورتر از شير می‌باشد؟»</para>
  <para style="p">سامسون گفت: «اگر با ماده گاو من شخم نمی‌كرديد، جواب معما را نمی‌يافتيد!» <verse number="19" style="v"/>آنگاه روح خداوند بر سامسون قرار گرفت و او به شهر اشقلون رفته، سی نفر از اهالی آنجا را كشت و لباسهای آنها را برای سی جوانی كه جواب معمايش را گفته بودند، آورد و خود از شدت عصبانيت به خانهٔ پدر خود بازگشت. <verse number="20" style="v"/>زن سامسون نيز به جوانی كه در عروسی آنها ساقدوش سامسون بود، به زنی داده شد.</para>
  <chapter number="15" style="c"/>
  <para style="s1">انتقام سامسون از فلسطينی‌ها</para>
  <para style="p">
    <verse number="1" style="v"/>پس از مدتی، در موقع درو گندم، سامسون بزغاله‌ای به عنوان هديه برداشت تا پيش زن خود برود. اما پدر زنش وی را به خانه راه نداد، <verse number="2" style="v"/>و گفت: «من گمان می‌كردم تو از او نفرت داری، از اين رو وی را به عقد ساقدوش تو درآوردم. اما خواهر كوچكش از او خيلی زيباتر است؛ می‌توانی با او ازدواج كنی.»</para>
  <para style="p">
    <verse number="3" style="v"/>سامسون فرياد زد: «اكنون ديگر هر بلايی بر سر فلسطينی‌ها بياورم تقصيرش به گردن من نيست.» <verse number="4" style="v"/>پس بيرون رفته، سيصد شغال گرفت و دمهای آنها را جفت‌جفت به هم بست و در ميان هرجفت مشعلی قرار داد. <verse number="5" style="v"/>بعد مشعلها را آتش زد و شغالها را در ميان كشتزارهای فلسطينيان رها نمود. با اين عمل تمام محصول و درختان زيتون سوخته و نابود شد.</para>
  <para style="p">
    <verse number="6" style="v"/>فلسطينی‌ها از يكديگر می‌پرسيدند: «چه كسی اين كار را كرده است؟» بالاخره فهميدند كه كار سامسون داماد تمنی بوده است، زيرا تمنی زن او را به مرد ديگری داده بود. پس فلسطينی‌ها آن دختر را با پدرش زنده‌زنده سوزانيدند.</para>
  <para style="p">
    <verse number="7" style="v"/>سامسون وقتی اين را شنيد خشمگين شد و قسم خورد كه تا انتقام آنها را نگيرد آرام ننشيند. <verse number="8" style="v"/>پس با بی‌رحمی بر فلسطینی‌ها حمله برده، بسياری از آنها را كشت، سپس به صخرهٔ عيطام رفت و در غاری ساكن شد. <verse number="9" style="v"/>فلسطینی‌ها نيز سپاهی بزرگ به سرزمين يهودا فرستادند و شهر لحی را محاصره كردند.</para>
  <para style="p">
    <verse number="10" style="v"/>اهالی يهودا پرسيدند: «چرا ما را محاصره كرده‌ايد؟»</para>
  <para style="p">فلسطينی‌ها جواب دادند: «آمده‌ايم تا سامسون را بگيريم و بلايی را كه بر سر ما آورد بر سرش بياوريم.»</para>
  <para style="p">
    <verse number="11" style="v"/>پس سه هزار نفر از مردان يهودا به غار صخرهٔ عيطام نزد سامسون رفتند. وقتی پيش او رسيدند گفتند: «اين چه كاريست كه كردی؟ مگر نمی‌دانی كه ما زير دست فلسطينی‌ها هستيم؟»</para>
  <para style="p">ولی سامسون جواب داد: «من فقط آنچه را كه بر سر من آورده بودند، تلافی كردم.»</para>
  <para style="p">
    <verse number="12" style="v"/>مردان يهودا گفتند: «ما آمده‌ايم تو را ببنديم و به فلسطينی‌ها تحويل دهيم.»</para>
  <para style="p">سامسون گفت: «بسيار خوب، ولی به من قول دهيد كه خود شما مرا نكشيد.»</para>
  <para style="p">
    <verse number="13" style="v"/>آنها جواب دادند: «تو را نخواهيم كشت.» پس با دو طناب نو او را بستند و با خود بردند. <verse number="14" style="v"/>چون سامسون به لحی رسيد، فلسطينی‌ها از ديدن او بانگ برآوردند. در اين هنگام روح خداوند بر سامسون قرار گرفت و طنابهايی كه به دستهايش بسته شده بود مثل نخی كه به آتش سوخته شود از هم باز شد. <verse number="15" style="v"/>آنگاه استخوان چانهٔ الاغی مرده را كه بر زمين افتاده بود برداشت و با آن هزار نفر از فلسطينی‌ها را كشت. <verse number="16" style="v"/>سپس گفت:</para>
  <para style="q1">«با چانه‌ای از يک الاغ</para>
  <para style="q1">از كشته‌ها پشته‌ها ساخته‌ام،</para>
  <para style="q1">با چانه‌ای از يک الاغ</para>
  <para style="q1">يک هزار مرد را من كشته‌ام.»</para>
  <para style="p">
    <verse number="17" style="v"/>سپس چانهٔ الاغ را به دور انداخت و آن مكان را رَمَت‌لَحی (يعنی «تپهٔ استخوان چانه») ناميد.</para>
  <para style="p">
    <verse number="18" style="v"/>سامسون بسيار تشنه شد. پس نزد خداوند دعا كرده، گفت: «امروز اين پيروزی عظيم را به بنده‌ات دادی؛ ولی اكنون از تشنگی می‌ميرم و به دست اين بت‌پرستان گرفتار می‌شوم.» <verse number="19" style="v"/>پس خداوند از داخل گودالی كه در آنجا بود آب بر زمين جاری ساخت. سامسون از آن آب نوشيد و روحش تازه گشت. سپس آن چشمه را عين‌حقوری (يعنی «چشمهٔ مردی كه دعا كرد») ناميد. اين چشمه تا به امروز در آنجا باقيست.</para>
  <para style="p">
    <verse number="20" style="v"/>سامسون مدت بيست سال رهبری اسرائيل را به عهده داشت، ولی فلسطینی‌ها هنوز هم بر سرزمين آنها مسلط بودند.</para>
  <chapter number="16" style="c"/>
  <para style="s1">سامسون و دليله</para>
  <para style="p">
    <verse number="1" style="v"/>روزی سامسون به شهر فلسطينی غزه رفت و شب را با زن بدكاره‌ای به سر برد. <verse number="2" style="v"/>بزودی در همه جا پخش شد كه او به غزه آمده است. پس مردان شهر تمام شب نزد دروازه در كمين نشستند تا اگر خواست بگريزد او را بگيرند. آنها در شب هيچ اقدامی نكردند بلكه گفتند: «چون صبح هوا روشن شود، او را خواهيم كشت.» <verse number="3" style="v"/>اما سامسون تا نصف شب خوابيد؛ سپس برخاسته بيرون رفت و دروازهٔ شهر را با چارچوبش از جا كند و آن را بر دوش خود گذارده، به بالای تپه‌ای كه در مقابل حبرون است برد.</para>
  <para style="p">
    <verse number="4" style="v"/>مدتی بعد، سامسون عاشق زنی از وادی سورق، به نام دليله شد. <verse number="5" style="v"/>پنج رهبر فلسطينی نزد دليله آمده، به او گفتند: «سعی كن بفهمی چه چيزی او را اينچنين نيرومند ساخته است و چطور می‌توانيم او را بگيريم و ببنديم. اگر اين كار را انجام دهی هر يک از ما هزار و صد مثقال نقره به تو پاداش خواهيم داد.»</para>
  <para style="p">
    <verse number="6" style="v"/>پس دليله به سامسون گفت: «خواهش می‌كنم به من بگو كه رمز قدرت تو چيست؟ چگونه می‌توان تو را بست و ناتوان كرد؟»</para>
  <para style="p">
    <verse number="7" style="v"/>سامسون در جواب او گفت: «اگر با هفت زه كمان بسته شوم، مثل هر كس ديگر ناتوان خواهم شد.»</para>
  <para style="p">
    <verse number="8" style="v"/>پس رهبران فلسطينی هفت زه كمان برای دليله آوردند و دليله با آن هفت زه كمان او را بست. <verse number="9" style="v"/>در ضمن، او چند نفر فلسطينی را در اتاق مجاور مخفی كرده بود. دليله پس از بستن سامسون فرياد زد: «سامسون! فلسطینی‌ها برای گرفتن تو آمده‌اند!» سامسون زه را مثل نخ كتانی كه به آتش برخورد می‌كند، پاره كرد و راز قدرتش آشكار نشد.</para>
  <para style="p">
    <verse number="10" style="v"/>سپس دليله به وی گفت: «سامسون، تو مرا مسخره كرده‌ای! چرا به من دروغ گفتی؟ خواهش می‌كنم به من بگو كه چطور می‌توان تو را بست؟»</para>
  <para style="p">
    <verse number="11" style="v"/>سامسون گفت: «اگر با طنابهای تازه‌ای كه هرگز از آنها استفاده نشده، بسته شوم، مانند ساير مردان، ناتوان خواهم شد.»</para>
  <para style="p">
    <verse number="12" style="v"/>پس دليله طنابهای تازه‌ای گرفته، او را بست. اين بار نيز فلسطينی‌ها در اتاق مجاور مخفی شده بودند. دليله فرياد زد: «سامسون! فلسطينی‌ها برای گرفتن تو آمده‌اند!» ولی او طنابها را مثل نخ از بازوان خود گسيخت.</para>
  <para style="p">
    <verse number="13" style="v"/>دليله به وی گفت: «باز هم مرا دست انداختی و به من راست نگفتی! حالا به من بگو كه واقعاً چطور می‌توان تو را بست؟»</para>
  <para style="p">سامسون گفت: «اگر هفت گيسوی مرا در تارهای دستگاه نساجی‌ات ببافی مانند مردان ديگر، ناتوان خواهم شد.»</para>
  <para style="p">
    <verse number="14" style="v"/>پس وقتی او در خواب بود، دليله موهای او را در تارهای دستگاه نساجی بافت و آنها را با ميخ دستگاه محكم كرد. سپس فرياد زد: «سامسون! فلسطينی‌ها آمدند!» او بيدار شد و با يک حركت سر، دستگاه را از جا كند!</para>
  <para style="p">
    <verse number="15" style="v"/>دليله به او گفت: «چگونه می‌گويی مرا دوست داری و حال آنكه به من اعتماد نداری؟ سه مرتبه است كه مرا دست انداختی و به من نمی‌گويی راز قدرتت در چيست؟»</para>
  <para style="p">
    <verse number="16-17" style="v"/>دليله هر روز با اصرارهای خود سامسون را به ستوه می‌آورد، تا اينكه بالاخره راز قدرت خود را برای او فاش ساخت. سامسون به وی گفت: «موی سر من هرگز تراشيده نشده است. چون من از بدو تولد نذيره بوده و وقف خدا شده‌ام. اگر موی سرم تراشيده شود، نيروی من از بين رفته، مانند هر شخص ديگری ناتوان خواهم شد.»</para>
  <para style="p">
    <verse number="18" style="v"/>دليله فهميد كه اين دفعه حقيقت را گفته است. پس به دنبال آن پنج رهبر فلسطينی فرستاد و به آنها گفت: «بياييد، اين دفعه او همه چيز را به من گفته است.» پس آنها پولی را كه به وی وعده داده بودند، با خود برداشته، آمدند. <verse number="19" style="v"/>دليله سر سامسون را روی دامن خود گذاشت و او را خواباند. سپس به دستور دليله موی سرش را تراشيدند. بدين ترتيب، دليله سامسون را درمانده كرد و نيروی او از او رفت. <verse number="20" style="v"/>آنگاه دليله فرياد زد: «سامسون! فلسطينی‌ها آمده‌اند تو را بگيرند!» او بيدار شد و با خود اينطور فكر كرد: «مانند دفعات پيش به خود تكانی می‌دهم و آزاد می‌شوم!» اما غافل از اين بود كه خداوند او را ترک كرده است. <verse number="21" style="v"/>در اين موقع فلسطينی‌ها آمده، او را گرفتند و چشمانش را از كاسه درآورده، او را به غزه بردند. در آنجا سامسون را با زنجيرهای مفرغی بسته به زندان انداختند و وادارش كردند گندم دستاس كند. <verse number="22" style="v"/>اما طولی نكشيد كه موی سرش دوباره بلند شد.</para>
  <para style="s1">مرگ سامسون</para>
  <para style="p">
    <verse number="23-24" style="v"/>رهبران فلسطينی جمع شدند تا جشن مفصلی بر پا نمايند و قربانی بزرگی به بت خود داجون تقديم كنند، چون پيروزی بر دشمن خود، سامسون را مديون بت خود می‌دانستند. آنها با ديدن سامسون خدای خود را ستايش می‌كردند و می‌گفتند: «خدای ما، دشمن ما را كه زمينمان را خراب كرد و بسياری از فلسطینی‌ها را كشت، اكنون به دست ما تسليم كرده است.» <verse number="25-26" style="v"/>جماعت نيمه مست فرياد می‌زدند: «سامسون را از زندان بياوريد تا ما را سرگرم كند.»</para>
  <para style="p">سامسون را از زندان به داخل معبد آورده، او را در ميان دو ستون كه سقف معبد بر آنها قرار گرفته بود بر پا داشتند. سامسون به پسری كه دستش را گرفته، او را راهنمايی می‌كرد گفت: «دستهای مرا روی دو ستون بگذار، چون می‌خواهم به آنها تكيه كنم.»</para>
  <para style="p">
    <verse number="27" style="v"/>در اين موقع معبد از مردم پر شده بود. پنج رهبر فلسطينی همراه با سه هزار نفر در ايوان‌های معبد به تماشای سامسون نشسته، او را مسخره می‌كردند.</para>
  <para style="p">
    <verse number="28" style="v"/>سامسون نزد خداوند دعا كرده، چنين گفت: «ای خداوند، خدای من، التماس می‌كنم مرا به یاد آور و يک بار ديگر نيرويم را به من بازگردان، تا انتقام چشمانم را از اين فلسطینی‌ها بگيرم.»</para>
  <para style="p">
    <verse number="29-30" style="v"/>آنگاه سامسون دستهای خود را بر ستونها گذاشت و گفت: «بگذار با فلسطينی‌ها بميرم.» سپس با تمام قوت بر ستونها فشار آورد و سقف معبد بر سر رهبران فلسطينی و همهٔ مردمی كه در آنجا بودند فرو ريخت. تعداد افرادی كه او هنگام مرگش كشت بيش از تمام كسانی بود كه او در طول عمرش كشته بود.</para>
  <para style="p">
    <verse number="31" style="v"/>بعد برادران و ساير بستگانش آمده، جسد او را بردند و در كنار قبر پدرش مانوح كه بين راه صرعه و اِشتائُل قرار داشت، دفن كردند. او مدت بيست سال رهبر قوم اسرائيل بود.</para>
  <chapter number="17" style="c"/>
  <para style="s1">بتهای ميخا</para>
  <para style="p">
    <verse number="1" style="v"/>در كوهستان افرايم مردی به نام ميخا زندگی می‌كرد. <verse number="2" style="v"/>روزی او به مادرش گفت: «آن هزار و صد مثقال نقره‌ای را كه فكر می‌كردی از تو دزديده‌اند و من شنيدم كه دزدش را نفرين می‌كردی، نزد من است، من آن را برداشته‌ام.»</para>
  <para style="p">مادرش گفت: «چون تو اعتراف كردی، خداوند تو را بركت خواهد داد.» <verse number="3" style="v"/>پس وی آن مقدار نقره‌ای را كه دزديده بود، به مادرش پس داد. مادرش گفت: «من اين نقره را وقف خداوند می‌نمايم و از آن يک بت نقره‌ای برای تو تهيه می‌كنم تا اين لعنت از تو دور شود.»</para>
  <para style="p">
    <verse number="4-5" style="v"/>پس مادرش دويست مثقال از آن نقره را گرفته، پيش زرگر برد و دستور داد با آن بتی بسازد. بت ساخته شد و در خانهٔ ميخا گذاشته شد. ميخا در خانه‌اش علاوه بر بتهای متعدد، ايفود<note caller="+" style="f"><char style="fr" closed="false">17:4و5 </char><char style="ft" closed="false">«ايفود» در اصل جليقهٔ مخصوص کاهنان بود که به تدريج جزو وسايل بت‌پرستی شد.</char></note> نيز داشت. او يكی از پسرانش را به كاهنی بتخانهٔ خود تعيين نمود. <verse number="6" style="v"/>در آن زمان بنی‌اسرائيل پادشاهی نداشت و هر کس هر کاری را كه دلش می‌خواست انجام می‌داد.</para>
  <para style="p">
    <verse number="7-8" style="v"/>يک روز جوانی از قبيلهٔ لاوی كه اهل بيت‌لحم يهودا بود شهر خود را ترک گفت تا جای مناسبی برای زندگی پيدا كند. در طول سفر به خانهٔ ميخا در كوهستان افرايم رسيد. <verse number="9" style="v"/>ميخا از او پرسيد: «اهل كجا هستی؟»</para>
  <para style="p">او گفت: «من از قبيلهٔ لاوی و اهل بيت‌لحم يهودا هستم و می‌خواهم جای مناسبی برای سكونت پيدا كنم.»</para>
  <para style="p">
    <verse number="10-11" style="v"/>ميخا گفت: «اگر بخواهی می‌توانی پيش من بمانی و كاهن من باشی. ساليانه ده مثقال نقره، يک دست لباس و خوراک به تو خواهم داد.» آن لاوی جوان موافقت كرد و پيش او ماند. ميخا او را چون يكی از پسرانش می‌دانست <verse number="12" style="v"/>و وی را كاهن خود تعيين نمود و او در منزل ميخا سكونت گزيد. <verse number="13" style="v"/>ميخا گفت: «حال كه از قبيلهٔ لاوی كاهنی برای خود دارم، می‌دانم كه خداوند مرا بركت خواهد داد.»</para>
  <chapter number="18" style="c"/>
  <para style="s1">ميخا و قبيلهٔ دان</para>
  <para style="p">
    <verse number="1" style="v"/>در آن زمان بنی‌اسرائيل پادشاهی نداشت. قبيلهٔ دان سعی می‌كردند مكانی برای سكونت خود پيدا كنند، زيرا سكنهٔ سرزمينی را كه برای آنها تعيين شده بود هنوز بيرون نرانده بودند. <verse number="2" style="v"/>پس افراد قبيلهٔ دان پنج نفر از جنگاوران خود را از شهرهای صرعه و اِشتائُل فرستادند تا موقعيت سرزمينی را كه قرار بود در آن ساكن شوند، بررسی نمايند. آنها وقتی به كوهستان افرايم رسيدند به خانهٔ ميخا رفتند و شب را در آنجا گذراندند. <verse number="3" style="v"/>در آنجا صدای آن لاوی جوان را شنيدند و او را شناختند. پس به طرف او رفته، از وی پرسيدند: «در اينجا چه می‌كنی؟ چه كسی تو را به اينجا آورده است؟»</para>
  <para style="p">
    <verse number="4" style="v"/>لاوی جوان گفت: «ميخا مرا استخدام كرده تا كاهن او باشم.»</para>
  <para style="p">
    <verse number="5" style="v"/>آنها گفتند: «حال كه چنين است، از خدا سؤال كن و ببين آيا در اين مأموريت، ما موفق خواهيم شد يا نه.» <verse number="6" style="v"/>كاهن پاسخ داد: «البته موفق خواهيد شد، زيرا كاری كه شما می‌كنيد منظور نظر خداوند است.»</para>
  <para style="p">
    <verse number="7" style="v"/>پس آن پنج مرد روانه شده، به شهر لايش رفتند و ديدند كه مردم آنجا مثل صیدونی‌ها در صلح و آرامش و امنيت به سر می‌برند، زيرا در اطرافشان قبيله‌ای نيست كه بتواند به ايشان آزاری برساند. آنها از بستگان خود در صيدون نيز دور بودند و با آبادی‌های اطراف خود رفت و آمدی نداشتند.</para>
  <para style="p">
    <verse number="8" style="v"/>وقتی آن پنج جنگاور به صرعه و اِشتائُل نزد قبيلهٔ خود بازگشتند، مردم از آنها پرسيدند: «وضع آن ديار چگونه است؟»</para>
  <para style="p">
    <verse number="9-10" style="v"/>آنها گفتند: «سرزمينی است حاصلخيز و وسيع كه نظير آن در دنيا پيدا نمی‌شود؛ مردمانش حتی آمادگی آن را ندارند كه از خودشان دفاع كنند! پس منتظر چه هستيد، برخيزيد تا به آنجا حمله كنيم و آن را به تصرف خود درآوريم زيرا خدا آن سرزمين را به ما داده است.»</para>
  <para style="p">
    <verse number="11" style="v"/>با شنيدن اين خبر، از قبيلهٔ دان ششصد مرد مسلح از شهرهای صرعه و اِشتائُل به سوی آن محل حركت كردند. <verse number="12" style="v"/>آنها ابتدا در غرب قريهٔ يعاريم كه در يهودا است اردو زدند (آن مكان تا به امروز هم «اردوگاه دان» ناميده می‌شود)، <verse number="13" style="v"/>سپس از آنجا به كوهستان افرايم رفتند. هنگامی كه از كنار خانهٔ ميخا می‌گذشتند، <verse number="14" style="v"/>آن پنج جنگاور به همراهان خود گفتند: «خانه‌ای در اينجاست كه در آن ايفود<note caller="+" style="f"><char style="fr" closed="false">18:14 </char><char style="ft" closed="false">نگاه کنيد به <char style="xt"><ref loc="JDG 17:4">17:4</ref>و<ref loc="JDG 17:5">5</ref></char>.</char></note> و تعداد زيادی بت وجود دارد. خودتان می‌دانيد چه بايد بكنيم!»</para>
  <para style="p">
    <verse number="15-16" style="v"/>آن پنج نفر به خانهٔ ميخا رفتند و بقيهٔ مردان مسلح در بيرون خانه ايستادند. آنها با كاهن جوان سرگرم صحبت شدند. <verse number="17" style="v"/>سپس در حالی که كاهن جوان بيرون در با مردان مسلح ايستاده بود آن پنج نفر وارد خانه شده ايفود و بتها را برداشتند.</para>
  <para style="p">
    <verse number="18" style="v"/>كاهن جوان وقتی ديد كه بتخانه را غارت می‌كنند، فرياد زد: «چه می‌كنيد؟»</para>
  <para style="p">
    <verse number="19" style="v"/>آنها گفتند: «ساكت شو و همراه ما بيا و كاهن ما باش. آيا بهتر نيست به جای اينكه در يک خانه كاهن باشی، كاهن يک قبيله در اسرائيل بشوی؟» <verse number="20" style="v"/>كاهن جوان با شادی پذيرفت و ايفود و بتها را برداشته، همراه آنها رفت.</para>
  <para style="p">
    <verse number="21" style="v"/>سپاهيان قبيلهٔ دان دوباره رهسپار شده، بچه‌ها و حيوانات و اثاثيه خود را در صف اول قرار دادند. <verse number="22" style="v"/>پس از آنكه مسافت زيادی از خانهٔ ميخا دور شده بودند، ميخا و تنی چند از مردان همسايه‌اش آنها را تعقيب كردند. <verse number="23" style="v"/>آنها مردان قبيلهٔ دان را صدا می‌زدند كه بايستند.</para>
  <para style="p">مردان قبيلهٔ دان گفتند: «چرا ما را تعقيب می‌كنيد؟»</para>
  <para style="p">
    <verse number="24" style="v"/>ميخا گفت: «كاهن و همهٔ خدايان مرا برده‌ايد و چيزی برايم باقی نگذاشته‌ايد و می‌پرسيد چرا شما را تعقيب می‌كنم!»</para>
  <para style="p">
    <verse number="25" style="v"/>مردان قبيلهٔ دان گفتند: «ساكت باشيد و گرنه ممكن است افراد ما عصبانی شده، همهٔ شما را بكشند.» <verse number="26" style="v"/>پس مردان قبيلهٔ دان به راه خود ادامه دادند. ميخا چون ديد تعداد ايشان زياد است و نمی‌تواند حريف آنها بشود، به خانهٔ خود بازگشت.</para>
  <para style="p">
    <verse number="27" style="v"/>مردان قبيلهٔ دان، با كاهن و بتهای ميخا به شهر آرام و بی‌دفاع لايش رسيدند. آنها وارد شهر شده، تمام ساكنان آن را كشتند و خود شهر را به آتش كشيدند. <verse number="28" style="v"/>هيچكس نبود كه به داد مردم آنجا برسد، زيرا از صيدون بسيار دور بودند و با همسايگان خود نيز روابطی نداشتند كه در موقع جنگ به ايشان كمک كنند. شهر لايش در وادی نزديک بيت‌رحوب واقع بود.</para>
  <para style="p">مردم قبيلهٔ دان دوباره شهر را بنا كرده، در آن ساكن شدند. <verse number="29" style="v"/>آنها نام جد خود دان، پسر يعقوب را بر آن شهر نهادند. <verse number="30" style="v"/>ايشان بتها را در جای مخصوصی قرار داده، يهوناتان (پسر جرشوم و نوهٔ موسی) و پسرانش را به عنوان كاهنان خود تعيين نمودند. خانوادهٔ يهوناتان تا زمانی كه مردم به اسارت برده شدند، خدمت كاهنی آنجا را به عهده داشتند. <verse number="31" style="v"/>در تمام مدتی كه عبادتگاه مقدس در شيلوه قرار داشت، قبيلهٔ دان همچنان بتهای ميخا را می‌پرستيدند.</para>
  <chapter number="19" style="c"/>
  <para style="s1">عمل قبيح بنيامينی‌ها</para>
  <para style="p">
    <verse number="1" style="v"/>اين واقعه زمانی روی داد كه قوم اسرائيل هنوز پادشاهی نداشت: مردی از قبيلهٔ لاوی در آن طرف كوهستان افرايم زندگی می‌كرد. وی دختری از اهالی بيت‌لحم يهودا را به عقد خود درآورد. <verse number="2" style="v"/>اما آن دختر از وی دلگير شده، به خانهٔ پدرش فرار كرد و مدت چهار ماه در آنجا ماند. <verse number="3" style="v"/>سرانجام شوهرش برخاسته، به دنبال زنش رفت تا دوباره دل او را به دست آورد و او را به خانه بازگرداند. غلامی با دو الاغ همراه او بود. چون به آنجا رسيد، زنش او را به خانهٔ خود برد و پدر زنش از ديدن وی بسيار شاد شد. <verse number="4" style="v"/>پدر زنش از او خواست كه چند روزی با آنها بماند. پس او سه روز در خانهٔ ايشان ماند و اوقات خوشی را با هم گذراندند.</para>
  <para style="p">
    <verse number="5" style="v"/>روز چهارم، صبح زود برخاستند و خواستند حركت كنند، اما پدر زنش اصرار نمود كه بعد از خوردن صبحانه بروند. <verse number="6" style="v"/>پس از صرف صبحانه پدر زن آن مرد گفت: «امروز هم پيش ما بمان تا با هم خوش بگذرانيم.» <verse number="7" style="v"/>آن مرد اول نپذيرفت، اما سرانجام بر اثر اصرار پدر زنش يک روز ديگر نزد آنها ماند. <verse number="8" style="v"/>روز بعد، آنها دوباره صبح زود برخاستند تا بروند اما باز پدر زنش مانع شد و گفت: «خواهش می‌كنم چيزی بخوريد و تا غروب بمانيد.» پس ماندند و به خوردن و نوشيدن پرداختند. <verse number="9" style="v"/>در پايان همان روز كه آن مرد و زنش و نوكرش آمادهٔ حركت می‌شدند، پدر زنش گفت: «اكنون دير وقت است. بهتر است شب را هم با خوشی دور هم باشيم و فردا صبح زود برخاسته روانه شويد.»</para>
  <para style="p">
    <verse number="10-11" style="v"/>ولی آن مرد اين بار قبول نكرد و به اتفاق همراهانش به راه افتاد. آنها پيش از غروب به اورشليم كه يبوس هم ناميده می‌شد، رسيدند. نوكرش به وی گفت: «بهتر است امشب در همين شهر بمانيم.»</para>
  <para style="p">
    <verse number="12-13" style="v"/>مرد جواب داد: «نه، ما نمی‌توانيم در اين شهر غريب كه يک اسرائيلی هم در آن يافت نمی‌شود بمانيم. بهتر است به جبعه يا رامه برويم و شب را در آنجا به سر بريم.»</para>
  <para style="p">
    <verse number="14" style="v"/>پس به راه خود ادامه دادند. غروب به جبعه كه در سرزمين قبيلهٔ بنيامين بود، وارد شدند، <verse number="15" style="v"/>تا شب را در آنجا به سر برند. اما چون كسی آنها را به خانهٔ خود نبرد، در ميدان شهر ماندند. <verse number="16" style="v"/>در اين موقع پيرمردی از كار خود در مزرعه‌اش به خانه برمی‌گشت (او از اهالی كوهستان افرايم بود، ولی در جبعهٔ بنيامين زندگی می‌كرد). <verse number="17" style="v"/>چون مسافران را در گوشهٔ ميدان ديد نزد ايشان رفت و پرسيد: «از كجا آمده‌ايد و به كجا می‌رويد؟»</para>
  <para style="p">
    <verse number="18-19" style="v"/>مرد در پاسخ گفت: «از بيت‌لحم يهودا آمده‌ايم و به آن طرف كوهستان افرايم می‌رويم، زيرا خانهٔ ما آنجا در نزديكی شيلوه است. با اينكه يونجه برای الاغها و خوراک و شراب كافی برای خودمان همراه داريم، هيچكس ما را به خانهٔ خود راه نمی‌دهد.»</para>
  <para style="p">
    <verse number="20" style="v"/>پيرمرد گفت: «نگران نباشيد. من شما را به خانهٔ خود می‌برم. شما نبايد در ميدان بمانيد.»</para>
  <para style="p">
    <verse number="21" style="v"/>پس آنها را با خود به خانه برد و كاه به الاغهايشان داد. ايشان پس از شستن پاها و رفع خستگی شام خوردند.</para>
  <para style="p">
    <verse number="22" style="v"/>وقتی آنها سرگرم گفتگو بودند ناگهان عده‌ای از مردان منحرف و شهوتران، خانهٔ پيرمرد را محاصره نمودند. ايشان در حالی که در را به شدت می‌كوبيدند، فرياد می‌زدند: «ای پيرمرد، مردی را كه در خانهٔ توست بيرون بياور تا به او تجاوز كنيم.»</para>
  <para style="p">
    <verse number="23" style="v"/>پيرمرد از خانه‌اش بيرون آمد و به آنها گفت: «برادران من، از شما تمنا می‌كنم چنين عمل زشتی را انجام ندهيد، زيرا او میهمان من است. <verse number="24" style="v"/>دختر باكرهٔ خودم و زن او را نزد شما می‌آورم، هر چه كه می‌خواهيد با آنها بكنيد، اما چنين عمل زشتی را با اين مرد نكنيد.»</para>
  <para style="p">
    <verse number="25" style="v"/>ولی آنها به حرفهای پيرمرد گوش ندادند. پس مرد میهمان، زن خود را به آنها تسليم نمود و آنها تمام شب به وی تجاوز كردند و صبح خيلی زود او را رها ساختند. <verse number="26" style="v"/>سپيده دم، آن زن به دم در خانه‌ای كه شوهرش در آنجا بود آمد و همانجا بر زمين افتاد و تا روشن شدن هوا در آنجا ماند. <verse number="27" style="v"/>صبح، وقتی كه شوهرش در را گشود تا روانه شود، ديد زنش كنار در خانه افتاده و دستهايش بر آستانهٔ در است. <verse number="28" style="v"/>به او گفت: «برخيز تا برويم.» اما جوابی نشنيد، چون زن مرده بود. پس جسد وی را روی الاغ خود انداخته عازم خانه‌اش شد. <verse number="29" style="v"/>وقتی به منزل رسيد، چاقويی برداشته، جسد زنش را به دوازده قطعه تقسيم كرد و هر قطعه را برای يكی از قبايل اسرائيل فرستاد. <verse number="30" style="v"/>قوم اسرائيل چون اين را ديدند خشمگين شده، گفتند: «از روزی كه قوم ما از مصر بيرون آمد تاكنون چنين عملی ديده نشده است. ما نبايد در اين مورد خاموش بنشينيم.»</para>
  <chapter number="20" style="c"/>
  <para style="s1">جنگ اسرائيلی‌ها با قبيلهٔ بنيامين</para>
  <para style="p">
    <verse number="1-2" style="v"/>آنگاه تمام قوم اسرائيل، از دان تا بئرشبع و اهالی جلعاد در آن سوس رود اردن، رهبران خود را با چهارصد هزار مرد جنگی به مصفه فرستادند تا همگی متفق به حضور خداوند حاضر شده، از او كسب تكليف نمايند. <verse number="3" style="v"/>(خبر بسيج نيروهای اسرائيلی در مصفه به گوش قبيلهٔ بنيامين رسيد.) بزرگان اسرائيل شوهر زن مقتوله را طلبيدند و از او خواستند تا واقعه را دقيقاً برای ايشان تعريف كند.</para>
  <para style="p">
    <verse number="4" style="v"/>آن مرد چنين گفت: «من و زنم به جبعه در سرزمين قبيلهٔ بنيامين آمديم تا شب را در آنجا به سر بريم. <verse number="5" style="v"/>همان شب مردان جبعه، خانه‌ای را كه ما در آن بوديم محاصره كردند و قصد داشتند مرا بكشند. آنها در تمامی طول شب آنقدر به زن من تجاوز كردند تا درگذشت. <verse number="6" style="v"/>پس من جسد او را به دوازده قطعه تقسيم نمودم و برای قبايل اسرائيل فرستادم، زيرا اين افراد در اسرائيل عمل قبيح و زشتی را مرتكب شده بودند. <verse number="7" style="v"/>اكنون ای مردم اسرائيل، شما خود در اين مورد قضاوت كنيد و حكم دهيد.»</para>
  <para style="p">
    <verse number="8-10" style="v"/>همگی يک صدا جواب دادند: «تا اهالی جبعه را به سزای عملشان نرسانيم، هيچكدام از ما به خانه‌های خود بر نمی‌گرديم. يک دهم از افراد سپاه به قيد قرعه مأمور رساندن آذوقه خواهند شد و بقيه خواهيم رفت تا دهكدهٔ جبعه را برای عمل قبيحی كه انجام داده‌اند ويران كنيم.» <verse number="11" style="v"/>پس تمام قوم اسرائيل جمع شده، تصميم گرفتند به شهر حمله كنند.</para>
  <para style="p">
    <verse number="12" style="v"/>آنگاه قاصدانی نزد قبيلهٔ بنيامين فرستادند و به ايشان گفتند: «اين چه عمل زشتی است كه در بين شما صورت گرفته است؟ <verse number="13" style="v"/>آن افراد شرير را كه در جبعه هستند به ما تحويل دهيد تا ايشان را اعدام كنيم و اسرائيل را از اين شرارت پاک سازيم.» اما مردم قبيلهٔ بنيامين نه فقط به خواستهٔ ايشان توجهی ننمودند، <verse number="14-15" style="v"/>بلكه بيست و شش هزار سرباز را بسيج كردند تا به اتفاق هفتصد مرد برگزيده از جبعه، با بقيهٔ اسرائيل بجنگند. <verse number="16" style="v"/>(در بين آنها هفتصد مرد چپ دست بودند كه مويی را با سنگ فلاخن می‌زدند و هرگز خطا نمی‌كردند.) <verse number="17" style="v"/>تعداد لشكر اسرائيل، غير از افراد قبيلهٔ بنيامين، چهارصد هزار مرد جنگی بود.</para>
  <para style="p">
    <verse number="18" style="v"/>سپاهيان اسرائيل پيش از اينكه وارد ميدان جنگ شوند، اول به بيت‌ئيل رفتند تا از خدا سؤال نمايند كه كدام قبيله بايد در جنگ با قبيلهٔ بنيامين پيشقدم شود.</para>
  <para style="p">خداوند به ايشان فرمود: «يهودا بايد پيش از ديگران وارد جنگ شود.»</para>
  <para style="p">
    <verse number="19-20" style="v"/>پس تمام سپاه اسرائيل صبح زود حركت كردند و در نزديكی جبعه اردو زدند تا با مردان قبيلهٔ بنيامين بجنگند. <verse number="21" style="v"/>بنيامينی‌ها از شهر بيرون آمده، در آن روز بيست و دو هزار اسرائيلی را كشتند. <verse number="22-24" style="v"/>آنگاه سپاه اسرائيل به حضور خداوند رفتند و تا غروب گريستند. آنها از خداوند پرسيدند: «خداوندا، آيا بايد باز هم با برادران بنيامينی خود بجنگيم؟»</para>
  <para style="p">خداوند در پاسخ آنها گفت: «بلی، بايد جنگ را ادامه دهيد.» اسرائيلی‌ها نيروی تازه يافته، روز بعد برای جنگ به همان مكان رفتند. <verse number="25" style="v"/>آن روز هم هجده هزار نفر ديگر از مردان شمشيرزن زبدهٔ ايشان كشته شد.</para>
  <para style="p">
    <verse number="26" style="v"/>آنگاه تمامی مردم اسرائيل به بيت‌ئيل رفتند و تا غروب آفتاب در حضور خداوند گريستند و روزه گرفتند و قربانیهای سوختنی و سلامتی به خداوند تقديم كردند. <verse number="27-28" style="v"/>(در آن زمان صندوق عهد خدا در بيت‌ئيل بود و فينحاس پسر العازار و نوهٔ هارون، كاهن بود.)</para>
  <para style="p">اسرائیلی‌ها از خداوند سؤال كردند: «خداوندا، آيا باز هم به جنگ برادران بنيامينی خود برويم يا از جنگيدن دست بكشيم؟»</para>
  <para style="p">خداوند فرمود: «برويد، زيرا فردا آنها را به دست شما تسليم خواهم كرد.»</para>
  <para style="p">
    <verse number="29" style="v"/>پس سپاه اسرائيل در اطراف جبعه كمين كردند، <verse number="30" style="v"/>و روز سوم بيرون آمده، بار ديگر در مقابل جبعه صف‌آرايی نمودند. <verse number="31" style="v"/>وقتی لشكر بنيامين برای جنگ بيرون آمد، نيروهای اسرائيلی آنها را به دنبال خود كشيدند و از جبعه دور ساختند. بنيامينی‌ها مانند دفعات پيش در طول راه ميان بيت‌ئيل و جبعه به اسرائیلی‌ها حمله كرده، حدود سی نفر از آنها را كشتند.</para>
  <para style="p">
    <verse number="32" style="v"/>بنيامينی‌ها فرياد می‌زدند: «باز هم آنها را شكست می‌دهيم!» اما نمی‌دانستند كه اسرائیلی‌ها طبق نقشهٔ قبلی، عمداً عقب‌نشينی می‌كنند تا آنها را از جبعه دور سازند. <verse number="33-34" style="v"/>وقتی كه قسمت عمدهٔ سپاه اسرائيل به بعل تامار رسيدند، به طرف دشمن بازگشته، بر آنها حمله‌ور شدند. در همان حال ده هزار سرباز اسرائيلی نيز كه در سمت غربی جبعه در كمين نشسته بودند بيرون جسته، از پشت سر بر سپاه بنيامين كه هنوز نمی‌دانستند به چه بلايی گرفتار شده‌اند تاختند. <verse number="35-39" style="v"/>خداوند اسرائیلی‌ها را ياری نمود تا قبيلهٔ بنيامين را شكست دهند. در آن روز سپاه اسرائيل بيست و پنج هزار و يكصد نفر از افراد لشكر بنيامين را كشتند؛ به اين ترتيب قبيلهٔ بنيامين شكست خورد.</para>
  <para style="p">جريان اين جنگ به طور خلاصه از اين قرار بود: سپاه اسرائيل در مقابل افراد قبيلهٔ بنيامين عقب‌نشينی كردند تا به اين وسيله به اسرائيلی‌هايی كه در كمين نشسته بودند فرصت دهند نقشهٔ خود را عملی سازند. پس از اينكه افراد قبيلهٔ بنيامين حدود سی نفر از سپاه اسرائيل را که عقب‌نشينی می‌كردند كشتند، فكر كردند مانند روزهای پيش می‌توانند آنها را شكست دهند. ولی در اين وقت، كمين‌كنندگان اسرائيلی از کمینگاه خود خارج شده، به جبعه هجوم بردند و تمام ساكنان آن را كشته، شهر را به آتش كشيدند. دود عظيمی كه به آسمان بالا می‌رفت برای اسرائیلی‌ها نشانهٔ آن بود كه می‌بايد به طرف دشمن برگشته به سپاهيان بنيامين حمله كنند. <verse number="40-41" style="v"/>سپاهيان بنيامين در اين موقع به پشت سر خود نگريسته هراسان شدند، چون ديدند كه جبعه به آتش كشيده شده و بلای بزرگی دامنگير آنها گشته است. <verse number="42" style="v"/>بنابراين به سوی بيابان گريختند، ولی اسرائيلی‌ها ايشان را تعقيب كردند؛ از طرف ديگر اسرائيلی‌هايی كه به شهر حمله كرده بودند برای مقابله با آنها بيرون آمده، آنها را كشتند. <verse number="43" style="v"/>اسرائیلی‌ها در مشرق جبعه، افراد لشكر بنيامين را محاصره نموده، اكثرشان را در آنجا كشتند. <verse number="44" style="v"/>در جنگ آن روز، هجده هزار نفر از سپاهيان بنيامينی كشته شدند. <verse number="45" style="v"/>باقيماندهٔ سپاه به بيابان گريخته، تا صخرهٔ رمون پيش رفتند، اما اسرائیلی‌ها پنج هزار نفر از آنها را در طول راه و دو هزار نفر ديگر را در جدعوم كشتند.</para>
  <para style="p">
    <verse number="46-47" style="v"/>به اين طريق قبيلهٔ بنيامين بيست و پنج هزار نفر از مردان جنگی خود را در آن روز از دست داد و تنها ششصد نفر از آنها باقی ماندند كه به صخرهٔ رمون گريختند و چهار ماه در آنجا ماندند. <verse number="48" style="v"/>سپس سپاه اسرائيل برگشته، تمام مردان، زنان، اطفال و حتی حيوانات قبيلهٔ بنيامين را كشتند و همهٔ شهرها و دهكده‌های آنها را سوزاندند.</para>
  <chapter number="21" style="c"/>
  <para style="s1">زنانی برای قبیلهٔ بنيامين</para>
  <para style="p">
    <verse number="1" style="v"/>رهبران اسرائيل وقتی در مصفه جمع شده بودند، قسم خوردند كه هرگز اجازه ندهند دختران آنها با مردان قبيلهٔ بنيامين ازدواج كنند. <verse number="2" style="v"/>سپس به بيت‌ئيل آمده تا غروب آفتاب در حضور خدا نشستند. آنها به شدت می‌گريستند و می‌گفتند: <verse number="3" style="v"/>«ای خداوند، خدای اسرائيل، چرا اين حادثه رخ داد و ما يكی از قبايل خود را از دست داديم؟»</para>
  <para style="p">
    <verse number="4" style="v"/>روز بعد، صبح زود برخاسته، قربانگاهی ساختند و بر روی آن قربانیهای سلامتی و سوختنی تقديم كردند. <verse number="5" style="v"/>آنها می‌گفتند: «وقتی كه برای مشورت در حضور خداوند در مصفه جمع شديم آيا قبيله‌ای از اسرائيل بود كه به آنجا نيامده باشد؟» (در آن موقع همه با هم قسم خورده بودند كه اگر يكی از قبايل، از آمدن به حضور خداوند خودداری نمايد، حتماً بايد نابود گردد.) <verse number="6" style="v"/>قوم اسرائيل به سبب نابود شدن قبيلهٔ بنيامين، سوگوار و غمگين بودند و پيوسته با خود می‌گفتند: «از قبايل اسرائيل يک قبيله نابود شد. <verse number="7" style="v"/>اكنون برای آن عده‌ای كه باقيمانده‌اند از كجا زن بگيريم؟ زيرا ما به خداوند قسم خورده‌ايم كه دختران خود را به آنها ندهيم؟»</para>
  <para style="p">
    <verse number="8-9" style="v"/>برای اينكه معلوم شود كدام قبيله از قبايل اسرائيل از آمدن به مصفه خودداری كرده بود، آنها به شمارش قوم پرداختند. سرانجام معلوم شد كه از يابيش جلعاد هيچكس نيامده بود. <verse number="10-12" style="v"/>پس اسرائيلی‌ها دوازده هزار نفر از بهترين جنگاوران خود را فرستادند تا مردم يابيش جلعاد را نابود كنند. آنها رفته، تمام مردان و زنان و بچه‌ها را كشتند و فقط دختران باكره را كه به سن ازدواج رسيده بودند باقی گذاردند. تعداد اين دختران چهارصد نفر بود كه آنها را به اردوگاه اسرائيل در شيلوه آوردند.</para>
  <para style="p">
    <verse number="13" style="v"/>آنگاه اسرائیلی‌ها نمايندگانی جهت صلح نزد بازماندگان قبيلهٔ بنيامين كه به صخرهٔ رمون گريخته بودند، فرستادند. <verse number="14" style="v"/>مردان قبيلهٔ بنيامين به شهر خود بازگشتند و اسرائیلی‌ها آن چهارصد دختر را به ايشان دادند. ولی تعداد اين دختران برای آنها كافی نبود.</para>
  <para style="p">
    <verse number="15" style="v"/>قوم اسرائيل برای قبيلهٔ بنيامين غمگين بود، زيرا خداوند در ميان قبايل اسرائيل جدايی بوجود آورده بود. <verse number="16-17" style="v"/>رهبران اسرائيل می‌گفتند: «برای بقيهٔ آنها از كجا زن بگيريم، چون همهٔ زنان قبيلهٔ بنيامين مرده‌اند؟ بايد در اين باره چاره‌ای بينديشيم تا نسل اين قبيله از بين نرود و قبيله‌ای از اسرائيل كم نشود. <verse number="18" style="v"/>ولی ما نمی‌توانيم دختران خود را به آنها بدهيم، چون كسی را كه دختر خود را به قبيلهٔ بنيامين بدهد لعنت كرده‌ايم.» <verse number="19" style="v"/>ولی بعد به ياد آوردند كه هر سال در شيلوه عيدی برای خداوند برگزار می‌شود. (شيلوه در سمت شرقی راهی كه از بيت‌ئيل به شكيم می‌رود در ميان لبونه و بيت‌ئيل واقع شده بود.) <verse number="20" style="v"/>پس به مردان بنيامينی گفتند: «برويد و خود را در تاكستانها پنهان كنيد. <verse number="21" style="v"/>وقتی دختران شيلوه برای رقصيدن بيرون آيند، شما از تاكستانها بيرون بياييد و آنها را برباييد و به خانه‌های خود ببريد تا همسران شما گردند. <verse number="22" style="v"/>اگر پدران و برادران آنها برای شكايت نزد ما بيايند به ايشان خواهيم گفت: آنها را ببخشيد و بگذاريد دختران شما را پيش خود نگه دارند؛ زيرا در اين جنگ آنها بدون زن مانده بودند و شما نيز نمی‌توانستيد برخلاف عهد خود رفتار كرده، به آنها زن بدهيد.»</para>
  <para style="p">
    <verse number="23" style="v"/>پس مردان بنيامينی چنين كردند و از ميان دخترانی كه در شيلوه می‌رقصيدند، هر يک برای خود زنی گرفته، به سرزمين خود برد. سپس ايشان شهرهای خود را از نو بنا كرده، در آنها ساكن شدند.</para>
  <para style="p">
    <verse number="24" style="v"/>بنی‌اسرائيل پس از اين واقعه، آن مكان را ترک گفته، هر يک به قبيله و خاندان و ملک خود بازگشتند.</para>
  <para style="p">
    <verse number="25" style="v"/>در آن زمان بنی‌اسرائيل پادشاهی نداشت و هر کس هر چه دلش می‌خواست می‌كرد.</para>
</usx>
