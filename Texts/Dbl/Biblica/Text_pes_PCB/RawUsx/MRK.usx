<?xml version="1.0" encoding="UTF-8"?>
<usx version="2.6">
  <book code="MRK" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">مَرقُس</para>
  <para style="toc1">سرگذشت عيسی مسيح نوشتهٔ مَرقُس</para>
  <para style="toc2">مَرقُس</para>
  <para style="toc3">مَرقُس</para>
  <para style="mt2">سرگذشت عيسی مسيح</para>
  <para style="mt1">نوشتهٔ مَرقُس</para>
  <para style="imt">مقدمه</para>
  <para style="ip">هنگامی كه عيسی از شهر به شهر و ده به ده می‌گشت تا كسانی را كه زير دردهای زندگی می‌ناليدند، آسايش و آرامش بخشد، مَرقُس نوجوانی بيش نبود. ولی پس از چندی او با شاگرد معروف عيسی، پطرس آشنا شد و او را در رساندن خبر خوش عيسی به مردم همراهی كرد. مرقس با الهام روح خدا زندگی خستگی‌ناپذير عيسی را در اين انجيل با زبانی زنده تعريف می‌كند. در اين كتاب عيسی را می‌بينيم كه دلش برای همه می‌سوزد، و به قدری سرگرم خدمت به خلق است كه فرصت غذا خوردن پيدا نمی‌كند، و سرانجام با نثار جان خود آزادی واقعی را برای مردم ستمديده و خميده در زير بار گناه به ارمغان می‌آورد.</para>
  <para style="ie"/>
  <chapter number="1" style="c"/>
  <para style="s1">ظهور نجات دهنده</para>
  <para style="p">
    <verse number="1" style="v"/>اِنجيل عيسی مسيح، فرزند خدا، اينچنين آغاز می‌شود:</para>
  <para style="p">
    <verse number="2" style="v"/>خدا به زبان اشعيای نبی خبر داده بود كه مسيح را به اين جهان خواهد فرستاد، و شخصی را نيز پيش از او گسيل خواهد داشت تا مردم جهان را برای آمدن او آماده سازد. <verse number="3" style="v"/>اشعيا نوشت كه اين پيشرو مسيح، در بيابان خشک و سوزان زندگی خواهد كرد و مردم را به سوی زندگی خداپسندانه هدايت خواهد نمود، تا برای آمدن مسيح خداوند آماده باشند.</para>
  <para style="p">
    <verse number="4" style="v"/>اين شخص همان يحيای پيامبر بود كه در بيابان زندگی می‌كرد و به مردم می‌گفت: «توبه كنيد و غسل تعميد بگيريد تا به همه نشان دهيد كه از گناهانتان دست كشيده‌ايد. آنگاه خدا از سر تقصيراتتان خواهد گذشت و شما را خواهد بخشيد.» <verse number="5" style="v"/>مردم از شهر اورشليم و از تمام سرزمين يهوديه به آن بيابان می‌شتافتند تا سخنان او را بشنوند. آنان به اعمال و رفتار بد خود اعتراف می‌كردند و از يحيی در رود اردن غسل تعميد می‌گرفتند. <verse number="6" style="v"/>لباس يحيی از پشم شتر و كمربند او از چرم و خوراكش نيز ملخ و عسل صحرايی بود. <verse number="7" style="v"/>او به مردم چنين می‌گفت: «بزودی شخصی خواهد آمد كه از من خيلی بزرگتر است، به طوری كه من حتی لياقت خدمتگزاری او را ندارم. <verse number="8" style="v"/>من شما را با آب تعميد می‌دهم، ولی او شما را به روح‌القدس تعميد خواهد داد.»</para>
  <para style="s1">تعميد عيسی</para>
  <para style="p">
    <verse number="9" style="v"/>يكی از همان روزها، عيسی از شهر ناصره، واقع در ايالت جليل، نزد يحيی رفت و از او در رود اردن تعميد گرفت. <verse number="10" style="v"/>هنگامی كه عيسی از آب بيرون می‌آمد، ديد كه آسمان باز شد و روح‌القدس به شكل كبوتری فرود آمد و بر او قرار گرفت، <verse number="11" style="v"/>و ندايی از آسمان در رسيد و گفت: «تو فرزند عزيز من هستی كه از تو بسيار خشنودم.»</para>
  <para style="s1">آزمايش عيسی</para>
  <para style="p">
    <verse number="12-13" style="v"/>بلافاصله پس از اين رويداد، روح خدا، عيسی را به بيابان برد. در آنجا چهل روز تنها ماند. فقط حيوانات وحشی با او بودند. در اين مدت شيطان او را وسوسه می‌كرد، اما فرشتگان از او مراقبت می‌نمودند.</para>
  <para style="s1">آغاز خدمت عيسی</para>
  <para style="p">
    <verse number="14" style="v"/>مدتی بعد، پس از آنكه يحيی به دستور هيروديس پادشاه، زندانی شد، عيسی به ايالت جليل آمد تا پيام خدا را به مردم برساند. <verse number="15" style="v"/>او فرمود: «زمان موعود فرا رسيده است. بزودی خداوندْ ملكوت خود را برقرار خواهد ساخت. پس، از گناهان خود دست بكشيد و به اين خبر خوش ايمان بياوريد.»</para>
  <para style="p">
    <verse number="16" style="v"/>روزی عيسی در كنارهٔ درياچهٔ جليل قدم می‌زد كه چشمش به شمعون و برادرش اندرياس افتاد. ايشان تور به دريا انداخته، مشغول صيد ماهی بودند، چون كارشان ماهيگيری بود. <verse number="17" style="v"/>عيسی ايشان را صدا زد و فرمود: «از من پيروی كنيد تا شما را صياد مردم سازم.» <verse number="18" style="v"/>ايشان نيز بی‌درنگ تورهای خود را بر زمين گذاشتند و به دنبال او به راه افتادند. <verse number="19" style="v"/>كمی جلوتر، يعقوب و يوحنا، پسران زبدی را ديد كه در قايق، تورهای ماهيگيری خود را تعمير می‌كردند. <verse number="20" style="v"/>ايشان را نيز دعوت كرد تا پيروی‌اش كنند، كه بلافاصله پدر خود زبدی را با كارگران گذاشتند و به دنبال او رفتند.</para>
  <para style="s1">عيسی روح پليد را اخراج می‌کند</para>
  <para style="p">
    <verse number="21" style="v"/>سپس همگی وارد شهر كفرناحوم شدند، و صبح روز شنبه به عبادتگاه يهود كه آن را كنيسه می‌ناميدند، رفتند. در آنجا عيسی پيغام خدا را برای مردم بيان فرمود. <verse number="22" style="v"/>مردم از موعظهٔ او تعجب كردند چون هرگز نشنيده بودند كه كسی با چنين قدرت و اقتداری سخن گويد و برای اثبات گفته‌های خود، نيازی نداشته باشد كه گفتار بزرگان را شاهد بياورد.</para>
  <para style="p">
    <verse number="23" style="v"/>در آن عبادتگاه، ديوانه‌ای حضور داشت كه با ديدن عيسی فرياد زد: <verse number="24" style="v"/>«ای عيسای ناصری، چرا ما را آسوده نمی‌گذاری؟ آيا آمده‌ای ما را هلاک سازی؟ تو را می‌شناسم؛ تو فرستادهٔ مقدس خدا هستی.»</para>
  <para style="p">
    <verse number="25" style="v"/>عيسی حرف روح پليد را قطع كرد و دستور داد تا از او بيرون بيايد. <verse number="26" style="v"/>همان دم، روح پليد او را به زمين زد، نعره‌ای برآورد و از او خارج شد. <verse number="27" style="v"/>حيرت همهٔ حاضرين را فرو گرفت؛ ايشان با هيجان به يكديگر می‌گفتند: «اين ديگر چه نوع مكتب جديدی است؟ كلام او به قدری قدرت دارد كه حتی ارواح پليد نيز از او فرمان می‌برند!» <verse number="28" style="v"/>طولی نكشيد كه در تمام ايالت جليل خبر معجزهٔ عيسی پيچيد.</para>
  <para style="s1">عيسی بيماران بسياری را شفا می‌بخشد</para>
  <para style="p">
    <verse number="29" style="v"/>عيسی از كنيسه خارج شد، و به اتفاق يعقوب و يوحنا به خانهٔ شمعون و اندرياس رفت. <verse number="30" style="v"/>وقتی به خانه رسيدند، ديدند كه مادر زن شمعون تب كرده و خوابيده است؛ فوری به عيسی خبر دادند. <verse number="31" style="v"/>عيسی نزد او رفت، دستش را گرفت و او را برخيزاند. همان لحظه تبش قطع شد و برخاست و مشغول پذيرايی گرديد.</para>
  <para style="p">
    <verse number="32" style="v"/>هنگام غروب، مردم بيماران و ديوانگان را نزد عيسی آوردند تا شفايشان دهد. <verse number="33" style="v"/>تمام اهالی شهر نيز برای تماشا جلو در خانه گرد آمده بودند. <verse number="34" style="v"/>پس عيسی بيماران زيادی را شفا بخشيد و روحهای ناپاک بسياری را از ديوانه‌ها بيرون كرد، اما اجازه نداد ارواح ناپاک چيزی بگويند زيرا او را می‌شناختند.</para>
  <para style="s1">عيسی در جليل موعظه می‌کند</para>
  <para style="p">
    <verse number="35" style="v"/>صبح روز بعد، وقتی هنوز هوا تاريک بود، عيسی برخاست و تنها به صحرا رفت تا در آنجا دعا كند. <verse number="36" style="v"/>كمی بعد شمعون با سايرين به جستجوی او رفتند. <verse number="37" style="v"/>وقتی او را يافتند، گفتند: «همه به دنبال شما می‌گردند.» <verse number="38" style="v"/>ولی عيسی در جواب ايشان فرمود: «بايد به شهرهای ديگر هم بروم، تا به اهالی آنجا نيز پيغامم را برسانم، چون به خاطر همين به اينجا آمده‌ام.» <verse number="39" style="v"/>پس در تمام ايالت جليل سفر كرد و در كنيسه‌ها به تعليم و راهنمايی مردم پرداخت و ارواح پليد را از ديوانه‌ها بيرون كرد.</para>
  <para style="s1">عيسی جذامی را شفا می‌بخشد</para>
  <para style="p">
    <verse number="40" style="v"/>روزی يک جذامی آمده، نزد عيسی زانو زد و التماس‌كنان گفت: «اگر بخواهيد می‌توانيد مرا شفا دهيد.» <verse number="41" style="v"/>عيسی دلش بر او سوخت، دست خود را بر او گذاشت و فرمود: «البته كه می‌خواهم! شفا بياب.» <verse number="42" style="v"/>بلافاصله جذام او برطرف شد و شفا يافت. <verse number="43" style="v"/>هنگامی كه عيسی او را مرخص می‌نمود، با تأكيد زياد به او فرمود: <verse number="44" style="v"/>«بی‌درنگ نزد كاهن برو تا تو را معاينه كند. بين راه نيز با كسی صحبت نكن. آن هديه را هم كه موسی برای جذامی‌های شفا يافته تعيين كرده، با خودت ببر تا به همه ثابت شود كه شفا يافته‌ای.» <verse number="45" style="v"/>اما او همانطور كه می‌رفت، فرياد می‌زد كه شفا يافته است. در نتيجه، مردم دور عيسی جمع شدند، به طوری كه از آن به بعد ديگر نتوانست آزادانه وارد شهری شود. او مجبور بود پس از آن در بيابانها بماند، ولی مردم از همه جا نزد او می‌شتافتند.</para>
  <chapter number="2" style="c"/>
  <para style="s1">شفای افليج</para>
  <para style="p">
    <verse number="1-2" style="v"/>پس از چند روز، عيسی به كفرناحوم بازگشت و خبر ورود او فوری در شهر پيچيد. طولی نكشيد كه خانه‌ای كه عيسی در آن بود پر شد، به طوری كه حتی بيرون خانه نيز جای ايستادن نبود. در آن حال، او پيام خدا را برای مردم بيان می‌كرد.</para>
  <para style="p">
    <verse number="3" style="v"/>در همين هنگام، چهار نفر آمدند و مرد افليجی را بر تختی آوردند. <verse number="4" style="v"/>ولی نتوانستند خود را از لابلای جمعيت به عيسی برسانند. پس به پشت بام رفتند و سقف بالای سر عيسی را برداشتند و افليج را با تختش در مقابل پايهای او پايين فرستادند.</para>
  <para style="p">
    <verse number="5" style="v"/>وقتی عيسی ديد كه چقدر ايمانشان به او قوی است، به آن افليج فرمود: «پسرم گناهانت بخشيده شد!»</para>
  <para style="p">
    <verse number="6" style="v"/>بعضی از علمای مذهبی كه در آنجا نشسته بودند، پيش خود فكر كردند: <verse number="7" style="v"/>«عجب كفری! مگر او خداست كه چنين چيزی می‌گويد؟ غير از خدای يگانه چه كسی می‌تواند گناهان انسان را ببخشد.»</para>
  <para style="p">
    <verse number="8" style="v"/>عيسی همان لحظه در خود درک كرد كه چه فكر می‌كنند. پس رو به ايشان كرده، فرمود: «چرا از اين موضوع در انديشه‌ايد؟ <verse number="9" style="v"/>آيا فكر می‌كنيد بخشيدن گناهان انسان، از شفا دادن مرضش سختتر است؟ <verse number="10" style="v"/>حال ثابت می‌كنم كه سخن بيجايی نگفته‌ام، بلكه واقعاً اختيار و توانايی بخشيدن گناه بشر را دارم.» آنگاه رو به افليج كرد و به او فرمود: <verse number="11" style="v"/>«تو شفا يافته‌ای. بسترت را جمع كن و به خانه‌ات برو!»</para>
  <para style="p">
    <verse number="12" style="v"/>افليج از جا پريد و بلافاصله بستر خود را جمع كرد و در مقابل چشمان حيرت‌زدهٔ مردم، از آن خانه خارج شد. همه خدا را شكر می‌كردند و به يكديگر می‌گفتند: «تا به حال چنين چيزی نديده بوديم!»</para>
  <para style="s1">يک گناهكار شاگرد عيسی می‌شود</para>
  <para style="p">
    <verse number="13" style="v"/>عيسی بار ديگر به ساحل دريا رفت و مردم دور او حلقه زدند. عيسی نيز ايشان را تعليم می‌داد. <verse number="14" style="v"/>سپس هنگامی كه می‌رفت، لاوی پسر حلفی را ديد؛ او مأمور جمع‌آوری باج و خراج بود و در محل كارش نشسته بود. عيسی به او فرمود: «بيا و از من پيروی كن.» لاوی نيز بلافاصله به دنبال او به راه افتاد.</para>
  <para style="p">
    <verse number="15" style="v"/>آن شب لاوی تمام همكاران خود و افراد بدنام شهر را برای شام دعوت كرد تا عيسی و شاگردان او را ببينند. در بين طرفداران عيسی، اين گونه اشخاص زياد ديده می‌شدند. <verse number="16" style="v"/>اما بعضی از روحانيون يهود، وقتی عيسی را ديدند كه با چنين اشخاص بدنام سر يک سفره نشسته است، به شاگردان او گفتند: «چطور استاد شما رغبت می‌كند با اين اشخاص پست همنشين باشد؟»</para>
  <para style="p">
    <verse number="17" style="v"/>عيسی سخن آنان را شنيد و به ايشان فرمود: «بيماران به پزشک نياز دارند، نه اشخاص سالم. من نيز آمده‌ام تا گمراهان را به راه راست دعوت كنم نه كسانی را كه خود را عادل و مقدس می‌پندارند.»</para>
  <para style="s1">سؤال دربارهٔ روزه</para>
  <para style="p">
    <verse number="18" style="v"/>پيروان يحيی و نيز فريسيان عادت داشتند به طور مرتب روزه بگيرند. پس عده‌ای نزد عيسی آمدند و از او پرسيدند: «چرا شاگردان شما، مانند پيروان يحيی و فريسيان، روزه نمی‌گيرند؟»</para>
  <para style="p">
    <verse number="19" style="v"/>عيسی به ايشان فرمود: «آيا دوستان داماد در جشن عروسی روزه می‌گيرند؟ آيا تا موقعی كه داماد همراه ايشان است، بايد غصه‌دار باشند؟ هرگز! <verse number="20" style="v"/>ولی روزی كه داماد از ايشان جدا شد، روزه خواهند گرفت. <verse number="21" style="v"/>از اين گذشته، روزهٔ شما يكی از مراسم كهنه‌ای است كه با روش جديد من سازگار نمی‌باشد. مثل اينست كه يک تكه پارچهٔ نو را به لباس كهنه وصله كنيد؛ می‌دانيد چه می‌شود؟ بزودی وصله جدا می‌شود و پارگی لباس بدتر از اول می‌گردد. <verse number="22" style="v"/>همچنين، خودتان بهتر می‌دانيد كه شراب تازه را در مَشک كهنه نمی‌ريزند، چون مَشک كهنه می‌تركد؛ آنگاه هم شراب از بين می‌رود و هم مَشک. شراب تازه را بايد در مَشک تازه ريخت.»</para>
  <para style="s1">دين برای انسان يا انسان برای دين</para>
  <para style="p">
    <verse number="23" style="v"/>يک روز شنبه، كه روز مقدس يهود است، عيسی و شاگردانش از ميان كشتزارها می‌گذشتند. در همان حال كه می‌رفتند، شاگردان خوشه‌های گندم را می‌چيدند و دانه‌هايش را می‌خوردند. <verse number="24" style="v"/>برخی از روحانيون يهود به عيسی گفتند: «پيروانت نبايد اين كار را بكنند، چون برخلاف دستورات مذهبی ماست. امروز شنبه و روز استراحت است و نبايد دست به هيچ كاری زد.»</para>
  <para style="p">
    <verse number="25" style="v"/>اما عيسی پاسخ داد: «مگر در تورات نخوانده‌ايد كه داوود و يارانش وقتی گرسنه بودند، چه كردند؟ <verse number="26" style="v"/>زمانی كه ابياتار، كاهن اعظم بود، ايشان وارد خانهٔ خدا شدند و نان مقدس را خوردند، در حالی که فقط كاهنان اجازه داشتند آن نان را بخورند. آيا آن كار برخلاف دستورات مذهبی نبود؟» <verse number="27" style="v"/>سپس افزود: «روز شنبه برای استراحت انسان بوجود آمد، نه انسان برای روز شنبه. <verse number="28" style="v"/>من صاحب اختيار روز شنبه هستم و اختيار دارم بگويم مردم در روزهای شنبه چه بايد بكنند و چه نبايد بكنند.»</para>
  <chapter number="3" style="c"/>
  <para style="s1">شفا در روز شنبه</para>
  <para style="p">
    <verse number="1" style="v"/>در كفرناحوم عيسی بار ديگر به كنيسه رفت و در آنجا مردی را ديد كه دستش از كار افتاده بود. <verse number="2" style="v"/>آن روز شنبه بود؛ به همين دليل مخالفانش مواظب بودند تا اگر آن مرد را در آن روز شفا بخشد، اين موضوع را بهانه‌ای قرار دهند و او را متهم كنند به اينكه دستورات مذهبی را زير پا می‌گذارد.</para>
  <para style="p">
    <verse number="3" style="v"/>عيسی از آن مرد خواست كه در مقابل همه بايستد. <verse number="4" style="v"/>سپس رو به مخالفانش كرد و فرمود: «به نظر شما روز شنبه برای چيست؟ برای نيكی كردن است يا بدی كردن؟ برای نجات دادن جان است يا برای هلاک ساختن آن؟» هيچكس حرفی نزد. <verse number="5" style="v"/>عيسی كه از سنگدلی آنان به خشم آمده بود، نگاهی غضب‌آلود بر ايشان انداخت، و به آن مرد فرمود: «دستت را دراز كن!» مرد دستش را دراز كرد و همان لحظه شفا يافت.</para>
  <para style="p">
    <verse number="6" style="v"/>فريسيان بلافاصله از كنيسه خارج شدند و نزد افراد حزب «هيروديان» رفتند و با يكديگر مشورت كردند تا راهی بيابند كه عيسی را بكشند.</para>
  <para style="s1">جماعت از عيسی پيروی می‌کند</para>
  <para style="p">
    <verse number="7-8" style="v"/>در اين ضمن، عيسی به همراه پيروانش به سوی ساحل درياچه رفت و جمعی بيشمار از اهالی جليل و يهوديه و اورشليم و همچنين از سرزمين ادوميه و از آن طرف رود اردن، حتی از صور و صيدون به دنبالش روانه شدند، زيرا خبر معجزات او را شنيده بودند. <verse number="9" style="v"/>جمعيت به قدری زياد بود كه به شاگردانش فرمود قايقی برايش آماده نگاه دارند تا اگر لازم شد سوار شده، از ازدحام مردم دور بماند، <verse number="10" style="v"/>زيرا آن روز، بسياری را شفا می‌بخشيد، به طوری كه تمام بيماران به سوی او هجوم می‌آوردند تا به او دست بزنند و شفا بيابند. <verse number="11" style="v"/>كسانی نيز كه گرفتار ارواح پليد بودند، وقتی چشمشان به او می‌افتاد، در مقابلش به خاک می‌افتادند و فرياد برآورده، می‌گفتند: «تو فرزند خدا هستی!» <verse number="12" style="v"/>ولی عيسی با تأكيد زياد، به آنها می‌فرمود كه نزد مردم او را شهرت ندهند.</para>
  <para style="s1">دوازده شاگرد عيسی</para>
  <para style="p">
    <verse number="13" style="v"/>سپس عيسی به تپه‌ای برآمد و از آنانی كه منظور نظرش بودند، دعوت كرد تا نزد او بروند.</para>
  <para style="p">
    <verse number="14-15" style="v"/>سپس، از ميانشان دوازده نفر را برگزيد تا شاگردان هميشگی او باشند و ايشان را بفرستد كه پيام خدا را به گوش مردم برسانند، بيماران را شفا دهند و ارواح پليد را بيرون كنند.</para>
  <para style="p">
    <verse number="16-19" style="v"/>آن دوازده نفر اينان هستند: شمعون (كه عيسی او را «پِطرُس» لقب داد)؛ يعقوب و يوحَنّا (كه پسران زبدی بودند و عيسی آنان را «پسران رعد» لقب داد)؛ اندرياس، فيليپ، بَرتولُما، متّیٰ، توما، يعقوب (پسر حلفی)، تِدّی، شَمعون (عضو حزبی بود كه برای برانداختن دولت روم در اسرائيل فعاليت می‌كرد)؛ و يهودا اِسخَريوطی (همان كه بعداً به عيسی خيانت كرد).</para>
  <para style="s1">تهمت ناروا به عيسی</para>
  <para style="p">
    <verse number="20" style="v"/>وقتی عيسی به خانه‌ای كه محل اقامتش بود بازگشت، باز عدهٔ زيادی جمع شدند، به طوری كه حتی فرصت غذا خوردن نيز پيدا نكرد. <verse number="21" style="v"/>نزديكانش با شنيدن اين خبر آمدند تا او را به خانه‌اش ببرند، چون فكر می‌كردند عقلش را از دست داده است.</para>
  <para style="p">
    <verse number="22" style="v"/>عده‌ای از علمای دينی نيز كه از اورشليم آمده بودند، می‌گفتند: «شيطان كه رئيس ارواح ناپاک است به جلدش رفته، و به همين دليل روحهای ناپاک از او فرمان می‌برند.»</para>
  <para style="p">
    <verse number="23" style="v"/>عيسی ايشان را خواست و مَثَلها زده، از ايشان پرسيد: «چگونه ممكن است شيطان خودش را بيرون براند؟ <verse number="24" style="v"/>مملكتی كه بين مردمش دو دستگی ايجاد شود، نابود می‌شود. <verse number="25" style="v"/>خانواده‌ای كه بين اعضايش تفرقه باشد، از هم می‌پاشد. <verse number="26" style="v"/>و اگر شيطان با خودش می‌جنگيد، قادر به انجام هيچ كاری نمی‌شد و تا به حال نابود شده بود. <verse number="27" style="v"/>در واقع، كسی نمی‌تواند وارد خانهٔ شخصی نيرومند شود و دارايی و اموالش را غارت كند، مگر اينكه اول آن شخص را ببندد و بعد به غارت بپردازد. برای بيرون كردن ارواح پليد نيز بايد اول شيطان را بست. <verse number="28" style="v"/>عين حقيقت را به شما می‌گويم كه هر گناهی كه انسان مرتكب شود، قابل بخشش می‌باشد، حتی اگر كفر به من باشد. <verse number="29" style="v"/>ولی اگر كسی به روح‌القدس كفر گويد، خدا هرگز او را نخواهد بخشيد و بار اين گناه تا ابد بر دوش او خواهد ماند.»</para>
  <para style="p">
    <verse number="30" style="v"/>عيسی اين را به اين علت گفت كه مردم به جای اينكه معجزات او را ناشی از قدرت روح‌القدس بدانند، می‌گفتند كه او به قدرت شيطان معجزه می‌كند.</para>
  <para style="s1">خانواده راستين عيسی</para>
  <para style="p">
    <verse number="31" style="v"/>آنگاه مادر و برادران عيسی آمدند و بيرون آن خانهٔ شلوغ، منتظرش شدند و كسی را فرستادند تا او را خبر كند. <verse number="32" style="v"/>در حالی که عيسی در ميان عده‌ای نشسته بود، به او پيغام داده، گفتند: «مادر و برادرانت بيرون منتظر هستند.»</para>
  <para style="p">
    <verse number="33" style="v"/>در پاسخ ايشان فرمود: «مادر من كيست؟ برادرانم چه كسانی هستند؟» <verse number="34" style="v"/>و نگاهی به آنانی كه در اطرافش نشسته بودند، انداخت و فرمود: «اينان مادر و برادرانم هستند. <verse number="35" style="v"/>هر كه خواست خدا را بجا آورد، او برادر و خواهر و مادر من است.»</para>
  <chapter number="4" style="c"/>
  <para style="s1">حكايت كشاورز</para>
  <para style="p">
    <verse number="1-2" style="v"/>بار ديگر عيسی در كنار درياچه به تعليم مردم پرداخت و جمعيتی بزرگ نزدش گرد آمدند، به طوری كه مجبور شد در قايقی بنشيند و كمی از ساحل فاصله بگيرد و از همانجا با مردم سخن گويد. او وقتی می‌خواست چيزی به مردم بياموزد، معمولاً آن را به صورت داستان بيان می‌كرد. مثلاً يكبار اين داستان را نقل كرد:</para>
  <para style="p">
    <verse number="3" style="v"/>«گوش كنيد! روزی كشاورزی رفت تا در مزرعه‌اش تخم بكارد. <verse number="4" style="v"/>هنگامی كه تخم می‌پاشيد، مقداری از تخمها در جاده افتادند و پرنده‌ها آمده، آنها را از آن زمين خشک برداشتند و خوردند. <verse number="5-6" style="v"/>مقداری نيز روی خاكی افتادند كه زيرش سنگ بود؛ به همين خاطر زود سبز شدند، ولی طولی نكشيد كه زير حرارت آفتاب سوختند و از بين رفتند، چون ريشهٔ محكمی نداشتند. <verse number="7" style="v"/>بعضی از تخمها نيز در ميان خارها ريخت؛ خارها دور آنها را گرفتند و نگذاشتند ثمری بدهند. <verse number="8" style="v"/>اما مقداری از تخمها در زمين خوب و حاصلخيز افتادند و سی برابر زيادتر و بعضی‌ها تا شصت و حتی صد برابر ثمر دادند. <verse number="9" style="v"/>اگر گوش داريد، گوش كنيد!»</para>
  <para style="p">
    <verse number="10" style="v"/>پس از آن، وقتی آن دوازده نفر و ساير پيروانش با او تنها بودند، از او پرسيدند: «منظور از اين داستان چه بود؟»</para>
  <para style="p">
    <verse number="11" style="v"/>عيسی جواب داد: «خدا به شما اين اجازه را عطا فرموده تا اسرار ملكوتش را درک نماييد. ولی برای آنانی كه از من پيروی نمی‌كنند، بايد همه چيزها را به صورت مُعّما و مثل بيان كرد. <verse number="12" style="v"/>همانطور كه يكی از پيامبران فرموده: با اينكه می‌بينند و می‌شنوند، اما چيزی درک نمی‌كنند و به سوی خدا برنمی‌گردند تا خدا گناهانشان را ببخشد.»</para>
  <para style="p">
    <verse number="13" style="v"/>سپس به ايشان گفت: «اگر منظور اين مَثَل را درک نكرديد، مَثَلهای ديگر را كه خواهم گفت، چگونه خواهيد فهميد؟ <verse number="14" style="v"/>منظور از كشاورز كسی است كه پيام خدا را مانند تخم در دل مردم می‌كارد. <verse number="15" style="v"/>آن جادهٔ خشک كه بعضی تخمها بر آن افتاد، دل سنگ كسانی است كه پيام خدا را می‌شنوند، ولی چون قلبشان سخت است، فوراً شيطان می‌آيد و آنچه را كاشته شده است می‌ربايد. <verse number="16" style="v"/>خاكی كه زيرش سنگ بود، دل كسانی است كه با خوشحالی پيام خدا را می‌شنوند. <verse number="17" style="v"/>ولی مانند آن نهال تازه، چون ريشهٔ عميقی نمی‌دوانند، دوام نمی‌آورند. اينها گرچه اول خوب پيش می‌روند ولی همين كه به خاطر كلام آزار و اذيتی ببينند، فوری ايمان خود را از دست می‌دهند. <verse number="18" style="v"/>زمينی كه از خارها پوشيده شده بود، مانند قلب اشخاصی است كه پيام را قبول می‌كنند، <verse number="19" style="v"/>اما چيزی نمی‌گذرد كه گرفتاريهای زندگی، عشق به ثروت، شهرت‌طلبی و علاقه به چيزهای ديگر آنقدر فكرشان را مشغول می‌كند كه ديگر جايی برای پيام خدا در قلبشان باقی نمی‌ماند؛ در نتيجه هيچ ثمره‌ای به بار نمی‌آيد. <verse number="20" style="v"/>و اما زمين خوب و حاصلخيز، دل انسانهايی است كه پيام خدا را با جان و دل می‌پذيرند و در مقابل، سی برابر، شصت و حتی صد برابر ثمر می‌دهند.»</para>
  <para style="s1">مَثَل چراغ</para>
  <para style="p">
    <verse number="21" style="v"/>سپس از ايشان پرسيد: «چراغی را كه روشن می‌كنند، آيا زير جعبه يا تخت پنهان می‌نمايند؟ نه، بلكه آن را روی پايه می‌گذارند تا نورش بر همه بتابد. <verse number="22" style="v"/>همينطور نيز هر چه پنهان و نادانسته است، روزی آشكار و واضح خواهد شد. <verse number="23" style="v"/>اگر گوش شنوا داريد، گوش كنيد.</para>
  <para style="p">
    <verse number="24" style="v"/>«دقت كنيد تا آنچه را كه می‌شنويد، انجام دهيد. چون هر چقدر در انجام آنها بكوشيد، سخنانم را بهتر درک خواهيد كرد. <verse number="25" style="v"/>زيرا هر كه چيزی داشته باشد، باز هم به او بيشتر عطا خواهد شد؛ و كسی كه چيزی نداشته باشد، حتی چيز كمی هم كه دارد از او گرفته خواهد شد.</para>
  <para style="s1">مَثَل رشد دانه</para>
  <para style="p">
    <verse number="26" style="v"/>«حال، داستان ديگری تعريف می‌كنم تا بدانيد ملكوت خدا چگونه است: كشاورزی در مزرعه‌اش تخم پاشيد و رفت. <verse number="27" style="v"/>روزها گذشت و كم‌كم تخم سبز شد و رشد كرد بدون آنكه كشاورز بداند چگونه اين امر اتفاق افتاد. <verse number="28" style="v"/>زيرا زمين بدون كمک كسی، خودش تخم را به ثمر می‌آورد. يعنی اول ساقه بالا می‌آيد، بعد خوشه درست می‌شود، و بعد از آن دانهٔ كامل در خوشه ايجاد می‌شود. <verse number="29" style="v"/>و وقتی ثمر رسيد، كشاورز داس را برمی‌دارد تا محصول را درو كند.»</para>
  <para style="s1">مَثَل دانه خردل</para>
  <para style="p">
    <verse number="30" style="v"/>سپس گفت: «چطور می‌توانم ملكوت خدا را برای شما تشريح كنم؟ با چه مثلی آن را برايتان شرح دهم؟ <verse number="31-32" style="v"/>مانند دانهٔ خردل است كه گرچه يكی از كوچكترين دانه‌هاست، ولی وقتی كاشته شد، از همهٔ گياهان بزرگتر می‌شود و شاخه‌های بلند می‌آورد، به طوری كه پرندگان می‌توانند زير سايه‌اش آشيانه كنند.»</para>
  <para style="p">
    <verse number="33" style="v"/>او پيام خدا را تا آنجا كه مردم می‌توانستند بفهمند، به صورت داستان و با مَثَلهای بسيار برای ايشان بيان می‌فرمود. <verse number="34" style="v"/>در واقع عيسی هميشه به صورت داستان و مثل به مردم تعليم می‌داد. ولی وقتی با شاگردانش تنها می‌شد، معنی تمام آنها را به ايشان می‌گفت.</para>
  <para style="s1">عيسی طوفان دريا را آرام می‌كند</para>
  <para style="p">
    <verse number="35" style="v"/>غروب آن روز، عيسی به شاگردانش فرمود: «به كنارهٔ ديگر درياچه برويم.» <verse number="36" style="v"/>پس آن عده‌ای را كه در ساحل گرد آمده بودند، روانه كردند و با همان قايقی كه عيسی در آن نشسته بود، به راه افتادند. البته عده‌ای نيز با قايقهای ديگر همراهشان رفتند. <verse number="37" style="v"/>چيزی نگذشت كه طوفانی شديد درگرفت. امواج سهمگين، قايق را آنچنان در هم می‌كوبيد كه نزديک بود از آب پر شده، غرق شود. <verse number="38" style="v"/>اما عيسی در انتهای قايق آسوده‌خاطر، سر را بر بالشی گذاشته و خوابيده بود. شاگردان سراسيمه او را بيدار كردند و گفتند: «استاد، استاد، داريم غرق می‌شويم. اصلاً هيچ به فكر ما نيستيد؟!» <verse number="39" style="v"/>او برخاست و به باد و دريا فرمان داد: «آرام شو!» همان لحظه باد از وزيدن باز ايستاد و همه جا آرامی كامل برقرار شد. <verse number="40" style="v"/>عيسی به شاگردانش فرمود: «چرا اينقدر ترسيده بوديد؟ آيا هنوز هم به من اعتماد نداريد؟» <verse number="41" style="v"/>ايشان در حالی که ترس سراسر وجودشان را فرا گرفته بود، به يكديگر می‌گفتند: «اين ديگر چگونه انسانی است كه حتی باد و دريا هم اطاعتش می‌كنند!»</para>
  <chapter number="5" style="c"/>
  <para style="s1">عيسی ديوانه‌ای را شفا می‌بخشد</para>
  <para style="p">
    <verse number="1" style="v"/>به اين ترتيب به آن طرف درياچه، به سرزمين جدری‌ها رسيدند. <verse number="2" style="v"/>هنگامی كه عيسی پا به ساحل می‌گذاشت، شخصی كه گرفتار روح ناپاک بود از قبرستان بيرون آمد و به سوی او دويد. <verse number="3" style="v"/>اين مرد هميشه در قبرستان به سر می‌برد، و هيچكس نمی‌توانست حتی با زنجير نيز او را ببندد، <verse number="4" style="v"/>چون بارها او را به زنجير كشيده و دست و پايش را نيز در كُنده بسته بودند، ولی زنجيرها را پاره كرده و كُنده‌ها را هم شكسته بود. او به قدری نيرومند بود كه كسی نمی‌توانست او را رام كند. <verse number="5" style="v"/>روز و شب در كوهستان و قبرستان نعره می‌كشيد و خود را به سنگهای تيز می‌زد و زخمی می‌كرد.</para>
  <para style="p">
    <verse number="6" style="v"/>وقتی عيسی را از دور ديد، دوان‌دوان خود را به او رساند و در مقابلش به خاک افتاد. <verse number="7-8" style="v"/>عيسی به روح ناپاكی كه در آن مرد بود فرمان داد: «ای روح ناپاک از اين مرد خارج شو!» روح ناپاک از دهان آن مرد فريادی بلند برآورد و گفت: «ای عيسی، ای فرزند خدای متعال، برای چه به سراغ ما آمده‌ای؟ ترا به خدا مرا عذاب نده!» <verse number="9" style="v"/>عيسی از او پرسيد: «نام تو چيست؟» روح ناپاک از زبان مرد جواب داد: «نام من قُشون است، چون ما عدهٔ زيادی هستيم كه داخل اين مرد شده‌ايم.» <verse number="10" style="v"/>ارواح پليد شروع به خواهش و تمنا كردند كه از آن سرزمين بيرونشان نكند. <verse number="11" style="v"/>اتفاقاً يک گله خوک در بلندی كنار درياچه می‌چريدند. <verse number="12" style="v"/>پس ارواح پليد از او استدعا كرده، گفتند: «ما را داخل خوكها بفرست!» <verse number="13" style="v"/>عيسی خواهش آنها را پذيرفت؛ پس همهٔ روحهای ناپاک از آن مرد بيرون آمدند و داخل خوكها شدند و تمام آن گلهٔ بزرگ كه حدود دو هزار خوک بود، از سراشيبی تپه به درياچه ريختند و خفه شدند.</para>
  <para style="p">
    <verse number="14" style="v"/>خوک‌چرانها به شهر و دهات اطراف فرار كردند و به هر جا كه می‌رسيدند، به مردم خبر می‌دادند، مردم با عجله می‌آمدند تا ماجرا را ببينند. <verse number="15" style="v"/>طولی نكشيد كه عدهٔ زيادی دور عيسی جمع شدند. ولی وقتی آن ديوانه را كه روح ناپاک داشت، ديدند كه آرام نشسته، لباسی پوشيده و كاملاً عاقل شده است، ترسيدند. <verse number="16" style="v"/>كسانی كه به چشم خود ديده بودند چه اتفاقی افتاده بود، آن را برای همه تعريف می‌كردند، <verse number="17" style="v"/>به طوری كه چيزی نگذشت كه جمعيت بزرگی جمع شدند و از عيسی خواهش كردند كه از سرزمينشان برود و ديگر كاری به كارشان نداشته باشد.</para>
  <para style="p">
    <verse number="18" style="v"/>عيسی نيز به سوی قايق بازگشت تا آنجا را ترک گويد، ولی آن مردی كه شفا يافته بود از او خواهش كرد تا او را نيز همراه خود ببرد. <verse number="19" style="v"/>ولی عيسی خواهش او را نپذيرفت و به او فرمود: «به خانه‌ات برگرد و به اقوام و آشنايانت بگو كه خدا برای تو چه كرده و چگونه لطف او شامل حال تو شده است.»</para>
  <para style="p">
    <verse number="20" style="v"/>او نيز روانه شد و در تمام سرزمين دكاپوليس برای همه بازگو می‌كرد كه عيسی چه كار بزرگی برايش انجام داده، و همه از شنيدن آن مبهوت می‌شدند.</para>
  <para style="s1">عيسی دختری را زنده می‌كند و زنی را شفا می‌بخشد</para>
  <para style="p">
    <verse number="21" style="v"/>عيسی سوار قايق شد و به آن سوی درياچه رفت. وقتی به ساحل رسيد، عدهٔ زيادی نزدش گرد آمدند. <verse number="22" style="v"/>در اين هنگام مردی به نام يايروس كه سرپرست عبادتگاه يهوديان آن شهر بود، خود را به عيسی رساند و در مقابل پايهای او به خاک افتاد. <verse number="23" style="v"/>او التماس‌كنان گفت: «دختر كوچكم در حال مرگ است؛ از شما خواهش می‌كنم بياييد و دستتان را بر او بگذاريد تا شفا يابد و نميرد.»</para>
  <para style="p">
    <verse number="24" style="v"/>عيسی با او به راه افتاد. در همان حال، عدهٔ بيشماری نيز به دنبالش روانه شدند، و به قدری زياد بودند كه از هر طرف بر او فشار می‌آوردند.</para>
  <para style="p">
    <verse number="25" style="v"/>در ميان آن جمعيت، زنی بود كه مدت دوازده سال خونريزی داشت. <verse number="26" style="v"/>با اينكه برای معالجه، به پزشكان بسياری مراجعه كرده بود و برای اين كار تمام دارايی‌اش را نيز از دست داده بود، ولی هيچ نتيجه‌ای نگرفته بود بلكه برعكس رفته‌رفته بدتر هم شده بود. <verse number="27" style="v"/>ولی او شنيده بود كه عيسی بيماران را شفا می‌بخشد. به همين دليل، خود را از ميان مردم به پشت سر عيسی رساند و به لباسش دست زد، <verse number="28" style="v"/>چون با خود گفته بود كه «اگر فقط دستم به لباسش برسد، شفا پيدا می‌كنم.» <verse number="29" style="v"/>پس همين كار را كرد و خونريزی‌اش قطع شد و خود نيز متوجه شد كه شفا يافته است.</para>
  <para style="p">
    <verse number="30" style="v"/>عيسی نيز فوراً احساس كرد كه از وجودش نيرويی خارج شد. پس به اطراف نگاهی كرد و پرسيد: «چه كسی به لباس من دست زد؟»</para>
  <para style="p">
    <verse number="31" style="v"/>شاگردانش با تعجب به او گفتند: «می‌بينيد كه از همه طرف به شما فشار می‌آورند، و می‌پرسيد چه كسی به شما دست زد؟»</para>
  <para style="p">
    <verse number="32" style="v"/>ولی عيسی همچنان به اطراف نگاه می‌كرد تا كسی را كه به لباسش دست زده بود پيدا كند. <verse number="33" style="v"/>آن زن كه آگاه بود چه اتفاقی برايش افتاده، با ترس و لرز پيش آمد و در مقابل پايهای عيسی به زمين افتاد و گفت كه چه كرده است.</para>
  <para style="p">
    <verse number="34" style="v"/>عيسی به او فرمود: «دخترم، ايمانت تو را شفا داده! به سلامت برو و هميشه سالم باش!»</para>
  <para style="p">
    <verse number="35" style="v"/>هنگامی كه عيسی مشغول صحبت بود، از خانهٔ يايروس خبر آوردند كه دخترش فوت كرده و ديگر لزومی ندارد مزاحم عيسی شود.</para>
  <para style="p">
    <verse number="36" style="v"/>وقتی عيسی اين را شنيد، فوراً رو به يايروس كرد و فرمود: «نترس! فقط به من ايمان داشته باش!» <verse number="37" style="v"/>اين را گفت و اجازه نداد غير از پطرس، يعقوب و يوحنا كسی ديگر همراهش به خانهٔ يايروس برود.</para>
  <para style="p">
    <verse number="38" style="v"/>وقتی به خانهٔ يايروس رسيدند، ديدند عده‌ای پريشانحال، با صدای بلند شيون و زاری می‌كنند. <verse number="39" style="v"/>عيسی داخل شد و به ايشان فرمود: «چرا گريه و زاری راه انداخته‌ايد؟ دختر نمرده، خوابيده است.»</para>
  <para style="p">
    <verse number="40" style="v"/>مردم با شنيدن اين سخن، خندهٔ تلخی كرده، او را مسخره نمودند؛ ولی عيسی همه را بيرون كرد و با پدر و مادر و آن سه شاگرد، وارد اتاقی شد كه دختر در آن آراميده بود.</para>
  <para style="p">
    <verse number="41" style="v"/>عيسی دستش را گرفت و فرمود: «دخترم، بلند شو!» <verse number="42" style="v"/>آن دختر كه دوازده سال بيشتر نداشت، فوری برخاست و شروع به راه رفتن كرد. پدر و مادرش با ديدن اين معجزه، غرق در حيرت و شگفتی شدند. <verse number="43" style="v"/>عيسی با تأكيد بسيار به ايشان فرمود تا ماجرا را به كسی نگويند و گفت كه به دختر غذا دهند.</para>
  <chapter number="6" style="c"/>
  <para style="s1">پيامبر در شهر خود احترامی ندارد</para>
  <para style="p">
    <verse number="1" style="v"/>آنگاه عيسی از آن ديار روانه شد و همراه شاگردانش به ناصره، شهری كه در آن بزرگ شده بود، بازگشت. <verse number="2" style="v"/>روز شنبه به كنيسه رفت تا تعليم دهد. مردم از حكمت و معجزات او غرق در شگفتی شدند، مخصوصاً كه همشهری ايشان نيز بود. آنان می‌گفتند: «مگر او چه چيز از ما بيشتر دارد؟ <verse number="3" style="v"/>او كه همان نجّار است و مادرش مريم و برادرانش هم يعقوب و يوشا و يهودا و شمعون هستند؛ خواهرانش نيز در ميان ما زندگی می‌كنند.» و بدين ترتيب غرورشان اجازه نداد با احترام به سخنان او گوش فرا دهند.</para>
  <para style="p">
    <verse number="4" style="v"/>عيسی به ايشان فرمود: «پيامبر را همه جا گرامی می‌دارند، مگر در شهر خود و ميان خويشاوندان و خانوادهٔ خويش.» <verse number="5" style="v"/>و او نتوانست معجزهٔ بزرگی در آن شهر انجام دهد چون مردم به او ايمان نداشتند. فقط دست خود را بر چند بيمار گذاشت و ايشان را شفا بخشيد. <verse number="6" style="v"/>عيسی نمی‌توانست باور كند كه همشهريان او تا اين حد بی‌ايمان باشند.</para>
  <para style="s1">مأموريت دوازده شاگرد عيسی</para>
  <para style="p">آنگاه عيسی به دهكده‌ها رفته، به تعليم دادن مردم پرداخت.</para>
  <para style="p">
    <verse number="7" style="v"/>او دوازده شاگرد خود را فرا خواند و ايشان را دو به دو فرستاد و به ايشان قدرت داد تا ارواح پليد را از مردم بيرون كنند. <verse number="8" style="v"/>در ضمن به ايشان فرمود: «جز چوبدستی چيزی همراه خود نبريد. نه خوراک، نه پوشاک، نه پول در كمربند خود، <verse number="9" style="v"/>و نه حتی كفش و لباس اضافی. <verse number="10" style="v"/>به هر دِهی كه رسيديد، فقط در يک خانه بمانيد و تا وقتی در آن دِه هستيد محل اقامت خود را عوض نكنيد. <verse number="11" style="v"/>اگر در جايی شما را نپذيرفتند و حاضر نبودند به سخنانتان گوش دهند، از آنجا بيرون برويد و گرد و خاكی را كه از آن ده بر پايهايتان نشسته است پاک كنيد، تا نشان دهيد كه آنان چه فرصتی را از دست داده‌اند.»</para>
  <para style="p">
    <verse number="12" style="v"/>پس ايشان رفته، همهٔ مردم را به توبه از گناهان دعوت كردند. <verse number="13" style="v"/>ايشان روحهای ناپاک زيادی را بيرون كردند و بر سر بيماران بسياری روغن زيتون ماليده، آنان را شفا دادند.</para>
  <para style="s1">مرگ يحيی</para>
  <para style="p">
    <verse number="14" style="v"/>طولی نكشيد كه خبر كارهای عيسی به گوش هيروديس پادشاه رسيد زيرا همه جا گفتگو دربارهٔ معجزات او بود. بعضی گمان می‌كردند عيسی همان يحيی است كه زنده شده و می‌گفتند: «برای همين است كه چنين معجزاتی می‌كند.» <verse number="15" style="v"/>عده‌ای نيز بر اين گمان بودند كه او همان الياس پيغمبر می‌باشد كه ظهور كرده است. ديگران نيز می‌گفتند كه او پيامبری است مانند پيامبران بزرگ گذشته. <verse number="16" style="v"/>اما هيروديس می‌گفت: «نه، اين بايد همان يحيی باشد كه من سرش را از تن جدا كردم، و حالا دوباره زنده شده است.»</para>
  <para style="p">
    <verse number="17-18" style="v"/>ماجرا چنين بود كه هيروديس سربازانی فرستاده، يحيی را دستگير كرده، به زندان انداخته بود، زيرا او به هيروديس می‌گفت: «ازدواج تو با هيروديا، همسر برادرت فيليپ، كار درستی نيست.» <verse number="19" style="v"/>هيروديا از يحيی كينه به دل داشت و می‌خواست او را بكشد، اما اين كار بدون اجازهٔ هيروديس ممكن نبود. <verse number="20" style="v"/>هيروديس به يحيی احترام می‌گذاشت چون می‌دانست كه او مرد نيک و مقدسی است؛ بنابراين، از او حمايت می‌كرد و هرگاه با يحيی گفتگو می‌نمود، وجدانش ناراحت می‌شد. با اين حال دوست می‌داشت سخنان او را بشنود.</para>
  <para style="p">
    <verse number="21" style="v"/>اما سرانجام فرصت مناسبی برای هيروديا پيش آمد. به اين ترتيب كه هيروديس در روز تولد خود، ضيافتی ترتيب داد و همهٔ درباريان و فرماندهان و بزرگان ايالت جليل را دعوت كرد. <verse number="22-23" style="v"/>آنگاه دختر هيروديا وارد مجلس شد و برای مهمانان رقصيد و همه را شاد كرد. پس هيروديس پادشاه برای او قسم خورد و گفت: «هر چه می‌خواهی بگو تا به تو بدهم؛ حتی اگر نصف مملكتم را بخواهی به تو خواهم داد.» <verse number="24" style="v"/>دختر بی‌درنگ نزد مادرش رفت تا با او مشورت كند. مادر به او گفت: «سر يحيی را درخواست كن!» <verse number="25" style="v"/>دختر با عجله برگشت و درخواستش را به پادشاه گفت: «سر يحيی را می‌خواهم. آن را در يک سينی به من بدهيد.»</para>
  <para style="p">
    <verse number="26" style="v"/>پادشاه بسيار اندوهگين شد، ولی چون نمی‌توانست قول خود را در مقابل مهمانان زير پا بگذارد، <verse number="27" style="v"/>يكی از جلادان را به زندان فرستاد تا سر يحيی را از تن جدا كند و برايش بياورد. <verse number="28" style="v"/>جلاد نيز به زندان رفت و سر يحيی را بريد و آن را در يک سينی برای دختر آورد. او نيز سر بريده را نزد مادرش برد.</para>
  <para style="p">
    <verse number="29" style="v"/>هنگامی كه مريدان يحيی از ماجرا باخبر شدند، آمدند و جنازهٔ او را برده، به خاک سپردند.</para>
  <para style="s1">غذا دادن به ۵,۰۰۰ نفر</para>
  <para style="p">
    <verse number="30" style="v"/>پس از مدتی، شاگردان عيسی از سفر برگشتند و او را از كارهايی كه كرده و تعاليمی كه داده بودند، آگاه ساختند. <verse number="31" style="v"/>عيسی به ايشان گفت: «بياييد از غوغای جمعيت كمی دور شويم و استراحت كنيم.» رفت و آمد مردم آنقدر زياد بود كه حتی فرصت نمی‌كردند چيزی بخورند. <verse number="32" style="v"/>پس سوار قايقی شدند تا به جای خلوتی بروند. <verse number="33" style="v"/>وقتی مردم ديدند كه ايشان می‌روند، در كنار دريا آنقدر دويدند تا به مقصد ايشان رسيدند و پيش از آنكه عيسی و شاگردانش از قايق پياده شوند، در آن محل حاضر بودند. <verse number="34" style="v"/>وقتی عيسی پا به ساحل گذاشت مردم طبق معمول دور او جمع شدند. او دلش به حال ايشان سوخت چون مانند گوسفندان بی‌شبان بودند. پس تعاليم بسياری به ايشان داد.</para>
  <para style="p">
    <verse number="35-36" style="v"/>نزديک غروب، شاگردان نزد او آمدند و گفتند: «به مردم بگوييد به دهات اطراف بروند و برای خود خوراک تهيه كنند، چون در اين جای دور افتاده، چيزی برای خوردن پيدا نمی‌شود. هوا نيز رو به تاريكی می‌رود.»</para>
  <para style="p">
    <verse number="37" style="v"/>ولی عيسی فرمود: «شما خودتان به ايشان خوراک بدهيد.»</para>
  <para style="p">پرسيدند: «با دست خالی؟ می‌دانی چقدر پول می‌خواهد تا بتوانيم به اين جمعيت خوراک بدهيم؟»</para>
  <para style="p">
    <verse number="38" style="v"/>عيسی فرمود: «برويد ببينيد چقدر نان داريم.»</para>
  <para style="p">پس از تحقيق، آمدند و گفتند كه پنج نان و دو ماهی دارند. <verse number="39-40" style="v"/>آنگاه عيسی به مردم فرمود تا بر روی زمين بنشينند. طولی نكشيد كه مردم در گروه‌های پنجاه نفری و صد نفری، روی سبزه‌ها نشستند.</para>
  <para style="p">
    <verse number="41" style="v"/>عيسی آن پنج نان و دو ماهی را در دست گرفت و به سوی آسمان نگاه كرد و خدا را شكر نمود. سپس نانها را تكه‌تكه كرد و با ماهی به يارانش داد تا پيش مردم بگذارند. <verse number="42" style="v"/>مردم آنقدر خوردند تا كاملاً سير شدند.</para>
  <para style="p">
    <verse number="43-44" style="v"/>تعداد كسانی كه نان و ماهی را خوردند حدود ۵,۰۰۰ مرد بود؛ با اين حال، از خرده نانها و ماهيها، دوازده سبد پر شد.</para>
  <para style="s1">عيسی روی آب راه می‌رود</para>
  <para style="p">
    <verse number="45" style="v"/>بلافاصله پس از آن، عيسی به شاگردانش فرمود تا سوار قايق شوند و به كنارهٔ ديگر درياچه به بيت‌صيدا بروند تا خود نيز پس از روانه كردن مردم، به ايشان ملحق شود.</para>
  <para style="p">
    <verse number="46" style="v"/>پس عيسی مردم را مرخص فرمود و از تپه‌ای بالا رفت تا دعا كند. <verse number="47" style="v"/>كم‌كم شب شد. قايق شاگردان به وسط درياچه رسيده بود و عيسی هنوز در تنهايی مشغول دعا بود. <verse number="48" style="v"/>در اين هنگام، او ديد كه ايشان در زحمت افتاده‌اند و با باد و موج دست به گريبانند.</para>
  <para style="p">پس نزديک به ساعت سه بعد از نيمه شب، عيسی بر روی آب قدم زنان به سوی قايق حركت كرد و می‌خواست از ايشان بگذرد <verse number="49" style="v"/>كه شاگردان متوجه شدند و ديدند كه چيزی روی آب راه می‌رود. به گمان اينكه روحی می‌بينند، از ترس فرياد زدند، <verse number="50" style="v"/>چون همه او را می‌ديدند و مضطرب بودند. ولی عيسی فوری با ايشان صحبت كرده، گفت: «دلير باشيد، نترسيد، من هستم!» <verse number="51" style="v"/>آنگاه سوار قايق شد و باد از وزيدن باز ايستاد.</para>
  <para style="p">شاگردان از ترس و حيرت، در جای خود خشک شده بودند. <verse number="52" style="v"/>چون حتی بعد از آن معجزهٔ بزرگ شب پيش، هنوز نفهميده بودند او چه شخصيتی دارد، زيرا نمی‌خواستند ايمان بياورند.</para>
  <para style="p">
    <verse number="53" style="v"/>وقتی به آن كنارهٔ درياچه، به سرزمين جنيسارت رسيدند و لنگر انداخته <verse number="54" style="v"/>از قايق بيرون آمدند، مردم فوری او را شناختند <verse number="55" style="v"/>و در سراسر آن ناحيه خبر ورود او را پخش كردند. طولی نكشيد كه از هر طرف مريضان را روی تختها نزد او آوردند. <verse number="56" style="v"/>عيسی هر جا قدم می‌گذاشت، چه در دهات و چه در شهرها و چه در صحرا، مردم بيماران را بر سر راه او می‌گذاشتند و خواهش می‌كردند كه لااقل اجازه دهد به لباس او دست بزنند؛ و هر مريضی كه به او دست می‌زد شفا می‌يافت.</para>
  <chapter number="7" style="c"/>
  <para style="s1">احكام خدا يا آداب و رسوم انسان</para>
  <para style="p">
    <verse number="1" style="v"/>روزی، چند نفر از روحانیون يهود از اورشليم آمدند تا دربارهٔ عيسی تحقيقاتی به عمل آورند. <verse number="2" style="v"/>ايشان وقتی متوجه شدند كه بعضی از شاگردان او با دستهای نجس، يعنی ناشسته، غذا می‌خورند، آنان را سرزنش كردند. <verse number="3" style="v"/>زيرا يهوديان بخصوص فرقهٔ فريسيان تا دستها را تا آرنج نشويند، هرگز دست به غذا نمی‌زنند. اين يكی از عادتهای قديمی ايشان است. <verse number="4" style="v"/>از این رو، هر بار كه از بازار به خانه می‌آيند، پيش از غذا هميشه بايد به اين ترتيب شستشو كنند. اين فقط يک نمونه از قوانین و مقررات زيادی است كه طی ساليان دراز بجا آورده‌اند و هنوز هم به آن سخت پایبند می‌باشند. نمونهٔ ديگر، شستن پياله‌ها، ديگها و كاسه‌هاست.</para>
  <para style="p">
    <verse number="5" style="v"/>روحانیون از عيسی پرسيدند: «چرا پيروانت اين آداب و رسوم قديمی ما را زير پا می‌گذارند و پيش از غذا، دستهای خود را نمی‌شويند؟ آنها با دستهای نجس غذا می‌خورند.»</para>
  <para style="p">
    <verse number="6-7" style="v"/>عيسی در پاسخ ايشان فرمود: «ای آدمهای دورو! اشعيای پيامبر در وصف شما خوب گفته است كه: اين مردم با چه زبان شيرينی دربارهٔ خدا سخن می‌گويند اما در قلبشان محبتی برای او ندارند. عبادتشان ظاهرسازی است، چون مردم را وادار می‌كنند به جای احكام خدا، به مقررات پوچ ايشان گوش دهند. بلی، اشعيا درست گفته است. <verse number="8" style="v"/>چون شما دستورات مهم خدا را كنار گذاشته‌ايد و آداب و رسوم خود را جانشين آن ساخته‌ايد. <verse number="9" style="v"/>حتی حاضريد احكام خدا را زير پا بگذاريد تا آداب و رسوم خودتان را حفظ كنيد.</para>
  <para style="p">
    <verse number="10" style="v"/>«مثلاً موسی از طرف خدا اين دستور را به شما داد: به پدر و مادرت احترام بگذار، و هر كه پدر و مادر خود را ناسزا گويد، بايد كشته شود. <verse number="11-13" style="v"/>ولی شما می‌گوييد كه هيچ اشكالی ندارد اگر كسی به پدر و مادر محتاج خود كمک نكند و بگويد: ببخشيد، نمی‌توانم به شما كمک بكنم، چون آنچه می‌بايست به شما بدهم، در راه خدا صدقه داده‌ام. و به اين ترتيب، فرمان خدا را زير پا می‌گذاريد تا دستورات خودتان حفظ شود. و اين فقط يک نمونه است. چه كارهای ديگری كه شما نمی‌كنيد!»</para>
  <para style="p">
    <verse number="14-16" style="v"/>آنگاه عيسی مردم را فرا خوانده به ايشان فرمود: «خوب گوش كنيد و سعی كنيد بفهميد. هرگز خوراكی كه انسان می‌خورد، نمی‌تواند او را نجس كند. فكرها و گفتار زشت انسان است كه او را نجس می‌سازند.»</para>
  <para style="p">
    <verse number="17" style="v"/>وقتی عيسی وارد خانه‌ای شد تا از جمعيت دور باشد، شاگردان مقصود او را از اين گفته جويا شدند.</para>
  <para style="p">
    <verse number="18" style="v"/>عيسی به ايشان فرمود: «شما نيز اين مسايل را درک نمی‌كنيد؟ مگر نمی‌دانيد كه آنچه می‌خوريد، به روحتان لطمه‌ای نمی‌زند و آن را نجس نمی‌سازد؟ <verse number="19" style="v"/>زيرا خوراک با قلب و روح شما كاری ندارد، بلكه از معدهٔ شما عبور می‌كند و بيرون می‌رود.» (با اين گفته، عيسی نشان داد كه هر نوع خوراک، پاک و حلال است.)</para>
  <para style="p">
    <verse number="20" style="v"/>سپس افزود: «آنچه انسان را نجس می‌سازد، افكاری است كه از وجود او تراوش می‌كند. <verse number="21" style="v"/>چون از وجود و قلب انسان است كه فكرهای نادرست بيرون می‌آيند، و منجر به اعمال نادرست می‌شوند، اعمالی نظير: دزدی، آدمکشی، زناكاری، <verse number="22" style="v"/>طمع به مال ديگران، شرارت، فريب و تقلب، شهوت، حسادت، بدگويی و غيبت، خودپسندی و هرگونه حماقت ديگر. <verse number="23" style="v"/>تمام اين چيزهای شرم‌آور از وجود و قلب انسان سرچشمه می‌گيرد و انسان را نجس ساخته، از خدا دور می‌كند.»</para>
  <para style="s1">ايمان يک زن غيريهودی</para>
  <para style="p">
    <verse number="24" style="v"/>آنگاه عيسی ايالت جليل را ترک گفته، به شهرهای صور و صيدون رفت. او وارد خانه‌ای شد و نمی‌خواست كسی متوجه آمدنش گردد؛ ولی ميسر نشد، چون مانند هميشه خبر ورودش فوری در همه جا پيچيد.</para>
  <para style="p">
    <verse number="25" style="v"/>همان موقع، زنی نزد او آمد كه دختر كوچكش گرفتار روح ناپاک بود. او خبر معجزات عيسی را شنيده بود. از این رو آمد و بر پايهای عيسی افتاد، <verse number="26" style="v"/>و التماس كرد كه فرزندش را از شر روح ناپاک نجات دهد. اين زن اهل فينيقيهٔ سوريه و غيريهودی بود.</para>
  <para style="p">
    <verse number="27" style="v"/>عيسی به او گفت: «من بايد نخست قوم خود، يعنی يهوديان را ياری كنم. خوب نيست نان فرزندان را بگيريم و مقابل سگها بيندازيم.»</para>
  <para style="p">
    <verse number="28" style="v"/>زن جواب داد: «درست است سَروَر من. ولی حتی سگها نيز از پس ماندهٔ خوراک فرزندان خانه می‌خورند.» <verse number="29" style="v"/>عيسی گفت: «آفرين، نيكو پاسخ گفتی. به خاطر همين پاسخ، دخترت را شفا می‌بخشم. به خانه‌ات برگرد، روح ناپاک از دخترت بيرون رفته است.»</para>
  <para style="p">
    <verse number="30" style="v"/>هنگامی كه زن به خانه‌اش رسيد، ديد دخترش آرام بر تخت دراز كشيده و روح ناپاک از او بيرون رفته است.</para>
  <para style="s1">شفای كر و لال</para>
  <para style="p">
    <verse number="31" style="v"/>سپس عيسی از صور به صيدون رفت و از راه دكاپوليس به طرف درياچهٔ جليل بازگشت. <verse number="32" style="v"/>در آنجا مردی را پيش او آوردند كه كر بود و در ضمن لكنت زبان هم داشت. آنان التماس كردند تا عيسی دستهايش را بر سر او بگذارد و او را شفا دهد.</para>
  <para style="p">
    <verse number="33" style="v"/>عيسی او را از ميان جمعيت به گوشه‌ای برد و انگشتانش را در گوش او گذاشت و آب دهان انداخت و به زبان مرد ماليد. <verse number="34" style="v"/>سپس به سوی آسمان نگاه كرد و آهی كشيد و گفت: «باز شو!» <verse number="35" style="v"/>بلافاصله آن مرد شفا يافت و توانست به خوبی بشنود و صحبت كند.</para>
  <para style="p">
    <verse number="36" style="v"/>عيسی به مردم فرمود كه به كسی چيزی نگويند. اما هر چقدر بيشتر ايشان را قدغن می‌كرد، بيشتر خبر را پخش می‌كردند، <verse number="37" style="v"/>چون اين معجزه در آنها تأثير زيادی گذاشته بود. ايشان به يكديگر می‌گفتند: «كارهای اين مرد چه عالی است. حتی كر و لال را نيز شفا می‌بخشد.»</para>
  <chapter number="8" style="c"/>
  <para style="s1">غذا دادن به ۴,۰۰۰ نفر</para>
  <para style="p">
    <verse number="1" style="v"/>در يكی از همان روزها، بار ديگر انبوه جمعيت نزد او جمع شدند و باز خوراكشان تمام شد. عيسی شاگردان خود را صدا زد و موضوع را با ايشان در ميان گذاشت و فرمود: <verse number="2" style="v"/>«دلم به حال اين مردم می‌سوزد، چون سه روز است اينجا هستند و ديگر چيزی برای خوردن ندارند. <verse number="3" style="v"/>اگر ايشان را گرسنه به خانه‌هايشان بفرستم، مطمئناً در راه ضعف خواهند كرد، چون بعضی از ايشان از راه دور آمده‌اند.»</para>
  <para style="p">
    <verse number="4" style="v"/>شاگردانش با تعجب گفتند: «آيا انتظار داريد در اين بيابان برای اين عده خوراک تهيه كنيم؟»</para>
  <para style="p">
    <verse number="5" style="v"/>فرمود: «چند نان داريد؟»</para>
  <para style="p">گفتند: «هفت نان». <verse number="6" style="v"/>پس به مردم فرمود تا بر زمين بنشينند. سپس نانها را گرفت و خدا را شكر نمود و تكه‌تكه كرده، به شاگردانش داد. ايشان نيز نانها را به مردم دادند. <verse number="7" style="v"/>چند ماهی كوچک نيز پيدا كردند. ماهی‌ها را نيز بركت داد و به شاگردانش فرمود تا بين مردم تقسيم كنند.</para>
  <para style="p">
    <verse number="8-9" style="v"/>مردم همه خوردند و سير شدند. سپس ايشان را به خانه‌هايشان فرستاد. جمعيت در حدود ۴,۰۰۰ نفر بودند. وقتی باقيمانده‌های خوراک را جمع كردند، هفت سبد بزرگ پر شد.</para>
  <para style="p">
    <verse number="10" style="v"/>بلافاصله عيسی همراه شاگردان خود سوار قايقی شد و به ناحيه دلمانوته آمد.</para>
  <para style="s1">فريسيان در طلب معجزه</para>
  <para style="p">
    <verse number="11" style="v"/>وقتی فريسيان در آن محل، از آمدن او باخبر شدند، گرد آمدند تا با او به بحث و مجادله بپردازند. پس به او گفتند: «برای ما معجزه‌ای كن. مثلاً كاری كن كه در آسمان چيز عجيبی اتفاق بيفتد تا به تو ايمان آوريم.» <verse number="12" style="v"/>عيسی آهی از دل برآورد و گفت: «هرگز! مگر چقدر معجزه بايد ببينيد تا ايمان بياوريد؟»</para>
  <para style="p">
    <verse number="13" style="v"/>پس ايشان را واگذاشت و سوار قايق شد و به آن سوس درياچه رفت.</para>
  <para style="s1">خميرمايه فريسيان و هيروديس</para>
  <para style="p">
    <verse number="14" style="v"/>ولی شاگردان قبل از حركت، فراموش كردند به اندازهٔ كافی با خود نان بردارند و در قايق فقط يک نان داشتند.</para>
  <para style="p">
    <verse number="15" style="v"/>در همان حال كه در درياچه پيش می‌رفتند، عيسی به ايشان هشدار داد و گفت: «مواظب باشيد و از خميرمايهٔ هيروديس پادشاه و فريسی‌ها خود را دور نگه داريد.»</para>
  <para style="p">
    <verse number="16" style="v"/>شاگردان با يكديگر دربارهٔ منظور عيسی بحث می‌كردند؛ و بالاخره به اين نتيجه رسيدند كه لابد عيسی دربارهٔ نان صحبت می‌كند چون فراموش كرده‌اند با خود نان بياورند. در صورتی كه منظور عيسی اين بود كه مانند فريسی‌ها دورو، و مثل هيروديس در پی جلال و شهوت دنيا نباشند.</para>
  <para style="p">
    <verse number="17" style="v"/>عيسی فهميد كه با يكديگر دربارهٔ چه گفتگو می‌كنند. پس گفت: «هيچ چنين منظوری نداشتم. چرا درک نمی‌كنيد؟ مگر فكرتان از كار افتاده است؟ <verse number="18" style="v"/>شما كه چشم داريد، پس چرا نمی‌بينيد؟ چرا گوشهايتان را باز نمی‌كنيد تا بشنويد؟ <verse number="19" style="v"/>آيا فراموش كرديد چطور ۵,۰۰۰ مرد را با پنج نان سير كردم؟ چند سبد از باقيمانده‌ها پر شد؟» جواب دادند: «دوازده سبد.»</para>
  <para style="p">
    <verse number="20" style="v"/>گفت: «وقتی با هفت نان، ۴,۰۰۰ نفر را سير كردم، چقدر باقی ماند؟»</para>
  <para style="p">گفتند: «هفت سبد!»</para>
  <para style="p">
    <verse number="21" style="v"/>گفت: «پس چرا معنی سخنان مرا درک نمی‌كنيد؟»</para>
  <para style="s1">عيسی مرد كوری را شفا می‌دهد</para>
  <para style="p">
    <verse number="22" style="v"/>هنگامی كه به بيت‌صيدا رسيدند، مرد كوری را نزد او آوردند و از او خواهش كردند كه بر او دست بگذارد و شفايش دهد. <verse number="23" style="v"/>عيسی دست آن مرد را گرفت و از ده بيرون برد، آب دهان به چشمهای او ماليد و دستهای خود را بر چشمان او گذاشت و از او پرسيد: «چيزی می‌بينی؟»</para>
  <para style="p">
    <verse number="24" style="v"/>مرد به اطراف نگاه كرد و گفت: «می‌بينم، ولی نه كاملاً خوب. مردم را مثل تنهٔ درختان می‌بينم كه راه می‌روند.»</para>
  <para style="p">
    <verse number="25" style="v"/>عيسی بار ديگر دستهايش را روی چشمان آن مرد گذاشت. هنگامی كه مرد به اطراف چشم دوخت، بينايی كامل يافت و همه چيز را به خوبی می‌ديد. <verse number="26" style="v"/>عيسی او را به سوی خانه و خانواده‌اش فرستاد و فرمود كه به ده برنگردد.</para>
  <para style="s1">عقيدهٔ پطرس دربارهٔ عيسی</para>
  <para style="p">
    <verse number="27" style="v"/>عيسی با شاگردان خود، ايالت جليل را ترک گفت و به دهات قيصريهٔ فيليپ رفت. در بين راه از ايشان پرسيد: «مردم دربارهٔ من چه عقيده‌ای دارند؟ به نظر آنها من كه هستم؟»</para>
  <para style="p">
    <verse number="28" style="v"/>شاگردان جواب دادند: «بعضی‌ها فكر می‌كنند كه شما همان يحيای پيغمبر هستيد؛ عده‌ای هم می‌گويند كه شما الياس يا يكی ديگر از پيامبران گذشته هستيد كه دوباره ظهور كرده است.»</para>
  <para style="p">
    <verse number="29" style="v"/>پرسيد: «شما چطور؟ به نظر شما من كه هستم؟»</para>
  <para style="p">پطرس گفت: «شما مسيح هستيد.» <verse number="30" style="v"/>ولی عيسی به ايشان دستور داد كه دربارهٔ او چيزی به كسی نگويند.</para>
  <para style="s1">پيشگويی عيسی دربارهٔ مرگ خويش</para>
  <para style="p">
    <verse number="31" style="v"/>آنگاه عيسی به ايشان گفت كه چه عذابهايی خواهد كشيد، و چطور سران قوم يهود و كاهنان اعظم او را طرد كرده، خواهند كشت، ولی روز سوم دوباره زنده خواهد شد. <verse number="32" style="v"/>وقتی عيسی اين مطلب را آشكارا بيان كرد، پطرس او را به كناری كشيد و به او گفت كه نبايد چنين سخنانی بر زبان براند.</para>
  <para style="p">
    <verse number="33" style="v"/>عيسی برگشت و نگاهی به شاگردان كرد؛ سپس با لحنی تند به پطرس فرمود: «دور شو از من ای شيطان! تو با ديد انسانی به اين موضوع نگاه می‌كنی، نه با ديد خدايی.»</para>
  <para style="p">
    <verse number="34" style="v"/>آنگاه شاگردان و مردم را صدا زد و فرمود: «اگر كسی از شما بخواهد پيرو من باشد، بايد از آرزوها و آسايش خود چشم بپوشد و صليب خود را بر دوش گيرد و مرا دنبال كند. <verse number="35" style="v"/>هر كه به خاطر من و به خاطر پيام نجاتبخش انجيل، حاضر باشد جانش را فدا كند، آن را نجات خواهد داد. ولی هر كه تلاش كند جانش را حفظ نمايد آن را از دست خواهد داد.</para>
  <para style="p">
    <verse number="36" style="v"/>«چه فايده كه انسان تمام دنيا را ببرد ولی در عوض جانش را از دست بدهد؟ <verse number="37" style="v"/>مگر چيزی با ارزشتر از جان او پيدا می‌شود؟ <verse number="38" style="v"/>و اگر كسی در اين روزگار پر از گناه و بی‌ايمانی، از من و از سخنان من عار داشته باشد، من نيز هنگامی كه با فرشتگان مقدس در شكوه و جلال پدرم بازگردم، از او عار خواهم داشت.»</para>
  <chapter number="9" style="c"/>
  <para style="s1">يک منظرهٔ ملكوتی</para>
  <para style="p">
    <verse number="1" style="v"/>عيسی به شاگردان خود فرمود: «بعضی از شما كه الان در اينجا ايستاده‌ايد، پيش از مرگ، ملكوت خدا را با تمام شكوهش خواهيد ديد.»</para>
  <para style="p">
    <verse number="2" style="v"/>شش روز بعد، عيسی با پطرس، يعقوب و يوحنا به بالای تپه‌ای رفت. كس ديگری در آنجا نبود.</para>
  <para style="p">ناگاه صورت عيسی به طرز پرشكوهی شروع به درخشيدن كرد <verse number="3" style="v"/>و لباسش درخشان و مثل برف سفيد شد، به طوری كه هیچکس بر روی زمين نمی‌تواند لباسی را آنقدر سفيد بشويد.</para>
  <para style="p">
    <verse number="4" style="v"/>آنگاه الياس و موسی ظاهر شدند و با عيسی به گفتگو پرداختند.</para>
  <para style="p">
    <verse number="5" style="v"/>پطرس شگفت‌زده گفت: «استاد، چه خوب می‌شود اينجا بمانيم. اگر اجازه بفرماييد، سه سايبان بسازيم، برای هر يک از شما، يک سايبان…»</para>
  <para style="p">
    <verse number="6" style="v"/>پطرس اين حرف را زد تا چيزی گفته باشد، چون نمی‌دانست چه بگويد و همه از ترس می‌لرزيدند.</para>
  <para style="p">
    <verse number="7" style="v"/>اما در همان حال، ابری بالای سرشان سايه افكند و ندايی از آن در رسيد كه «اين فرزند عزيز من است؛ سخنان او را بشنويد!»</para>
  <para style="p">
    <verse number="8" style="v"/>ايشان بلافاصله به اطراف نگاه كردند، ولی جز عيسی كس ديگری را نديدند.</para>
  <para style="p">
    <verse number="9" style="v"/>هنگامی كه از كوه پايين می‌آمدند، عيسی به ايشان فرمود تا پيش از زنده شدنش، دربارهٔ آنچه ديدند به كسی چيزی نگويند. <verse number="10" style="v"/>ايشان نيز اطاعت نمودند، ولی اغلب دربارهٔ آن ماجرا با يكديگر گفتگو می‌كردند و در اين فكر بودند كه منظور عيسی از «زنده شدن» چه بوده است.</para>
  <para style="p">
    <verse number="11" style="v"/>يكبار از عيسی پرسيدند: «چرا روحانیون يهود می‌گويند اول بايد الياس پيامبر بيايد، و بعد مسيح؟»</para>
  <para style="p">
    <verse number="12" style="v"/>عيسی پاسخ داد: «درست است، اول بايد الياس بيايد و راه را آماده كند. ولی در مورد خود مسيح، در كتاب آسمانی چه نوشته شده است؟ نوشته شده كه او عذاب خواهد كشيد، و با خفت و خواری با او رفتار خواهند كرد. <verse number="13" style="v"/>اما دربارهٔ الياس بايد بگويم كه او آمد و همانطور كه پيامبران از پيش گفته بودند، با او بسيار بدرفتاری شد.»</para>
  <para style="s1">شفای يک پسر غشی</para>
  <para style="p">
    <verse number="14" style="v"/>وقتی به پای كوه رسيدند، ديدند كه عدهٔ زيادی دور آن نُه شاگرد ديگر جمع شده‌اند و چند نفر از سران قوم يهود نيز با ايشان بحث و گفتگو می‌كنند. <verse number="15" style="v"/>همانطور كه عيسی نزديک می‌شد، مردم با احترام خاصی به او چشم دوخته بودند؛ سپس پيش رفتند و سلام كردند. <verse number="16" style="v"/>عيسی پرسيد: «دربارهٔ چه بحث می‌كنيد؟»</para>
  <para style="p">
    <verse number="17" style="v"/>مردی از آن ميان جواب داد: «استاد، پسرم را به اينجا آوردم تا او را شفا دهيد. او نمی‌تواند حرف بزند چون اسير يک روح ناپاک است. <verse number="18" style="v"/>هرگاه روح ناپاک پسرم را بگيرد، او را بر زمين می‌كوبد و دهانش كف می‌كند و دندانهايش به هم می‌خورد و بدنش مثل چوب خشک می‌شود. از شاگردان شما خواهش كردم روح ناپاک را از او بيرون كنند، ولی نتوانستند.»</para>
  <para style="p">
    <verse number="19" style="v"/>عيسی فرمود: «ای قوم بی‌ايمان، تا كی با شما باشم تا ايمان بياوريد؟ تا كی بايد با شما باشم و اين وضع را تحمل كنم؟ پسر را نزد من بياوريد.»</para>
  <para style="p">
    <verse number="20" style="v"/>پس او را آوردند؛ اما به محض اينكه چشمش به عيسی افتاد، روح ناپاک او را تكان سختی داد و بر زمين زد. پسر می‌غلتيد و دهانش كف می‌كرد.</para>
  <para style="p">
    <verse number="21" style="v"/>عيسی از پدر او پرسيد: «از كی چنين شده است؟»</para>
  <para style="p">جواب داد: «از وقتی كه طفل كوچكی بود. <verse number="22" style="v"/>روح ناپاک بارها او را در آب و آتش انداخته تا نابودش كند. به ما رحم كن و اگر می‌توانی او را شفا بده.»</para>
  <para style="p">
    <verse number="23" style="v"/>عيسی فرمود: «اگر می‌توانم؟ اگر ايمان داشته باشی همه چيز برايت امكان خواهد داشت.»</para>
  <para style="p">
    <verse number="24" style="v"/>پدر فوری با صدای بلند جواب داد: «بلی، ايمان دارم. كمک كنيد تا ايمانم بيشتر شود.»</para>
  <para style="p">
    <verse number="25" style="v"/>چون عيسی ديد جمعيت زيادتر می‌شود، به روح ناپاک دستور داد: «ای روح كر و لال، به تو می‌گويم از اين پسر بيرون برو و ديگر داخل او نشو!»</para>
  <para style="p">
    <verse number="26" style="v"/>روح ناپاک نعره‌ای زد و بار ديگر پسر را تكان داد و از او خارج شد. پسر غش كرد و مانند مرده بی‌حركت بر زمين افتاد. مردم به يكديگر گفتند: «مُرد!»</para>
  <para style="p">
    <verse number="27" style="v"/>اما عيسی دست او را گرفت و بلند كرد. پسر، صحيح و سالم بر پاهای خود ايستاد.</para>
  <para style="p">
    <verse number="28" style="v"/>بعداً وقتی شاگردان در خانه با عيسی تنها بودند، از او پرسيدند: «چرا ما نتوانستيم روح ناپاک را بيرون كنيم؟»</para>
  <para style="p">
    <verse number="29" style="v"/>عيسی فرمود: «اين نوع روح ناپاک جز با دعا بيرون نمی‌رود.»</para>
  <para style="s1">عيسی بار ديگر مرگ خود را پيشگويی می‌کند</para>
  <para style="p">
    <verse number="30" style="v"/>عيسی از آنجا به جليل رفت و سعی كرد از نظر مردم دور بماند، <verse number="31" style="v"/>تا بتواند وقت بيشتری را با شاگردانش صرف كند و ايشان را تعليم دهد. او به ايشان می‌گفت: «به من كه مسيح هستم، خيانت خواهد شد و مرا خواهند كشت. اما بعد از سه روز زنده خواهم شد.» <verse number="32" style="v"/>ولی منظور او را نفهميدند و می‌ترسيدند بپرسند.</para>
  <para style="s1">بزرگی در چيست؟</para>
  <para style="p">
    <verse number="33" style="v"/>سپس به كَفَرناحوم رسيدند. وقتی به خانه‌ای وارد شدند كه بنا بود در آنجا بمانند، عيسی از ايشان پرسيد: «در بين راه با هم چه می‌گفتيد؟»</para>
  <para style="p">
    <verse number="34" style="v"/>ايشان خجالت می‌كشيدند جواب دهند، زيرا در بين راه بحث و گفتگو می‌كردند كه چه كسی از همه بزرگتر است.</para>
  <para style="p">
    <verse number="35" style="v"/>پس عيسی نشست و آنها را دور خود جمع كرد و گفت: «هر كه می‌خواهد از همه بزرگتر باشد، بايد كوچكتر از همه و خدمتگزار همه باشد.»</para>
  <para style="p">
    <verse number="36" style="v"/>سپس كودكی را به ميان آورد و او را در آغوش گرفت و گفت: <verse number="37" style="v"/>«هر كه به خاطر من خدمتی به اين كودک بكند، در واقع به من خدمت كرده است؛ و هر كه به من خدمت كند، به پدرم كه مرا فرستاده خدمت كرده است.»</para>
  <para style="s1">قدرت نام عيسی</para>
  <para style="p">
    <verse number="38" style="v"/>روزی يكی از شاگردان او به نام يوحنا، به او گفت: «استاد، مردی را ديديم كه به نام شما ارواح ناپاک را از مردم بيرون می‌كرد؛ ولی ما به او گفتيم كه اين كار را نكند چون او جزو دستهٔ ما نبود.»</para>
  <para style="p">
    <verse number="39" style="v"/>عيسی فرمود: «نه، اين كار را نكنيد، چون كسی كه به اسم من معجزه‌ای می‌كند، مخالف من نيست. <verse number="40" style="v"/>كسی كه به ضد ما نيست، با ما است. <verse number="41" style="v"/>اگر كسی به شما حتی يک ليوان آب بدهد، فقط به خاطر اينكه شاگرد من هستيد، حتماً خدا به او پاداش و بركت خواهد داد. <verse number="42" style="v"/>ولی اگر كسی باعث شود يكی از اين كودكان كه به من ايمان دارند، ايمانش را از دست بدهد، برای او بهتر است يک سنگ بزرگ دور گردنش آويخته و به دريا انداخته شود.</para>
  <para style="p">
    <verse number="43-44" style="v"/>«اگر از دستت خطايی سر می‌زند، آن را بِبُر؛ چون بهتر است يک دست داشته باشی و تا ابد زنده بمانی تا اينكه دو دست داشته باشی و در آتش بی‌امان جهنم بيفتی. <verse number="45-46" style="v"/>اگر پايت تو را به سوی بدی می‌كشاند، آن را ببر؛ چون بهتر است يک پا داشته باشی و تا ابد زنده بمانی تا اينكه دو پا داشته باشی و در جهنم به سر ببری.</para>
  <para style="p">
    <verse number="47" style="v"/>«اگر چشمت گناه كند، آن را درآور؛ چون بهتر است يک چشم داشته باشی و وارد ملكوت خدا شوی تا اينكه دو چشم داشته باشی و آتش جهنم را ببينی، <verse number="48" style="v"/>جايی كه كرمهای بدن‌خوار هرگز نمی‌ميرند و آتش، هيچگاه خاموش نمی‌شود.</para>
  <para style="p">
    <verse number="49" style="v"/>«هر کس بايد برای خدا همچون قربانی باشد كه با آتش رنجها و زحمات پاک می‌شود، همانطور كه يک قربانی با نمک پاک می‌شود.</para>
  <para style="p">
    <verse number="50" style="v"/>«نمک خوب است ولی اگر طعم خود را از دست بدهد، ديگر ارزشی ندارد و به هيچ غذايی طعم نمی‌دهد. پس شما نيز طعم خود را از دست ندهيد. با هم در صلح و صفا زندگی كنيد.»</para>
  <chapter number="10" style="c"/>
  <para style="s1">ازدواج يک امر الهی است</para>
  <para style="p">
    <verse number="1" style="v"/>عيسی از كفرناحوم به طرف سرزمين يهوديه و قسمت شرقی رود اردن رفت. باز عدهٔ زيادی در آنجا نزد او گرد آمدند و او نيز طبق عادت خود، به تعليم ايشان پرداخت.</para>
  <para style="p">
    <verse number="2" style="v"/>در آن ميان، چند تن از فرقهٔ فريسی‌ها آمدند و از او پرسيدند: «آيا شما اجازه می‌دهيد مرد، زن خود را طلاق دهد؟» البته منظور آنان اين بود كه عيسی را در بحث غافلگير كنند.</para>
  <para style="p">
    <verse number="3" style="v"/>عيسی نيز از ايشان پرسيد: «موسی در مورد طلاق چه دستوری داده است؟»</para>
  <para style="p">
    <verse number="4" style="v"/>جواب دادند: «موسی فرموده كه طلاق دادن زن اشكالی ندارد. فقط كافی است كه مرد طلاقنامه‌ای بنويسد و به زن خود بدهد.»</para>
  <para style="p">
    <verse number="5" style="v"/>عيسی فرمود: «آيا می‌دانيد چرا موسی چنين دستوری داد؟ علتش فقط سنگدلی و بدذاتی شما بوده است. <verse number="6-7" style="v"/>ولی قطعاً خواست خدا چنين نيست. چون خدا از همان ابتدا، مرد و زن را برای پيوند هميشگی آفريد. به همين دليل، مرد بايد از پدر و مادر خود جدا شود، و به همسرش بپيوندد، <verse number="8" style="v"/>به طوری كه از آن پس دو تن نباشند بلكه يک تن باشند. <verse number="9" style="v"/>و هیچکس حق ندارد اين اتحاد را بر هم زند و ايشان را از يكديگر جدا سازد. چون خدا آن دو را با هم يكی ساخته است.»</para>
  <para style="p">
    <verse number="10" style="v"/>بعداً وقتی عيسی در خانه تنها بود، شاگردانش بار ديگر سر صحبت را دربارهٔ همين موضوع باز كردند.</para>
  <para style="p">
    <verse number="11" style="v"/>عيسی به ايشان فرمود: «اگر مردی همسرش را طلاق دهد و با زن ديگری ازدواج كند، نسبت به همسرش زنا كرده است. <verse number="12" style="v"/>همچنين اگر زنی از شوهرش جدا شود و با مرد ديگری ازدواج كند، او نيز زنا كرده است.»</para>
  <para style="s1">عيسی و كودكان</para>
  <para style="p">
    <verse number="13" style="v"/>روزی چند زن، فرزندان خود را نزد عيسی آوردند تا آنان را بركت دهد. ولی شاگردان عيسی ايشان را به عقب راندند و گفتند كه مزاحم نشوند. <verse number="14" style="v"/>ولی وقتی عيسی رفتار شاگردان را ديد، ناراحت شد و به ايشان گفت: «بگذاريد بچه‌ها نزد من بيايند؛ ايشان را بيرون نكنيد چون ملكوت خداوند به آنانی تعلق دارد كه مانند اين بچه‌ها باشند. <verse number="15" style="v"/>در حقيقت به شما می‌گويم هر كه نخواهد مانند يک كودک به سوی خدا بيايد، هرگز از بركات ملكوت خداوند برخوردار نخواهد شد.»</para>
  <para style="p">
    <verse number="16" style="v"/>آنگاه بچه‌ها را در آغوش گرفت و دست بر سر ايشان گذاشت و آنان را بركت داد.</para>
  <para style="s1">خطر ثروت زياد</para>
  <para style="p">
    <verse number="17" style="v"/>وقتی عيسی عازم سفر بود، شخصی با عجله آمده، نزد او زانو زد و پرسيد: «ای استاد نيكو، چه بايد بكنم تا در آن دنيا زندگی جاويد نصيبم شود؟»</para>
  <para style="p">
    <verse number="18" style="v"/>عيسی فرمود: «چرا مرا نيكو می‌گويی؟ فقط خداست كه واقعاً نيكوست. <verse number="19" style="v"/>ولی در مورد سؤالت، خودت كه احكام خدا را می‌دانی: قتل نكن، زنا نكن، دزدی نكن، دروغ نگو، كسی را فريب نده و به پدر و مادرت احترام بگذار.»</para>
  <para style="p">
    <verse number="20" style="v"/>مرد جواب داد: «اين قوانين را يک‌يک از كودكی انجام داده‌ام.»</para>
  <para style="p">
    <verse number="21" style="v"/>عيسی نگاهی گرم و پر محبت به او كرد و فرمود: «تو فقط يک چيز كم داری: برو هر چه داری بفروش و پولش را به فقرا بده كه در آسمان گنجی خواهی يافت. آنگاه بيا و مرا پيروی كن.»</para>
  <para style="p">
    <verse number="22" style="v"/>مرد با چهره‌ای در هم و افسرده برگشت، چون ثروت زيادی داشت.</para>
  <para style="p">
    <verse number="23" style="v"/>عيسی لحظه‌ای به اطراف نگاه كرد و بعد به شاگردان خود فرمود: «برای يک ثروتمند چقدر سخت است به ملكوت خدا داخل شود.»</para>
  <para style="p">
    <verse number="24" style="v"/>شاگردان از اين گفتهٔ عيسی تعجب كردند. پس عيسی بازگفت: «برای كسانی كه به مال دنيا دل بسته‌اند، چقدر مشكل است به عالم آسمانی كه خدا در آن سلطنت می‌كند داخل شوند. <verse number="25" style="v"/>خيلی آسانتر است كه شتر از سوراخ سوزن بگذرد از اينكه شخص ثروتمندی وارد ملكوت خدا گردد.»</para>
  <para style="p">
    <verse number="26" style="v"/>شاگردان با شک و ترديد پرسيدند: «اگر ثروتمندان نتوانند نجات پيدا كنند، پس چه كسی می‌تواند؟»</para>
  <para style="p">
    <verse number="27" style="v"/>عيسی نگاهی عميق به ايشان كرد و فرمود: «ممكن است انسان نتواند اين كار را بكند، ولی خدا می‌تواند، زيرا برای خدا هيچ كاری غيرممكن نيست.»</para>
  <para style="p">
    <verse number="28" style="v"/>آنگاه پطرس گفت: «من و ساير شاگردان از هر چه داشتيم گذشتيم. ما همه چيز خود را از دست داديم تا بتوانيم شما را پيروی كنيم.»</para>
  <para style="p">
    <verse number="29" style="v"/>عيسی جواب داد: «خاطرجمع باشيد، اگر كسی چيزی را به خاطر من و انجيل از دست بدهد، مثل خانه، برادر، خواهر، پدر، مادر، فرزند و اموال خود، <verse number="30" style="v"/>خدا به او صد برابر بيشتر خانه، برادر، خواهر، مادر و فرزند و زمين خواهد داد، همراه با رنج و زحمت. تمام اينها در اين دنيا از آن او خواهد بود و در عالم آينده نيز زندگی جاويد نصيب او خواهد شد. <verse number="31" style="v"/>ولی بسياری كه حالا مهم به نظر می‌رسند، در آن زمان كوچكترين خواهند بود. و بسياری كه الان كوچكترين به حساب می‌آيند در آنجا بزرگترين خواهند بود.»</para>
  <para style="s1">آخرين سفر عيسی به اورشليم</para>
  <para style="p">
    <verse number="32" style="v"/>پس ايشان به سوی اورشليم به راه افتادند. عيسی جلو می‌رفت و شاگردان به دنبال او. ناگهان ترس و حيرت سراسر وجود شاگردان را فرا گرفت. عيسی ايشان را به كناری كشيد و يكبار ديگر به ايشان گفت كه در اورشليم چه سرنوشتی در انتظار اوست. او فرمود:</para>
  <para style="p">
    <verse number="33" style="v"/>«وقتی به اورشليم رسيديم، مرا دستگير می‌كنند و پيش كاهنان اعظم و سران قوم يهود می‌برند و به مرگ محكوم می‌كنند. سپس مرا به دست رومی‌ها خواهند سپرد تا مرا بكشند. <verse number="34" style="v"/>مردم مرا مسخره خواهند كرد و روی صورتم آب دهان انداخته، مرا شلاق خواهند زد و سرانجام مرا خواهند كشت؛ ولی بعد از سه روز دوباره زنده خواهم شد.»</para>
  <para style="s1">يک درخواست بيجا</para>
  <para style="p">
    <verse number="35" style="v"/>يعقوب و يوحنا، پسران زبدی، نزد او آمده، گفتند: «استاد، ممكن است لطفی در حق ما بكنيد؟»</para>
  <para style="p">
    <verse number="36" style="v"/>عيسی پرسيد: «چه لطفی؟»</para>
  <para style="p">
    <verse number="37" style="v"/>گفتند: «می‌خواهيم در دوران سلطنت شما، يكی بر دست راست و ديگری بر دست چپ تخت سلطنت شما بنشينيم.»</para>
  <para style="p">
    <verse number="38" style="v"/>عيسی جواب داد: «شما نمی‌دانيد چه می‌خواهيد! آيا می‌توانيد از جام تلخ رنج و عذابی كه من بايد بنوشم، شما هم بنوشيد؟ يا در دريای عذابی فرو رويد كه من بايد فرو بروم؟»</para>
  <para style="p">
    <verse number="39" style="v"/>جواب دادند: «بلی، می‌توانيم.»</para>
  <para style="p">عيسی فرمود: «البته از جام تلخ من خواهيد نوشيد و در دريای عذابی كه من فرو می‌روم، شما هم فرو خواهيد رفت، <verse number="40" style="v"/>ولی من اختيار آن را ندارم كه شما را در كنار خود، بر تخت سلطنت بنشانم. چون قبلاً مقرر شده كه چه كسانی بايد آنجا بنشينند.»</para>
  <para style="p">
    <verse number="41" style="v"/>وقتی بقيه شاگردان فهميدند كه يعقوب و يوحنا چه درخواستی كرده‌اند، بر آن دو خشمگين شدند. <verse number="42" style="v"/>پس عيسی همگی آنان را فرا خوانده، گفت: «می‌دانيد كه پادشاهان و بزرگان اين دنيا بر مردم آقايی می‌كنند؛ <verse number="43" style="v"/>ولی در ميان شما نبايد چنين باشد. بلكه برعكس، هر كه می‌خواهد در ميان شما بزرگ باشد، بايد خدمتگزار همه باشد. <verse number="44" style="v"/>و هر كه می‌خواهد از ديگران بزرگتر باشد، بايد غلام همه باشد. <verse number="45" style="v"/>من نيز كه مسيح هستم، نيامده‌ام تا كسی به من خدمت كند، بلكه آمده‌ام تا به ديگران كمک كنم و جانم را در راه آزادی ديگران فدا سازم.»</para>
  <para style="s1">شفای مرد كور</para>
  <para style="p">
    <verse number="46" style="v"/>سپس به اريحا رسيدند. وقتی از شهر بيرون می‌رفتند، عدهٔ زيادی به دنبالشان به راه افتادند. در كنار راه، كوری به نام بارتيمائوس نشسته بود و گدايی می‌كرد.</para>
  <para style="p">
    <verse number="47" style="v"/>وقتی بارتيمائوس شنيد كه عيسای ناصری از آن راه می‌گذرد، شروع به داد و فرياد كرد و گفت: «ای عيسی، ای پسر داوود، به من رحم كن!»</para>
  <para style="p">
    <verse number="48" style="v"/>اما مردم بر سرش فرياد زدند: «ساكت شو!»</para>
  <para style="p">ولی او صدايش را بلندتر كرد و پشت سر هم فرياد می‌زد: «ای پسر داوود، به من رحم كن!»</para>
  <para style="p">
    <verse number="49" style="v"/>وقتی سر و صدای او به گوش عيسی رسيد، همانجا ايستاد و فرمود: «بگوييد اينجا بيايد.»</para>
  <para style="p">پس مردم او را صدا زده، گفتند: «بخت به تو روی آورده؛ برخيز كه تو را می‌خواند.»</para>
  <para style="p">
    <verse number="50" style="v"/>بارتيمائوس ردای كهنهٔ خود را كناری انداخت و از جا پريد و پيش عيسی آمد.</para>
  <para style="p">
    <verse number="51" style="v"/>عيسی پرسيد: «چه می‌خواهی برايت بكنم؟»</para>
  <para style="p">گفت: «استاد، می‌خواهم بينا شوم.»</para>
  <para style="p">
    <verse number="52" style="v"/>عيسی به او فرمود: «آنچه خواستی شد. ايمانت ترا شفا داد.»</para>
  <para style="p">كور فوری بينا شد و در پی عيسی به راه افتاد.</para>
  <chapter number="11" style="c"/>
  <para style="s1">مسيح وارد اورشليم می‌شود</para>
  <para style="p">
    <verse number="1" style="v"/>هنگامی كه به حوالی اورشليم، به نزديكی بيت‌فاجی و بيت‌عنيا واقع در كوه زيتون رسيدند، عيسی دو نفر از شاگردان خود را جلوتر فرستاد و به ايشان فرمود: <verse number="2" style="v"/>«به دهكده‌ای كه در مقابل شماست برويد. هنگامی كه وارد شديد، كرّهٔ الاغی را خواهيد ديد كه بسته‌اند. تا به حال كسی بر آن سوار نشده است. آن را باز كنيد و به اينجا بياوريد. <verse number="3" style="v"/>و اگر كسی بپرسد چه می‌كنيد، فقط بگوييد: استادمان لازمش دارد و زود آن را پس خواهد فرستاد.»</para>
  <para style="p">
    <verse number="4-5" style="v"/>آن دو شاگرد رفتند و كُرّه الاغ را يافتند كه در جاده‌ای، كنار درِ خانه‌ای بسته شده بود. وقتی كره را باز می‌كردند، عده‌ای كه در آن نزديكی ايستاده بودند، پرسيدند: «چه می‌كنيد؟ چرا كرّه را باز می‌كنيد؟»</para>
  <para style="p">
    <verse number="6" style="v"/>پس آنچه عيسی فرموده بود، گفتند. آنان نيز اجازه دادند كه كُرّه را ببرند.</para>
  <para style="p">
    <verse number="7" style="v"/>كُرّه را نزد عيسی آوردند و شاگردان ردای خود را بر پشت آن انداختند تا او سوار شود. <verse number="8" style="v"/>از ميان جمعيت نيز بسياری لباس خود را در راه پهن می‌كردند تا عيسی سوار بر كرّه از روی آنها عبور كند. بعضی نيز شاخه‌های درختان را بريده، سر راه او می‌گذاشتند.</para>
  <para style="p">
    <verse number="9" style="v"/>مردم از هر سو او را احاطه كرده بودند و فرياد برمی‌آوردند: «خوش آمدی ای پادشاه! خدا را سپاس باد به خاطر او كه به نام خداوند می‌آيد… <verse number="10" style="v"/>خدا را سپاس باد كه سلطنت پدر ما داوود بار ديگر برقرار می‌شود. خوش آمدی ای پادشاه.»</para>
  <para style="p">
    <verse number="11" style="v"/>به اين ترتيب، عيسی وارد اورشليم شد و به خانهٔ خدا رفت. او با دقت همه چيز را زير نظر گرفت و بيرون آمد. هنگام غروب، شهر را ترک گفت و همراه دوازده شاگرد خود به بيت‌عنيا رفت.</para>
  <para style="s1">عيسی درخت انجير را لعنت می‌کند</para>
  <para style="p">
    <verse number="12" style="v"/>صبح روز بعد، هنگامی كه از بيت‌عنيا برمی‌گشتند، عيسی گرسنه شد. <verse number="13" style="v"/>كمی دورتر درخت انجير پربرگی ديد؛ پس به طرف آن رفت تا شايد انجيری پيدا كند. ولی روی آن جز برگ چيز ديگری نبود، چون هنوز فصل ميوه نرسيده بود. <verse number="14" style="v"/>عيسی به درخت فرمود: «از اين پس ديگر هرگز ميوه نخواهی داد.» و شاگردانش اين را شنيدند.</para>
  <para style="s1">پاکسازی خانه خدا به دست عيسی</para>
  <para style="p">
    <verse number="15" style="v"/>هنگامی كه بار ديگر وارد اورشليم شدند، عيسی به خانهٔ خدا رفت و آنانی را كه در آنجا مشغول خريد و فروش بودند، بيرون راند و بساط صرافان و كبوترفروشان را واژگون ساخت، <verse number="16" style="v"/>و نگذاشت كسی با كالايی وارد محوطهٔ خانهٔ خدا شود.</para>
  <para style="p">
    <verse number="17" style="v"/>سپس به مردم گفت: «خدا در كتاب آسمانی فرموده است: خانهٔ من، مكان عبادت برای تمام قومهاست. ولی شما آن را ميعادگاه دزدان ساخته‌ايد.»</para>
  <para style="p">
    <verse number="18" style="v"/>هنگامی كه كاهنان اعظم و سران قوم يهود از كار عيسی باخبر شدند، نقشهٔ قتل او را كشيدند. ولی می‌ترسيدند كه مردم سر به شورش بگذارند، چون همه شيفتهٔ تعليمات عيسی بودند.</para>
  <para style="p">
    <verse number="19" style="v"/>عصر آن روز، مانند روزهای ديگر از شهر بيرون رفتند. <verse number="20" style="v"/>صبح روز بعد، وقتی به اورشليم باز می‌گشتند، شاگردان درخت انجير را ديدند كه از ريشه خشک شده است. <verse number="21" style="v"/>پطرس به خاطر آورد كه عيسی روز قبل، درخت را نفرين كرده بود. پس با تعجب گفت: «استاد نگاه كنيد! درخت انجيری كه نفرين كرديد، خشک شده است!»</para>
  <para style="p">
    <verse number="22-23" style="v"/>عيسی گفت: «اين كه می‌گويم عين حقيقت است: اگر به خدا ايمان داشته باشيد، می‌توانيد به اين كوه زيتون بگوييد كه برخيزد و در دريا بيفتد، و فرمان شما را بی‌چون و چرا اطاعت خواهد كرد. فقط كافی است كه به آنچه می‌گوييد واقعاً ايمان داشته باشيد و شک به خود راه ندهيد. <verse number="24" style="v"/>خوب گوش كنيد: اگر ايمان داشته باشيد، هر چه در دعا بخواهيد خدا به شما خواهد داد.</para>
  <para style="p">
    <verse number="25" style="v"/>«ولی وقتی دعا می‌كنيد اگر نسبت به كسی كينه داريد، او را ببخشيد، تا پدر آسمانی شما نيز از سر تقصيرات شما بگذرد و شما را ببخشد.»</para>
  <para style="s1">اقتدار و اختيارات عيسی</para>
  <para style="p">
    <verse number="26-28" style="v"/>بار ديگر وارد اورشليم شدند. به محض اينكه عيسی قدم به خانهٔ خدا گذاشت، كاهنان اعظم و سران قوم يهود دور او را گرفتند و پرسيدند: «به چه حقی فروشندگان را از معبد بيرون كردی؟ چه كسی اين اختيار را به تو داده است؟»</para>
  <para style="p">
    <verse number="29" style="v"/>عيسی فرمود: «من به شرطی جواب شما را می‌دهم كه اول به سؤال من جواب دهيد. <verse number="30" style="v"/>يحيی كه بود؟ آيا فرستادهٔ خدا بود يا نه؟ جواب مرا بدهيد.» <verse number="31" style="v"/>ايشان با يكديگر مشورت كردند و گفتند: «اگر بگوييم فرستادهٔ خدا بود، خواهد گفت پس چرا به او ايمان نياورديد؟ <verse number="32" style="v"/>و اگر بگوييم فرستادهٔ خدا نبود، ممكن است مردم عليه ما قيام كنند.» زيرا همه مردم يحيی را پيامبری راستين می‌دانستند.</para>
  <para style="p">
    <verse number="33" style="v"/>پس گفتند: «نمی‌توانيم جواب بدهيم؛ نمی‌دانيم.»</para>
  <para style="p">عيسی فرمود: «من نيز به پرسش شما جواب نمی‌دهم.»</para>
  <chapter number="12" style="c"/>
  <para style="s1">حكايت باغبانهای ظالم</para>
  <para style="p">
    <verse number="1" style="v"/>عيسی برای تعليم مردم، حكايات و مَثَلهای بسياری بيان می‌كرد. او يكبار فرمود: «شخصی تاكستانی درست كرد و دور آن ديواری كشيد. در آن حوضچه‌ای نيز برای گرفتن آب انگور كَند و يک برج دیدبانی نيز بنا كرد. سپس باغ را به چند باغبان اجاره داد و خود به سفر رفت. <verse number="2" style="v"/>در فصل انگورچينی، خدمتكارش را فرستاد تا سهم خود را از محصول باغ بگيرد. <verse number="3" style="v"/>ولی باغبانها او را زدند و دست خالی برگرداندند.</para>
  <para style="p">
    <verse number="4" style="v"/>«صاحب باغ يک نفر ديگر را فرستاد؛ اين بار به او دشنام دادند و او را زدند و سرش را نيز شكستند. <verse number="5" style="v"/>نفر بعدی را نيز كشتند. ديگران را هم يا زدند يا كشتند. <verse number="6" style="v"/>تا اينكه فقط يک نفر برای صاحب تاكستان باقی ماند، يعنی تنها پسرش. آخر او را فرستاد، به اميد اينكه به او احترام خواهند گذاشت.</para>
  <para style="p">
    <verse number="7" style="v"/>«ولی وقتی باغبانها ديدند كه پسرش می‌آيد، به يكديگر گفتند: او پس از مرگ پدرش، صاحب اين باغ خواهد شد. پس بياييد او را بكشيم تا باغ مال ما شود. <verse number="8" style="v"/>پس او را گرفتند و كشتند و جنازه‌اش را از باغ بيرون انداختند.</para>
  <para style="p">
    <verse number="9" style="v"/>«حال به نظر شما، صاحب باغ وقتی اين خبر را بشنود چه خواهد كرد؟ او آمده، همه را خواهد كشت و باغ را به ديگران اجاره خواهد داد. <verse number="10" style="v"/>آيا به ياد نداريد كتاب آسمانی چه می‌گويد؟ می‌فرمايد: همان سنگی كه بَنّاها دور انداختند، مهمترين سنگِ بنای ساختمان شده است. <verse number="11" style="v"/>اين كار خداوند است و به نظر همه عجيب می‌آيد.»</para>
  <para style="p">
    <verse number="12" style="v"/>سران قوم يهود خواستند همانجا او را بگيرند، چون فهميدند كه منظور عيسی از باغبانهای ظالم، اشاره به ايشان می‌باشد. اما از ترس مردم اقدامی نكردند و او را به حال خود گذاشتند و رفتند.</para>
  <para style="s1">باج و خراج به قيصر روم</para>
  <para style="p">
    <verse number="13" style="v"/>اما بعداً، چند تن از فريسيان و از هواداران حزب «هيروديان» را به عنوان جاسوس فرستادند تا عيسی را با سؤالات مختلف درگير سازند و از جوابهای او، بهانه‌ای به دست آورده، او را بازداشت كنند.</para>
  <para style="p">
    <verse number="14" style="v"/>پس جاسوسان آمدند و گفتند: «استاد، ما می‌دانيم كه شما هر چه باشد، حقيقت را می‌گوييد، و هرگز تحت تأثير عقايد و خواسته‌های مردم قرار نمی‌گيريد، بلكه راه خدا را با درستی تعليم می‌دهيد. حالا بفرماييد آيا درست است كه ما به دولت روم باج و خراج بدهيم؟»</para>
  <para style="p">
    <verse number="15" style="v"/>عيسی متوجهٔ نيرنگ ايشان شد و فرمود: «چرا می‌خواهيد مرا آزمايش كنيد. سكه‌ای به من نشان دهيد تا بگويم.»</para>
  <para style="p">
    <verse number="16" style="v"/>وقتی سكه را به او دادند، پرسيد: «عكس و اسم چه كسی روی اين سكه است؟» جواب دادند: «امپراتور روم.»</para>
  <para style="p">
    <verse number="17" style="v"/>فرمود: «مال امپراتور را به امپراتور بدهيد، و مال خدا را به خدا!» جواب عيسی ايشان را حيران كرد.</para>
  <para style="s1">آيا قيامتی در كار هست؟</para>
  <para style="p">
    <verse number="18" style="v"/>سپس يک دسته ديگر به اسم صدوقی‌ها كه منكر روز قيامت هستند، جلو آمدند و سؤال كرده، گفتند:</para>
  <para style="p">
    <verse number="19" style="v"/>«استاد، موسی فرموده است هرگاه مردی بميرد و فرزندی نداشته باشد، برادرش همسر او را به زنی بگيرد تا صاحب اولاد شده، آنها را فرزندان و نسل برادر مردهٔ خود بداند. <verse number="20" style="v"/>اما هفت برادر بودند؛ اولی زنی گرفت و بی‌اولاد درگذشت. <verse number="21" style="v"/>پس دومی همسر او را به زنی گرفت، ولی او هم بی‌فرزند مرد. سومی هم او را گرفت و بی‌اولاد فوت كرد. <verse number="22" style="v"/>و به همين ترتيب، همهٔ برادرها مردند ولی هيچكدام صاحب فرزند نشدند. سرانجام آن زن نيز مرد. <verse number="23" style="v"/>حال، آنچه ما می‌خواهيم بدانيم اينست كه در روز قيامت، آن زن، همسر كدام يک از آن هفت برادر خواهد شد، چون هر هفت برادر او را به زنی گرفته بودند؟»</para>
  <para style="p">
    <verse number="24" style="v"/>عيسی جواب داد: «شما چقدر گمراهيد، زيرا نه از كلام خدا چيزی می‌دانيد نه از قدرت خدا. <verse number="25" style="v"/>وقتی آن هفت برادر و آن زن در روز قيامت زنده شوند، ديگر ازدواج نخواهند كرد بلكه مانند فرشتگان خدا خواهند بود.</para>
  <para style="p">
    <verse number="26" style="v"/>«ولی دربارهٔ روز قيامت و زنده شدن مردگان، مگر سرگذشت موسی و بوتهٔ سوزان را در كتاب تورات نخوانده‌ايد؟ در آنجا خدا به موسی فرمود: من خدای ابراهيم، خدای اسحاق و خدای يعقوب هستم.</para>
  <para style="p">
    <verse number="27" style="v"/>«در واقع خدا به موسی می‌گفت كه اين اشخاص با اينكه صدها سال از مرگشان می‌گذرد، ولی ايشان در نظر او زنده‌اند، و گرنه برای شخصی كه در قيد حيات نيست، لازم نيست بگويد من خدای او هستم. حالا می‌بينيد چقدر در اشتباهيد!»</para>
  <para style="s1">بزرگترين دستور خدا</para>
  <para style="p">
    <verse number="28" style="v"/>يكی از علمای مذهبی كه آنجا ايستاده بود و به گفت و گوی ايشان گوش می‌داد، وقتی ديد عيسی چه جواب دندان‌شكنی به آنان داد، پرسيد: «از تمام احكام خدا، كدام از همه مهمتر است؟»</para>
  <para style="p">
    <verse number="29" style="v"/>عيسی جواب داد: «آنكه می‌گويد: ای قوم اسرائيل گوش كن، تنها خدايی كه وجود دارد خداوند ماست. <verse number="30" style="v"/>و بايد او را با تمام قلب و جان و فكر و نيروی خود دوست بداری.</para>
  <para style="p">
    <verse number="31" style="v"/>«دومين حكم مهم اين است: ديگران را به اندازهٔ خودت دوست داشته باش.</para>
  <para style="p">«هيچ دستوری مهمتر از اين دو نيست.»</para>
  <para style="p">
    <verse number="32" style="v"/>عالِم مذهبی در جواب عيسی گفت: «استاد، كاملاً درست فرموديد. فقط يک خدا وجود دارد و غير از او خدای ديگری نيست. <verse number="33" style="v"/>و من قبول دارم كه بايد او را با تمام قلب و فهم و قوتم دوست بدارم و ديگران را نيز به اندازهٔ خودم دوست بدارم. اين كار حتی از قربانی كردن حيوانات در خانهٔ خدا بسيار مهمتر است.»</para>
  <para style="p">
    <verse number="34" style="v"/>عيسی كه ديد اين شخص متوجهٔ حقيقت شده است، فرمود: «تو از ملكوت خدا دور نيستی.» از آن پس، ديگر هيچكس جرأت نكرد از او چيزی بپرسد.</para>
  <para style="s1">مسيح پسر کيست؟</para>
  <para style="p">
    <verse number="35" style="v"/>يک روز كه عيسی در خانهٔ خدا به مردم تعليم می‌داد، پرسيد: «چرا روحانیون شما می‌گويند كه مسيح بايد از نسل داوود باشد؟ <verse number="36" style="v"/>در حالی که داوود خودش، وقتی از روح خدا به او الهام شد، چنين گفت: خدا به خداوند من فرمود به دست راست من بنشين تا دشمنانت را زير پايت بيندازم. <verse number="37" style="v"/>داوود خودش مسيح را خداوند خود می‌خواند، پس چطور ممكن است مسيح، پسر او باشد؟»</para>
  <para style="p">مردم از اين گونه سؤالات بسيار لذت می‌بردند و با شور و علاقهٔ فراوان به سخنان او گوش می‌دادند.</para>
  <para style="s1">تظاهر به دينداری</para>
  <para style="p">
    <verse number="38" style="v"/>باز خطاب به مردم فرمود:</para>
  <para style="p">«از اين روحانیون متظاهر دوری كنيد! ايشان در قباهای بلند خود احساس بزرگی می‌كنند و وقتی در بازار قدم می‌زنند دوست دارند همه در مقابلشان سر تعظيم فرود آورند. <verse number="39" style="v"/>دوست دارند در عبادتگاه در بهترين جای‌ها بنشينند و در ضيافتها در صدر مجلس باشند. <verse number="40" style="v"/>ولی در همان حال، اموال خانهٔ بيوه‌زنان را تصاحب می‌كنند و بعد برای اينكه كسی متوجه كارهای كثيفشان نشود، در برابر چشم مردم نمازشان را طول می‌دهند. به همين خاطر خدا ايشان را به شديدترين وضع مجازات خواهد كرد.»</para>
  <para style="s1">هديه بيوه‌زن</para>
  <para style="p">
    <verse number="41" style="v"/>سپس عيسی به مكانی از خانهٔ خدا رفت كه در آنجا صندوق اعانات بود. او به مردمی كه پول خود را در صندوق می‌انداختند چشم دوخته بود. بعضی كه ثروتمند بودند مبلغ زيادی تقديم می‌كردند. <verse number="42" style="v"/>در آن ميان يک بيوه‌زن فقير هم آمد و دو سكهٔ كم‌ارزش در صندوق انداخت.</para>
  <para style="p">
    <verse number="43-44" style="v"/>عيسی شاگردان خود را فرا خواند و به ايشان فرمود: «آنچه اين بيوه‌زن فقير در صندوق انداخت، از تمام آنچه كه اين ثروتمندان هديه كردند، بيشتر بود. چون آنان جزئی از ثروت خود را به خدا دادند، ولی اين زن تمام دارايی خود را داد.»</para>
  <chapter number="13" style="c"/>
  <para style="s1">عيسی ويرانی خانهٔ خدا را پيشگويی می‌كند</para>
  <para style="p">
    <verse number="1" style="v"/>آن روز، هنگامی كه از خانهٔ خدا بيرون می‌رفتند، يكی از شاگردان به تعريف از ساختمانهای خانهٔ خدا پرداخت و گفت: «استاد ببينيد اين ساختمانها چقدر زيبا هستند! چه سنگ‌بُری‌های ظريفی دارند!»</para>
  <para style="p">
    <verse number="2" style="v"/>عيسی جواب داد: «بلی، اين ساختمانهای زيبا را می‌بينيد؟ حتی يک سنگ روی سنگ ديگر باقی نخواهد ماند، بلكه همه زير و رو خواهد شد.»</para>
  <para style="p">
    <verse number="3-4" style="v"/>وقتی عيسی در دامنهٔ كوه زيتون، روبروی خانهٔ خدا نشسته بود، پطرس و يعقوب و يوحنا و اندرياس به طور خصوصی نزد او آمدند و پرسيدند: «در چه زمانی اين بلايا بر سر اين خانه خواهد آمد؟ آيا پيش از وقت به ما اعلام خطر خواهد شد؟»</para>
  <para style="p">
    <verse number="5" style="v"/>عيسی جواب داد: «مواظب باشيد كسی شما را گمراه نكند. <verse number="6" style="v"/>زيرا بسياری آمده، ادعا خواهند كرد كه مسيح هستند و خيلی‌ها را گمراه خواهند ساخت. <verse number="7" style="v"/>در نقاط دور و نزديک جنگهای بسياری بروز خواهد كرد. وقتی اين خبرها را بشنويد، نگران نشويد. اين جنگها بايد اتفاق بيفتد. ولی اين علامتِ فرا رسيدن آخر زمان نيست.</para>
  <para style="p">
    <verse number="8" style="v"/>«قومها و ممالک به هم اعلان جنگ خواهند داد، و در جاهای مختلف زمين لرزه خواهد شد و قحطی و گرسنگی و اغتشاش پديد خواهد آمد. اينها فقط اعلام خطری است برای نزديک شدن مصيبتهای بعدی. <verse number="9" style="v"/>وقتی اين رويدادها را ديديد مواظب خودتان باشيد، زيرا زندگی شما در خطر خواهد افتاد. شما را به محاکم خواهند سپرد و در كنيسه‌ها شكنجه خواهند داد. به خاطر پيروی از من، شما را نزد پادشاهان و فرمانروايان خواهند برد. ولی همين امر، فرصت مناسبی خواهد بود تا پيام انجيل را به ايشان برسانيد. <verse number="10" style="v"/>پيام انجيل بايد اول به تمام قومها برسد و بعد زمان به آخر خواهد رسيد. <verse number="11" style="v"/>اما وقتی شما را می‌گيرند و به دادگاه می‌برند، هيچ نگران اين نباشيد كه برای دفاع از خود چه بگوييد. هر چه خدا به شما می‌گويد همان را بگوييد، زيرا در آن موقع روح‌القدس سخن خواهد گفت، نه شما.</para>
  <para style="p">
    <verse number="12" style="v"/>«برادر به برادر خود خيانت خواهد كرد و پدر به فرزند خود؛ فرزندان نيز پدر و مادر خود را به كشتن خواهند داد. <verse number="13" style="v"/>همه از شما به خاطر پيروی از من نفرت خواهند داشت. ولی كسانی نجات خواهند يافت كه اين مشكلات را تا به آخر تحمل نمايند و مرا انكار نكنند.</para>
  <para style="p">
    <verse number="14" style="v"/>«هرگاه ديديد كه آن چيز هولناک در خانهٔ خدا برقرار است (خواننده خوب توجه كند تا معنی اين را بداند)، آنگاه در يهوديه هستيد به تپه‌های اطراف بگريزيد. <verse number="15-16" style="v"/>وقت را تلف نكنيد. اگر روی بام باشيد به خانه برنگرديد، و اگر در صحرا باشيد حتی برای برداشتن پول يا لباس برنگرديد.</para>
  <para style="p">
    <verse number="17" style="v"/>«بيچاره زنانی كه در آن روزها آبستن باشند و بيچاره مادرانی كه بچه‌های شيرخوار داشته باشند. <verse number="18" style="v"/>فقط دعا كنيد كه فرارتان به زمستان نيفتد. <verse number="19" style="v"/>چون آن روزها به قدری وحشتناک خواهد بود كه از وقتی خدا جهان را آفريد تاكنون نظير آن پيش نيامده و ديگر هرگز پيش نخواهد آمد. <verse number="20" style="v"/>و اگر خداوند آن روزهای مصيبت‌بار را كوتاه نمی‌كرد، حتی يک انسان نيز بر روی زمين باقی نمی‌ماند. ولی به خاطر برگزيدگانش آن روزها را كوتاه خواهد كرد.</para>
  <para style="p">
    <verse number="21" style="v"/>«آنگاه اگر كسی به شما بگويد: اين شخص مسيح است و يا آن يكی مسيح است، به سخنش توجه نكنيد. <verse number="22" style="v"/>چون مسيح‌ها و پيغمبران دروغين، بسيار ظهور خواهند كرد و معجزات حيرت‌انگيز انجام داده، مردم را فريب خواهند داد، به طوری كه اگر ممكن می‌بود، حتی فرزندان خدا را نيز از راه راست منحرف می‌كردند. <verse number="23" style="v"/>پس مواظب خودتان باشيد. از ابتدا همهٔ اينها را به شما گفتم.</para>
  <para style="p">
    <verse number="24" style="v"/>«پس از اين مصيبتها، خورشيد تيره و تار خواهد شد و ماه ديگر نخواهد درخشيد، <verse number="25" style="v"/>ستاره‌ها خواهند افتاد و آسمان دگرگون خواهد شد.</para>
  <para style="p">
    <verse number="26" style="v"/>«آنگاه تمام مردم، مرا خواهند ديد كه در ابرها با قدرت و شكوه عظيم می‌آيم. <verse number="27" style="v"/>من فرشتگان خود را خواهم فرستاد تا برگزيدگانم را از سراسر دنيا يعنی از گوشه و كنار زمين و آسمان جمع كنند.</para>
  <para style="p">
    <verse number="28" style="v"/>«حال، اين درس را از درخت انجير بياموزيد؛ وقتی شاخه‌هايش نرم می‌شوند و برگ توليد می‌كنند، می‌فهميد كه تابستان نزديک شده است. <verse number="29" style="v"/>همينطور وقتی ديديد آنچه گفتم رخ داده، بدانيد كه پايان كار بسيار نزديک شده است.</para>
  <para style="p">
    <verse number="30" style="v"/>«مطمئن باشيد اين نسل خواهد ماند و اين وقايع را خواهد ديد. <verse number="31" style="v"/>آسمان و زمين از ميان خواهد رفت، ولی سخنان من تا به ابد پا برجا خواهد ماند.</para>
  <para style="p">
    <verse number="32" style="v"/>«اما هيچكس، حتی فرشتگان آسمان نيز خبر ندارند چه روز و ساعتی دنيا به آخر می‌رسد. حتی خود من هم نمی‌دانم، فقط پدرم خدا از آن آگاه است. <verse number="33" style="v"/>پس بايد آماده بوده، دعا كنيد و هر لحظه چشم به راه بازگشت من باشيد، چون نمی‌دانيد آن لحظه كی فرا می‌رسد.</para>
  <para style="p">
    <verse number="34" style="v"/>«بازگشت من مانند بازگشت مردی است كه به كشور ديگر به سفر رفته است، و برای هر يک از خدمتگزاران خود وظيفهٔ خاصی معين كرده و به دربان نيز فرموده تا منتظر بازگشت او باشد.</para>
  <para style="p">
    <verse number="35-37" style="v"/>«پس شما نيز چشم به راه باشيد، چون نمی‌دانيد كی برمی‌گردم: سر شب، نيمه شب، سحر يا صبح. مواظب باشيد كه وقتی می‌آيم، در خواب غفلت نباشيد. باز هم می‌گويم چشم به راه من باشيد. اينست پيام من به شما و به همه.»</para>
  <chapter number="14" style="c"/>
  <para style="s1">آخرين روزهای عيسی در اين دنيا</para>
  <para style="p">
    <verse number="1" style="v"/>دو روز به عيد پِسَح مانده بود. در ايام اين عيد، يهوديان فقط نان فطير می‌خوردند.</para>
  <para style="p">كاهنان اعظم و روحانیون ديگرِ يهود، هنوز در پی فرصت می‌گشتند تا عيسی را بی‌سر و صدا دستگير كنند و بكشند. <verse number="2" style="v"/>ولی می‌گفتند: «در روزهای عيد نمی‌توان اين كار را كرد مبادا مردم سر به شورش بگذارند.»</para>
  <para style="p">
    <verse number="3" style="v"/>در اين هنگام، عيسی در بيت‌عنيا در خانهٔ شمعون جذامی میهمان بود. وقت شام، زنی با يک شيشه عطر گرانبها از سُنبُل خالص وارد شد و شيشه را باز كرد و عطر را بر سر عيسی ريخت.</para>
  <para style="p">
    <verse number="4-5" style="v"/>بعضی از حضار از اين عمل ناراحت شده، به يكديگر گفتند: «افسوس! چرا عطر به اين خوبی را تلف كرد؟ می‌توانستيم آن را به سيصد سكه نقره بفروشيم و پولش را به فقرا بدهيم.» به اين ترتيب، آن زن را سرزنش می‌كردند.</para>
  <para style="p">
    <verse number="6" style="v"/>ولی عيسی گفت: «كاری به كار او نداشته باشيد! چرا برای اين كار خوب او را سرزنش می‌كنيد؟ <verse number="7" style="v"/>فقرا هميشه دور و بر شما هستند. هرگاه بخواهيد می‌توانيد كمكشان كنيد. ولی من مدت زيادی با شما نخواهم بود. <verse number="8" style="v"/>اين زن هر چه از دستش برمی‌آمد، انجام داد. در واقع بدن مرا برای كفن و دفن حاضر كرد. <verse number="9" style="v"/>اين كه می‌گويم عين حقيقت است: از اين پس در هر جای دنيا كه پيغام انجيل موعظه شود، كار اين زن نيز ذكر خواهد شد و مورد تحسين قرار خواهد گرفت.»</para>
  <para style="s1">خيانت يهودا به عيسی</para>
  <para style="p">
    <verse number="10" style="v"/>آنگاه يكی از شاگردان او به نام يهودا اسخريوطی، نزد كاهنان اعظم رفت تا استاد خود را به ايشان تسليم كند. <verse number="11" style="v"/>وقتی كاهنان شنيدند برای چه آمده است، بسيار شاد شدند و قول دادند به او پاداشی بدهند. او نيز در پی فرصت می‌گشت تا عيسی را به ايشان تحويل دهد.</para>
  <para style="s1">آخرين شام عيسی با شاگردان</para>
  <para style="p">
    <verse number="12" style="v"/>روز اول عيد كه در آن قربانی می‌كردند، شاگردان عيسی پرسيدند: «كجا می‌خواهيد برويم و شام عيد پِسَح را بخوريم؟» <verse number="13" style="v"/>عيسی دو نفر از شاگردان را به اورشليم فرستاد تا شام را حاضر كنند و گفت: «در راه شخصی را خواهيد ديد كه به طرف شما می‌آيد. يک كوزه آب هم در دست دارد. به دنبال او برويد. <verse number="14" style="v"/>به هر خانه‌ای داخل شد، به صاحب آن خانه بگوييد: استادمان ما را فرستاده است تا اتاقی را كه برای ما حاضر كرده‌ايد تا امشب شام پسح را بخوريم، ببينيم. <verse number="15" style="v"/>او شما را به بالاخانه، به يک اتاق بزرگ و مفروش خواهد برد. شام را همانجا تدارک ببينيد.»</para>
  <para style="p">
    <verse number="16" style="v"/>پس آن دو شاگرد به شهر رفتند و همانطور واقع شد كه عيسی گفته بود. پس شام را حاضر كردند.</para>
  <para style="p">
    <verse number="17" style="v"/>هنگام شب، عيسی و بقيهٔ شاگردان رسيدند. <verse number="18" style="v"/>وقتی دور سفره نشستند، عيسی گفت: «اين كه می‌گويم عين حقيقت است: يكی از شما به من خيانت می‌كند، بلی، يكی از خود شما كه اينجا با من شام می‌خوريد.»</para>
  <para style="p">
    <verse number="19" style="v"/>همه از اين سخن غمگين شدند و يک به يک از او پرسيدند: «منم؟»</para>
  <para style="p">
    <verse number="20" style="v"/>عيسی جواب داد: «يكی از شما دوازده نفر است كه حالا با من شام می‌خورد. <verse number="21" style="v"/>من بايد بميرم، همانطور كه پيغمبران خدا از پيش خبر داده‌اند. اما وای به حال آنكه مرا تسليم به مرگ می‌كند. كاش هرگز به دنيا نمی‌آمد.»</para>
  <para style="p">
    <verse number="22" style="v"/>وقتی شام می‌خوردند، عيسی نان را به دست گرفت، آن را بركت داده، پاره كرد و به ايشان داد و فرمود: «بگيريد، اين بدن من است.» <verse number="23" style="v"/>سپس جام را به دست گرفت، از خدا تشكر كرد و به ايشان داد و همه از آن نوشيدند. <verse number="24" style="v"/>آنگاه به ايشان فرمود: «اين خون من است كه در راه بسياری ريخته می‌شود، و مهر يک پيمان تازه است بين خدا و انسان. <verse number="25" style="v"/>اين كه می‌گويم عين حقيقت است: ديگر از اين محصول انگور نخواهم نوشيد تا روزی كه تازهٔ آن را در ملكوت خدا بنوشم.»</para>
  <para style="p">
    <verse number="26" style="v"/>سپس سرودی خواندند و از خانه بيرون آمدند و به سوی كوه زيتون رفتند.</para>
  <para style="s1">عيسی انکار پطرس را پيشگويی می‌کند</para>
  <para style="p">
    <verse number="27" style="v"/>در بين راه، عيسی به ايشان گفت: «امشب همهٔ شما مرا تنها گذارده، خواهيد رفت، چون در كتاب آسمانی نوشته شده كه خدا چوپان را می‌زند و گوسفندان پراكنده می‌شوند. <verse number="28" style="v"/>ولی بعد از زنده شدنم، به جليل خواهم رفت و شما را در آنجا خواهم ديد.»</para>
  <para style="p">
    <verse number="29" style="v"/>پطرس گفت: «حتی اگر همه شما را ترک كنند، من اين كار را نخواهم كرد.»</para>
  <para style="p">
    <verse number="30" style="v"/>عيسی گفت: «پطرس، فردا صبح پيش از اينكه خروس دو بار بخواند، تو سه بار مرا انكار كرده، خواهی گفت كه مرا نمی‌شناسی.»</para>
  <para style="p">
    <verse number="31" style="v"/>ولی پطرس با تأكيد بيشتر گفت: «نه، من اگر لازم باشد بميرم، می‌ميرم ولی هرگز شما را انكار نمی‌كنم.» ديگران نيز همين قسم را خوردند.</para>
  <para style="s1">آخرين دعا در جتسيمانی</para>
  <para style="p">
    <verse number="32" style="v"/>سپس به يک باغ زيتون رسيدند، كه به باغ جتسيمانی معروف بود. عيسی به شاگردان خود گفت: «شما اينجا بنشينيد تا من بروم دعا كنم.» <verse number="33" style="v"/>او پطرس، يعقوب و يوحنا را نيز با خود برد. ناگاه اضطراب و پريشانی عميقی بر او مستولی شد. <verse number="34" style="v"/>به ايشان گفت: «از شدت حزن و غم، در شرف مرگ می‌باشم. شما همین‌جا بمانيد و با من بيدار باشيد.» <verse number="35" style="v"/>سپس كمی دورتر رفت، بر زمين افتاد و دعا كرد تا شايد آن دقايق وحشت‌آور كه انتظارش را می‌كشيد، هرگز پيش نيايد. <verse number="36" style="v"/>او دعا كرده، گفت: «ای پدر، هر كاری نزد تو امكان‌پذير است. پس اين جام رنج و عذاب را از مقابل من بردار. در عين حال، خواست تو را می‌خواهم نه ميل خود را.» <verse number="37" style="v"/>سپس نزد آن سه شاگرد برگشت و ديد كه در خوابند. پس گفت: «شمعون! خوابی؟ نتوانستی حتی يک ساعت با من بيدار بمانی؟ <verse number="38" style="v"/>با من بيدار بمانيد و دعا كنيد مبادا وسوسه‌كننده بر شما غالب آيد. چون روح مايل است اما جسم، ضعيف و ناتوان.»</para>
  <para style="p">
    <verse number="39" style="v"/>باز رفت و همان دعا را كرد. <verse number="40" style="v"/>وقتی بازگشت، ديد كه هنوز در خوابند، چون نمی‌توانستند پلكهايشان را باز نگاه دارند و نمی‌دانستند چه بگويند. <verse number="41" style="v"/>وقتی برای بار سوم برگشت، گفت: «هنوز در خوابيد؟ بس است! ديگر وقت خواب نيست. نگاه كنيد، اكنون در چنگ اين اشخاص بدكار گرفتار خواهم شد. <verse number="42" style="v"/>برخيزيد، بايد برويم! نگاه كنيد، اين هم شاگرد خائن من!…»</para>
  <para style="s1">دستگيری عيسی</para>
  <para style="p">
    <verse number="43" style="v"/>سخن عيسی هنوز به پايان نرسيده بود كه يهودا، يكی از دوازده شاگرد عيسی، از راه رسيد؛ عده‌ای بسيار با شمشير و چوب و چماق او را همراهی می‌كردند. آنان از طرف كاهنان اعظم و سران قوم يهود آمده بودند. <verse number="44" style="v"/>يهودا به ايشان گفته بود: «هر كه را بوسيدم، بدانيد كه او كسی است كه بايد بگيريد. پس با احتياط او را بگيريد و ببريد.»</para>
  <para style="p">
    <verse number="45" style="v"/>پس به محض اينكه يهودا رسيد، نزد عيسی رفت و گفت: «سلام استاد!» و دست در گردن او انداخت و صورت او را بوسيد. <verse number="46" style="v"/>آنان نيز عيسی را گرفتند و محكم بستند تا ببرند. <verse number="47" style="v"/>ولی يک نفر شمشير كشيد و با غلام كاهن اعظم درگير شد و گوش او را بريد.</para>
  <para style="p">
    <verse number="48" style="v"/>عيسی گفت: «مگر من دزد فراری هستم كه اينطور سر تا پا مسلح برای گرفتنم آمده‌ايد؟ <verse number="49" style="v"/>چرا در خانهٔ خدا مرا نگرفتيد؟ من كه هر روز آنجا بودم و تعليم می‌دادم. ولی لازم است تمام اينها اتفاق بيفتد تا پيشگويی كلام خدا انجام شود.»</para>
  <para style="p">
    <verse number="50" style="v"/>در اين گيرودار، شاگردان او را تنها گذاشتند و فرار كردند. <verse number="51-52" style="v"/>يک جوانی نيز از پشت سرشان می‌آمد كه فقط چادری بر خود انداخته بود. وقتی سعی كردند او را بگيرند، چادر را در دست آنها رها كرد و عريان پا به فرار گذاشت.</para>
  <para style="s1">محاکمه عيسی در دادگاه شورای يهود</para>
  <para style="p">
    <verse number="53" style="v"/>پس عيسی را به خانهٔ كاهن اعظم بردند. بی‌درنگ، تمام كاهنان اعظم و سران قوم يهود در آنجا جمع شدند. <verse number="54" style="v"/>پطرس نيز از دور به دنبالشان می‌آمد تا به خانهٔ كاهن اعظم رسيد. سپس آهسته از لای در، داخل حياط خانه شد و ميان غلامان، كنار آتش نشست.</para>
  <para style="p">
    <verse number="55" style="v"/>در داخل خانه، كاهنان اعظم و اعضا شورای عالی يهود سعی می‌كردند عليه عيسی مدركی به دست آورند تا حكم اعدامش را صادر كنند، ولی نتوانستند.</para>
  <para style="p">
    <verse number="56" style="v"/>چند نفر نيز شهادت دروغ دادند ولی گفته‌هايشان با هم يكسان نبود. <verse number="57-58" style="v"/>سرانجام، بعضی برخاسته، به دروغ گفتند: «ما شنيديم كه می‌گفت من اين خانهٔ خدا را كه با دست انسان ساخته شده است، خراب می‌كنم و بدون كمک دست انسان، در عرض سه روز، عبادتگاهی ديگر می‌سازم.» <verse number="59" style="v"/>ولی اين تهمت نيز به جايی نرسيد.</para>
  <para style="p">
    <verse number="60" style="v"/>آنگاه كاهن اعظم در حضور شورای عالی برخاست و از عيسی پرسيد: «به اين اتهام جواب نمی‌دهی؟ چه داری در دفاع از خودت بگويی؟»</para>
  <para style="p">
    <verse number="61" style="v"/>عيسی هيچ جواب نداد. پس كاهن اعظم پرسيد: «آيا تو مسيح، فرزند خدای متبارک هستی؟»</para>
  <para style="p">
    <verse number="62" style="v"/>عيسی گفت: «هستم، و يک روز مرا خواهيد ديد كه در دست راست خدا نشسته‌ام و در ابرهای آسمان به زمين باز می‌گردم.»</para>
  <para style="p">
    <verse number="63-64" style="v"/>كاهن اعظم لباس خود را پاره كرد و گفت: «ديگر چه می‌خواهيد؟ هنوز هم شاهد لازم داريد؟ خودتان شنيديد كه كفر گفت. چه رأی می‌دهيد؟» پس به اتفاق آراء او را به مرگ محكوم كردند.</para>
  <para style="p">
    <verse number="65" style="v"/>آنگاه به آزار و اذيت او پرداختند. بعضی بر صورتش آب دهان می‌انداختند. بعضی ديگر چشمانش را می‌بستند و به صورتش سيلی می‌زدند و با ريشخند می‌گفتند: «اگر پيغمبری، بگو چه كسی تو را زد؟» سربازان نيز او را می‌زدند.</para>
  <para style="s1">پطرس عيسی را انکار می‌کند</para>
  <para style="p">
    <verse number="66-67" style="v"/>اما پطرس هنوز در حياط بود. در آن حال، يكی از كنيزان كاهن اعظم او را ديد كه كنار آتش خود را گرم می‌كند؛ پس به او خيره شد و گفت: «مثل اينكه تو هم با عيسای ناصری بودی!»</para>
  <para style="p">
    <verse number="68" style="v"/>پطرس انكار كرد و گفت: «از حرفهايت سر در نمی‌آورم!» و به گوشهٔ ديگر حياط رفت.</para>
  <para style="p">همان وقت خروس بانگ زد.</para>
  <para style="p">
    <verse number="69" style="v"/>آن كنيز دوباره پطرس را ديد و به ديگران گفت: «او را می‌بينيد؟ او هم يكی از شاگردان عيسی است!»</para>
  <para style="p">
    <verse number="70" style="v"/>باز پطرس انكار كرد.</para>
  <para style="p">كمی بعد، ديگران كه دور آتش بودند، به او گفتند: «تو بايد يكی از شاگردان عيسی باشی، چون لهجه‌ات جليلی است!»</para>
  <para style="p">
    <verse number="71" style="v"/>پطرس لعنت كرد و قسم خورد كه من او را نمی‌شناسم.</para>
  <para style="p">
    <verse number="72" style="v"/>بار دوم خروس بانگ زد و پطرس گفتهٔ عيسی را به ياد آورد كه فرموده بود: «پيش از اينكه خروس دو بار بخواند، تو سه بار خواهی گفت كه مرا نمی‌شناسی.» پس به گريه افتاد.</para>
  <chapter number="15" style="c"/>
  <para style="s1">محاکمه عيسی در دادگاه پيلاطوس</para>
  <para style="p">
    <verse number="1" style="v"/>صبح زود، كاهنان اعظم، ريش‌سفيدان قوم و روحانیون يهود، يعنی تمام اعضای شورای عالی، پس از مشورت و تصميم‌گيری، عيسی را دست بسته، نزد پيلاطوس فرماندار رومی بردند.</para>
  <para style="p">
    <verse number="2" style="v"/>پيلاطوس از عيسی پرسيد: «تو پادشاه يهود هستی؟»</para>
  <para style="p">عيسی جواب داد: «بلی، چنين است كه می‌گويی.»</para>
  <para style="p">
    <verse number="3-4" style="v"/>آنگاه كاهنان اعظم، اتهامات متعددی بر عيسی وارد كردند. پيلاطوس از او پرسيد: «چرا چيزی نمی‌گويی؟ اين چه تهمت‌هايی است كه به تو می‌زنند؟»</para>
  <para style="p">
    <verse number="5" style="v"/>ولی عيسی چيزی نگفت به طوری كه پيلاطوس تعجب كرد.</para>
  <para style="p">
    <verse number="6" style="v"/>پيلاطوس عادت داشت هر سال در عيد پِسَح، يک زندانی يهودی را آزاد كند، هر زندانی كه مردم می‌خواستند. <verse number="7" style="v"/>يكی از زندانيان آن سال باراباس بود كه با ياغيان ديگر در شورش شهر، آدم كشته بود. <verse number="8" style="v"/>از این رو، عده‌ای از جمعيت نزد پيلاطوس رفته، خواهش كردند مانند هر سال يک زندانی را آزاد سازد.</para>
  <para style="p">
    <verse number="9" style="v"/>پيلاطوس پرسيد: «آيا می‌خواهيد پادشاه يهود را برايتان آزاد كنم؟» <verse number="10" style="v"/>زيرا او می‌دانست تمام اين تحريكات زير سر كاهنان اعظم است كه به محبوبيت عيسی حسادت می‌ورزيدند.</para>
  <para style="p">
    <verse number="11" style="v"/>ولی كاهنان اعظم مردم را تحريک كردند تا به عوض عيسی، آزادی باراباس را بخواهند.</para>
  <para style="p">
    <verse number="12" style="v"/>پيلاطوس پرسيد: «ولی اگر باراباس را آزاد كنم، با اين شخص كه می‌گوييد پادشاهتان است، چه كنم؟»</para>
  <para style="p">
    <verse number="13" style="v"/>فرياد زدند: «اعدامش كن!»</para>
  <para style="p">
    <verse number="14" style="v"/>پيلاطوس گفت: «چرا، مگر چه بدی كرده است؟»</para>
  <para style="p">مردم صدايشان را بلند كرده، فرياد زدند: «اعدامش كن!»</para>
  <para style="p">
    <verse number="15" style="v"/>پيلاطوس كه از شورش مردم وحشت داشت، و در ضمن می‌خواست ايشان را راضی نگاه دارد، باراباس را برای ايشان آزاد كرد و دستور داد عيسی را پس از شلاق زدن ببرند و بر صليب اعدام كنند.</para>
  <para style="s1">سربازان عيسی را ريشخند می‌کنند</para>
  <para style="p">
    <verse number="16-17" style="v"/>پس سربازان رومی عيسی را به حياط كاخ فرمانداری بردند و تمام سربازان كاخ را جمع كردند. سپس ردايی ارغوانی به او پوشاندند و تاجی از خار ساخته، بر سر او گذاشتند. <verse number="18" style="v"/>آنها در مقابل او تعظيم كرده، می‌گفتند: «زنده باد پادشاه يهود!» <verse number="19" style="v"/>سپس با چوب بر سرش می‌كوفتند و بر او آب دهان می‌انداختند و جلو او زانو زده، با ريشخند او را سجده می‌كردند. <verse number="20" style="v"/>وقتی از كار خود خسته شدند، ردا را از تنش درآوردند و لباس خودش را به او پوشاندند و او را بردند تا اعدام كنند.</para>
  <para style="s1">مصلوب شدن عيسی</para>
  <para style="p">
    <verse number="21" style="v"/>در راه به كسی برخوردند كه از ده می‌آمد. نام او شمعون اهل قيروان و پدر اسكندر و روفس بود. سربازان او را وادار كردند صليب عيسی را به دوش بگيرد و ببرد.</para>
  <para style="p">
    <verse number="22" style="v"/>سربازان عيسی را به محلی بردند به نام جُلجُتا يعنی «جمجمه سر». <verse number="23" style="v"/>ايشان به او شرابی مخلوط با سبزيجات تلخ دادند تا بنوشد و درد را احساس نكند، اما او نپذيرفت. <verse number="24" style="v"/>آنگاه او را بر صليب ميخكوب كردند و بر سر تقسيم لباسهای او قرعه انداختند.</para>
  <para style="p">
    <verse number="25" style="v"/>تقريباً سه ساعت به ظهر مانده بود كه او را مصلوب كردند. <verse number="26" style="v"/>تقصيرنامهٔ او را بر صليب نصب كردند كه روی آن نوشته شده بود: «پادشاه يهود.»</para>
  <para style="p">
    <verse number="27" style="v"/>دو دزد را نيز در همان وقت در دو طرف او به صليب كشيدند. <verse number="28" style="v"/>به اين ترتيب، پيشگويی كتاب آسمانی به انجام رسيد كه می‌فرمايد: «او جزو بدكاران محسوب خواهد شد.»</para>
  <para style="p">
    <verse number="29-30" style="v"/>كسانی كه از آنجا رد می‌شدند، او را دشنام می‌دادند و سر خود را تكان داده، با تمسخر می‌گفتند: «تو كه می‌خواستی خانهٔ خدا را خراب كنی و در عرض سه روز باز بسازی، چرا خودت را نجات نمی‌دهی و از صليب پايين نمی‌آيی؟»</para>
  <para style="p">
    <verse number="31" style="v"/>كاهنان اعظم و رهبران دينی نيز كه در آنجا حضور داشتند، مسخره‌كنان می‌گفتند: «ديگران را خوب نجات می‌داد، اما نمی‌تواند خودش را نجات دهد! <verse number="32" style="v"/>ای مسيح، پادشاه اسرائيل، از صليب پايين بيا تا ما هم به تو ايمان بياوريم!»</para>
  <para style="p">حتی آن دو دزد نيز در حال مرگ، او را ناسزا می‌گفتند.</para>
  <para style="s1">مرگ عيسی</para>
  <para style="p">
    <verse number="33" style="v"/>به هنگام ظهر، تاريكی همه جا را فرا گرفت و تا ساعت سه بعد از ظهر ادامه يافت.</para>
  <para style="p">
    <verse number="34" style="v"/>در اين وقت، عيسی با صدای بلند فرياد زد: «ايلوئی، ايلوئی، لَما سَبَقتَنی؟» يعنی «خدای من، خدای من، چرا مرا تنها گذارده‌ای؟» <verse number="35" style="v"/>بعضی از حاضرين گمان بردند كه الياس نبی را صدا می‌زند. <verse number="36" style="v"/>پس شخصی دويد و اسفنجی را از شراب ترشيده پر كرد و بر سر چوبی گذاشت و نزديک دهان او برد و گفت: «بگذار ببينيم الياس می‌آيد كمكش كند!»</para>
  <para style="p">
    <verse number="37" style="v"/>آنگاه عيسی فرياد ديگری برآورد و جان سپرد.</para>
  <para style="p">
    <verse number="38" style="v"/>در اين هنگام، پردهٔ خانهٔ خدا از سر تا پا شكافت.</para>
  <para style="p">
    <verse number="39" style="v"/>وقتی افسر رومی در پای صليب، ديد كه عيسی چگونه جان سپرد، گفت: «واقعاً اين مرد فرزند خدا بود!»</para>
  <para style="p">
    <verse number="40" style="v"/>چند زن نيز آنجا بودند كه از دور اين وقايع را می‌ديدند. در ميان ايشان مريم مجدليه، مريم (مادر يعقوب كوچک و يوشا) و سالومه بودند. <verse number="41" style="v"/>اين زنان با زنان ديگر جليلی، به عيسی ايمان داشتند و در جليل او را خدمت می‌كردند و با او به اورشليم آمده بودند.</para>
  <para style="s1">خاکسپاری جسد عيسی</para>
  <para style="p">
    <verse number="42-43" style="v"/>آن روز جمعه بود و مردم خود را برای شنبه يعنی روز استراحت، آماده می‌كردند. نزديک غروب شخصی به نام يوسف، اهل رامه، كه يكی از اعضای محترم شورای عالی يهود و با اشتياق در انتظار فرا رسيدن ملكوت خدا بود، با جرأت نزد پيلاطوس رفت و جنازهٔ عيسی را خواست.</para>
  <para style="p">
    <verse number="44" style="v"/>پيلاطوس كه باور نمی‌كرد عيسی به اين زودی فوت كرده باشد، افسر مسئول را خواست و موضوع را از او پرسيد. <verse number="45" style="v"/>وقتی آن افسر مرگ عيسی را تأييد كرد، پيلاطوس اجازه داد يوسف جنازه را ببرد.</para>
  <para style="p">
    <verse number="46" style="v"/>يوسف نيز مقداری پارچهٔ كتان خريد و جنازه را از بالای صليب پايين آورد و در آن پيچيد و در مقبرهٔ سنگی خود گذاشت. يک سنگ نيز جلو در قبر كه مثل غار بود، غلطاند.</para>
  <para style="p">
    <verse number="47" style="v"/>مريم مجدليه و مريم مادر يوشا نيز سر قبر بودند و ديدند جنازه را كجا گذاشتند.</para>
  <chapter number="16" style="c"/>
  <para style="s1">عيسی زنده می‌شود</para>
  <para style="p">
    <verse number="1-2" style="v"/>عصر روز شنبه، در پايان روز استراحت، مريم مجدليه، سالومه و مريم مادر يعقوب داروهای معطر خريدند تا مطابق رسم يهود، جسد مرده را با آن معطر سازند.</para>
  <para style="p">روز بعد كه يكشنبه بود، صبح زود پيش از طلوع آفتاب، دارو را به سر قبر بردند. <verse number="3" style="v"/>در بين راه تمام گفتگويشان دربارهٔ اين بود كه چگونه آن سنگ بزرگ را از جلو در قبر جابه‌جا كنند.</para>
  <para style="p">
    <verse number="4" style="v"/>وقتی بر سر قبر رسيدند، ديدند كه سنگ بزرگ جابه‌جا شده و درِ قبر باز است! <verse number="5" style="v"/>پس داخل قبر كه مثل يک غار بود شدند و ديدند فرشته‌ای با لباس سفيد در طرف راست قبر نشسته است. زنان لرزيدند.</para>
  <para style="p">
    <verse number="6" style="v"/>ولی فرشته به ايشان گفت: «نترسيد. مگر به دنبال عيسای ناصری نمی‌گرديد كه روی صليب كشته شد؟ او اينجا نيست. عيسی دوباره زنده شده است! نگاه كنيد، اين هم جايی كه جسدش را گذاشته بودند! <verse number="7" style="v"/>اكنون برويد و به شاگردان او و پطرس مژده دهيد كه او پيش از شما به جليل می‌رود تا شما را در آنجا ببيند، درست همانطور كه پيش از مرگ به شما گفته بود.»</para>
  <para style="p">
    <verse number="8" style="v"/>زنان پا به فرار گذاشتند و از ترس می‌لرزيدند به طوری که نتوانستند با كسی صحبت كنند.</para>
  <para style="p">
    <verse number="9" style="v"/>عيسی روز يكشنبه صبح زود زنده شد. اولين كسی كه او را ديد مريم مجدليه بود، كه عيسی از وجود او هفت روح ناپاک بيرون كرده بود. <verse number="10-11" style="v"/>او نيز رفت و به شاگردان عيسی كه گريان و پریشانحال بودند، مژده داد كه عيسی را زنده ديده است! اما ايشان سخن او را باور نكردند. <verse number="12" style="v"/>تا اينكه عصر همان روز، عيسی خود را به دو نفر از ايشان نشان داد. آنان از شهر اورشليم به طرف دهی می‌رفتند. ابتدا او را نشناختند، چون ظاهر خود را عوض كرده بود. <verse number="13" style="v"/>سرانجام وقتی او را شناختند، با عجله به اورشليم بازگشتند و به ديگران خبر دادند. ولی باز هیچکس حرفشان را باور نكرد.</para>
  <para style="p">
    <verse number="14" style="v"/>در آخر عيسی به آن يازده شاگرد، وقتی كه شام می‌خوردند ظاهر شد و ايشان را به خاطر بی‌ايمانی و سماجتشان سرزنش كرد، زيرا گفته‌های كسانی را كه او را بعد از مرگ زنده ديده بودند، باور نكرده بودند.</para>
  <para style="p">
    <verse number="15" style="v"/>سپس به ايشان گفت: «حال بايد به سراسر دنيا برويد و پيغام انجيل را به مردم برسانيد. <verse number="16" style="v"/>كسانی كه ايمان بياورند و غسل تعميد بگيرند، نجات می‌يابند، اما كسانی كه ايمان نياورند، داوری خواهند شد.</para>
  <para style="p">
    <verse number="17" style="v"/>«كسانی كه ايمان می‌آورند، با قدرت من، ارواح پليد را از مردم بيرون خواهند كرد و به زبانهای تازه سخن خواهند گفت. <verse number="18" style="v"/>مارها را برخواهند داشت و در امان خواهند بود، و اگر زهر كشنده‌ای بخورند صدمه‌ای نخواهند ديد، دست بر بيماران خواهند گذاشت و ايشان را شفا خواهند داد.»</para>
  <para style="p">
    <verse number="19" style="v"/>چون عيسای خداوند سخنان خود را به پايان رساند، به آسمان صعود كرد و به دست راست خدا نشست.</para>
  <para style="p">
    <verse number="20" style="v"/>شاگردان به همه جا رفته، پيغام انجيل را به همه رساندند. خداوند نيز با ايشان كار می‌كرد و با معجزاتی كه عطا می‌نمود، پيغام ايشان را ثابت می‌كرد.</para>
</usx>
