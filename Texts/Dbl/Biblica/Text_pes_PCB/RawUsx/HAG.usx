<?xml version="1.0" encoding="UTF-8"?>
<usx version="2.6">
  <book code="HAG" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">حجی</para>
  <para style="toc1">حجی</para>
  <para style="toc2">حجی</para>
  <para style="toc3">حجی</para>
  <para style="mt1">حجی</para>
  <para style="imt">مقدمه</para>
  <para style="ip">اين كتاب را حجی نبی در حدود ۵۲۰ ق. م. نوشته است. در اين زمان يهوديان از تبعيد در بابل به سرزمين خود بازگشته و در اورشليم مشغول بازسازی خانهٔ خدا بودند. اما پيش از اينكه بازسازی خانهٔ خدا تكميل شود، مردم آن را نيمه‌كاره رها می‌كنند و به مسايل ديگر می‌پردازند. همسايگان بدانديش يهوديان نيز با سخنان دروغ خود سعی می‌كنند آنان را دلسرد كنند و بترسانند. از طرف ديگر اردشير پادشاه نيز دستور می‌دهد تا بازسازی خانهٔ خدا متوقف شود. برخی از مردم يهود نيز لب به شكايت می‌گشايند كه اين ساختمان مانند ساختمان اصلی خانهٔ خدا كه سليمان ساخته بود، زيبا و پرشكوه نخواهد بود. آنها به فكر ساختن خانه‌های زيبا برای خود می‌افتند و ساختمان خانهٔ خدا را نيمه‌كاره می‌گذارند.</para>
  <para style="ip">در نتيجه، خداوند خشكسالی می‌فرستد و محصول زمينهای آنان را از بين می‌برد. مردم فقير می‌شوند و حتی لباس كافی ندارند تا خود را گرم كنند. در اين زمان حجی نبی با پيامی از جانب خداوند ظاهر می‌شود و يهوديان را ترغيب و تشويق می‌كند تا كار بازسازی خانهٔ خدا را دوباره شروع كنند. خداوند به آنان می‌گويد كه خانهٔ خدا بايد بزرگترين هدف آنان باشد و آنان بايد سخت كار كنند تا ساختمان آن را تكميل نمايند تا بتوانند مكانی برای عبادت داشته باشند. رويدادهای كتاب حجی به خواننده يادآور می‌شود كه بايد خداوند را بيش از هر چيز و هر کس دوست داشت.</para>
  <para style="ie"/>
  <chapter number="1" style="c"/>
  <para style="s1">دعوت به بازسازی خانهٔ خدا</para>
  <para style="p">
    <verse number="1" style="v"/>در سال دوم سلطنت داريوش، در روز اول ماه ششم، خداوند پيامی توسط حجی نبی برای زروبابل (پسر شئلتیئيل) حاكم يهودا، و برای يهوشع (پسر يهوصادق) كاهن اعظم، فرستاد.</para>
  <para style="p">
    <verse number="2" style="v"/>خداوند قادر متعال به حجی نبی فرمود: «اين قوم می‌گويند كه اكنون وقت بازسازی خانهٔ خدا نيست.» <verse number="3" style="v"/>سپس، خداوند اين پيام را توسط حجی نبی برای قوم فرستاد: <verse number="4" style="v"/>«آيا اين درست است كه شما در خانه‌های نوساخته زندگی كنيد ولی خانهٔ من خراب بماند؟ <verse number="5" style="v"/>به نتيجهٔ كارهايتان نگاه كنيد: <verse number="6" style="v"/>بذر زياد می‌كاريد، ولی محصول كم برداشت می‌كنيد؛ می‌خوريد ولی سير نمی‌شويد؛ می‌نوشيد ولی تشنگی‌تان رفع نمی‌گردد؛ لباس می‌پوشيد اما گرم نمی‌شويد؛ مزد می‌گيريد ولی گويی آن را در جيبهای سوراخدار می‌گذاريد.</para>
  <para style="p">
    <verse number="7" style="v"/>«خوب فكر كنيد و ببينيد چه كرده‌ايد و نتيجه‌اش چه بوده است! <verse number="8" style="v"/>حال به كوه رفته، چوب بياوريد و خانهٔ مرا دوباره بسازيد تا من از آن راضی شوم و در آنجا مردم احترام مرا بجا آورند.</para>
  <para style="p">
    <verse number="9" style="v"/>«انتظار محصول فراوانی داشتيد، اما خيلی كم به دست آورديد؛ و وقتی همان مقدار كم را هم به منزل آورديد، آن را از بين بردم. می‌دانيد چرا؟ چون خانهٔ من خراب مانده و شما فقط به فكر خانه‌های خود هستيد. <verse number="10" style="v"/>به همين علت است كه آسمان نمی‌بارد و زمين محصول خود را نمی‌دهد. <verse number="11" style="v"/>من در سرزمين شما خشكسالی پديد آورده‌ام و اين خشكسالی تمام كوهها، مزرعه‌ها، تاكستانها، باغهای زيتون و ساير محصولات و حتی انسان و حيوان و تمام حاصل دسترنج شما را فرا خواهد گرفت.»</para>
  <para style="p">
    <verse number="12" style="v"/>آنگاه زروبابل و يهوشع و تمام كسانی كه از اسارت برگشته بودند از خداوند ترسيدند و پيام حجی نبی را كه خداوند، خدايشان به او داده بود اطاعت كردند.</para>
  <para style="p">
    <verse number="13" style="v"/>سپس خداوند بار ديگر توسط نبی خود حجی به قوم فرمود: «من با شما هستم.» <verse number="14-15" style="v"/>خداوند در زروبابل و يهوشع و تمام قوم علاقه و اشتياق ايجاد كرد تا خانهٔ او را بسازند. پس، در سال دوم سلطنت داريوش در روز بيست و چهارم ماه ششم همه جمع شده، به بازسازی خانهٔ خداوند قادر متعال، خدای خود پرداختند.</para>
  <chapter number="2" style="c"/>
  <para style="s1">شكوه خانهٔ خدا</para>
  <para style="p">
    <verse number="1" style="v"/>در روز بيست و يكم ماه هفتم همان سال، خداوند به حجی گفت:</para>
  <para style="p">
    <verse number="2" style="v"/>«از حاكم و كاهن اعظم و همهٔ قوم اين سؤال را بكن: <verse number="3" style="v"/>آيا كسی در بين شما هست كه شكوه و عظمت خانهٔ خدا را آن طوری كه در سابق بود به خاطر آورد؟ آيا اين خانه‌ای كه می‌سازيد در مقايسه با خانهٔ قبلی به نظر شما ناچيز نمی‌آيد؟</para>
  <para style="p">
    <verse number="4" style="v"/>«هر چند به ظاهر چنين است اما مأيوس نشويد. ای زروبابل و يهوشع و همهٔ قوم، قوی دل باشيد و كار كنيد، چون من با شما هستم. <verse number="5" style="v"/>وقتی از مصر بيرون می‌آمديد به شما وعده دادم كه روح من در ميان شما می‌ماند؛ پس ترسان نباشيد!»</para>
  <para style="p">
    <verse number="6" style="v"/>خداوند قادر متعال می‌فرمايد: «بزودی آسمانها و زمين، درياها و خشكی را به لرزه درمی‌آورم. <verse number="7" style="v"/>تمام قومها را سرنگون می‌كنم، و ثروت آنها به اين خانه سرازير می‌شود<note caller="+" style="f"><char style="fr" closed="false">2:7 </char><char style="ft" closed="false">«ثروت آنها به اين خانه سرازير می‌شود» يا «آرزوی آنها به اين خانه خواهد آمد». جملهٔ دوم، به نظر برخی مفسرين اشاره است به ظهور مسيح موعود.</char></note> و من اين محل را با جلال خود پر می‌سازم. <verse number="8" style="v"/>تمام طلا و نقرهٔ دنيا از آن من است. <verse number="9" style="v"/>شكوه و عظمت آيندهٔ اين خانه از شكوه و عظمت خانهٔ قبلی بيشتر خواهد بود و در اين مكان به قوم خود صلح و سلامتی خواهم بخشيد.» اين است آنچه خداوند قادر متعال می‌فرمايد.</para>
  <para style="s1">سؤال حجی از كاهنان</para>
  <para style="p">
    <verse number="10" style="v"/>در روز بيست و چهارم ماه نهم از دومين سال سلطنت داريوش، اين پيام از جانب خداوند قادر متعال به حجی نبی نازل شد:</para>
  <para style="p">
    <verse number="11" style="v"/>«از كاهنان بخواه تا جواب شرعی اين سؤال را بدهند: <verse number="12" style="v"/>اگر كسی قسمتی از گوشت مقدس قربانی را در دامن ردايش گذاشته آن را حمل كند و برحسب اتفاق ردايش با نان، آش، شراب، روغن و يا هر نوع خوراک ديگری تماس پيدا كند، آيا آن خوراک مقدس می‌شود؟»</para>
  <para style="p">وقتی حجی از كاهنان اين سؤال را كرد آنها جواب دادند: «نه، مقدس نمی‌شود؟»</para>
  <para style="p">
    <verse number="13" style="v"/>سپس حجی پرسيد: «و اما اگر شخصی به جسد مرده‌ای دست بزند و بدين ترتيب شرعاً نجس شود و بعد به يكی از اين خوراكها دست بزند، آيا آن خوراک نجس می‌شود؟»</para>
  <para style="p">كاهنان جواب دادند: «بلی، نجس می‌شود.»</para>
  <para style="p">
    <verse number="14" style="v"/>پس حجی گفت: «خداوند می‌فرمايد شما نيز در نظر من همينطور نجس هستيد و هر کاری كه می‌كنيد و هر قربانی كه به خانه من می‌آوريد، نجس است.»</para>
  <para style="s1">وعدهٔ بركت</para>
  <para style="p">
    <verse number="15" style="v"/>خداوند می‌فرمايد: «خوب فكر كنيد و ببينيد قبل از اينكه دست به كار ساختن خانهٔ خداوند بزنيد وضع شما چگونه بود. <verse number="16" style="v"/>در آن روزها وقتی انتظار داشتيد دو خروار محصول برداشت كنيد، فقط نصف آن به دستتان می‌رسيد، و هنگامی كه به اميد پنجاه ليتر شراب به سراغ خمره‌هايتان می‌رفتيد، بيشتر از بيست ليتر نمی‌يافتيد. <verse number="17" style="v"/>من محصولات شما را با باد سوزان، آفت و تگرگ از بين بردم، اما با وجود همهٔ اينها به سوی من بازگشت نكرديد. <verse number="18" style="v"/>ولی از امروز كه روز بيست و چهارم ماه نهم و روزی است كه بنياد خانهٔ خدا گذاشته شده است، ببينيد من برای شما چه خواهم كرد. <verse number="19" style="v"/>اگرچه غله‌ای در انبارها باقی نمانده، و هنوز درختان انگور، انجير، انار و زيتون ميوه نداده‌اند، ولی من به شما بركت خواهم داد.»</para>
  <para style="s1">وعدهٔ خداوند به زروبابل</para>
  <para style="p">
    <verse number="20" style="v"/>در همان روز پيام ديگری از جانب خداوند به حجی رسيد:</para>
  <para style="p">
    <verse number="21" style="v"/>«به زروبابل، حاكم يهودا بگو كه بزودی آسمانها و زمين را به لرزه درمی‌آورم، <verse number="22" style="v"/>تختهای فرمانروايان را واژگون می‌سازم و قدرت آنان را از بين می‌برم. عرابه‌ها و سواران را سرنگون می‌كنم، و اسبها كشته می‌شوند و سوارانشان يكديگر را با شمشير از پای در می‌آورند. <verse number="23" style="v"/>اما وقتی كه اين امور واقع گردد، ای زروبابل، خدمتگزار من، تو برای من مانند نگين انگشتر خواهی بود، زيرا تو را برگزيده‌ام.» اين است آنچه خداوند قادر متعال می‌فرمايد.</para>
</usx>
