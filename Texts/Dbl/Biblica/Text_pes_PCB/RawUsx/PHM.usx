<?xml version="1.0" encoding="UTF-8"?>
<usx version="2.6">
  <book code="PHM" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">فليمون</para>
  <para style="toc1">نامهٔ پولس به فليمون</para>
  <para style="toc2">فليمون</para>
  <para style="toc3">فليمون</para>
  <para style="mt1">نامهٔ پولس به فليمون</para>
  <para style="imt">مقدمه</para>
  <para style="ip">فليمون شخص ثروتمندی بود كه توسط پولس، مسيح را شناخت و مسيحی سرشناسی شد. خانهٔ او محل اجتماع مسيحيان كولسی بود. يكی از غلامان فليمون، به نام اُنيسيموس از خانهٔ او فرار كرده، به روم رفته بود. او در زندان با پولس آشنا شد و بوسيلهٔ او به مسيح ايمان آورد. و حال، پولس او را نزد اربابش فليمون پس می‌فرستد و در اين نامه از او می‌خواهد كه انيسيموس را ببخشد و او را چون «برادر» بپذيرد.</para>
  <para style="ie"/>
  <chapter number="1" style="c"/>
  <para style="s1">سلام و درود از پولس</para>
  <para style="p">
    <verse number="1‏-2" style="v"/>از طرف پولس، كه به سبب اعلام مژدهٔ انجيل عيسی مسيح در زندان است، و از طرف برادر ما تيموتائوس،</para>
  <para style="p">به فليمون، همكار عزيز ما، و به مسيحيانی كه در خانه‌ات برای عبادت جمع می‌شوند، و به خواهر ما «اپفيه»، و به «ارخيپوس» كه مانند من سرباز عيسی مسيح است.</para>
  <para style="p">
    <verse number="3" style="v"/>از درگاه پدرمان خدا و خداوندمان عيسی مسيح، طالب رحمت و آرامش برای شما می‌باشيم.</para>
  <para style="s1">شكرگزاری و دعا</para>
  <para style="p">
    <verse number="4" style="v"/>فليمون عزيز، هر بار كه برای تو دعا می‌كنم، ابتدا خدا را برای وجود تو شكر می‌كنم، <verse number="5" style="v"/>زيرا از ديگران می‌شنوم كه چه ايمان استواری به عيسای خداوند و چه محبتی نسبت به برادران مسيحی خود داری. <verse number="6" style="v"/>دعا می‌كنم كه ايمان و اعتمادی را كه به خداوند داری، با ديگران در ميان بگذاری، تا ايشان نيز تحت تأثير قرار گيرند و ببينند كه چه نيكويی‌ها و مواهبی از عيسی مسيح نصيب تو شده است. <verse number="7" style="v"/>من خودم از محبت تو ای برادر، شادی و تسلی پيدا كرده‌ام، زيرا مهربانی تو دلهای ايمانداران را تازه كرده است.</para>
  <para style="s1">تقاضای پولس برای انيسيموس</para>
  <para style="p">
    <verse number="8‏-9" style="v"/>در ضمن، می‌خواهم از تو خواهشی بكنم. هر چند كه حق دارم به نام مسيح حكم كنم كه آنچه درست است انجام دهی، اما به سبب محبتی كه نسبت به تو دارم، ترجيح می‌دهـم از تو خواهش كنم. بلی، من، پولس پير، كه به خاطر عيسی مسيح در اينجا زندانی هستم، اين تقاضا را می‌كنم. <verse number="10" style="v"/>خواهش من اينست كه با فرزندم «اُنيسيموس» كه در زمان حبس خود او را با مسيح آشنا كردم، مهربان باشی. <verse number="11" style="v"/>انيسيموس (با اينكه معنی اسمش «مفيد» است) در گذشته برای تو مفيد نبوده است، اما اكنون چه برای تو و چه برای من مفيد است. <verse number="12" style="v"/>حال كه او را نزد تو باز می‌گردانم، درست مانند اينست كه قلب خود را می‌فرستم.</para>
  <para style="p">
    <verse number="13" style="v"/>خيلی مايل بودم او را نزد خود نگاه می‌داشتم، تا در اين مدتی كه به سبب اعلام پيغام انجيل در زندان به سر می‌برم، به جای تو مرا كمک كند. <verse number="14" style="v"/>اما نخواستم بدون موافقت تو اين كار را انجام دهم تا نيكوكاری تو از روی اجبار نباشد، بلكه از روی اختيار و از صميم قلب. <verse number="15‏-16" style="v"/>فكر می‌كنم جدايی او از تو بی‌دليل نبود. او به عنوان يک غلام برای مدت كوتاهی از نزد تو فرار كرد، اما حال، به عنوان يک برادر هميشه نزد تو خواهد ماند. او برای من برادر عزيزی است، اما برای تو عزيزتر است. او اكنون نه فقط خدمتگزار توست، بلكه برادر مسيحی تو نيز می‌باشد.</para>
  <para style="p">
    <verse number="17" style="v"/>اگر واقعاً مرا دوست خود می‌دانی، به همان صورت كه از من استقبال می‌كردی، از او نيز استقبال كن و او را بپذيـر. <verse number="18" style="v"/>اگر هم قبلاً ضرری به تو رسانده يا چيزی از تو دزديده باشد، آن را به حساب من بگذار. <verse number="19" style="v"/>من، پولس، اين را به دست خودم می‌نويسم و شخصاً تضمين می‌كنم كه آن را پس خواهم داد. نمی‌خواهم يادآوری كنم كه تو خودت چقدر به من مديونی! در واقع، تو جانت را مديون من هستی. <verse number="20" style="v"/>بلی، برادر عزيزم، اين محبت را در حق من انجام ده، تا دل خستهٔ من شاد شود و مسيح را سپاس گويم.</para>
  <para style="p">
    <verse number="21" style="v"/>اين نامه را برايت می‌نويسم، چون يقين دارم كه هر چه از تو تقاضا كنم، حتی بيشتر از آن را انجام خواهی داد.</para>
  <para style="p">
    <verse number="22" style="v"/>در ضمن، اتاقی نيز برای من مهيا كن، زيرا اميدوارم كه خدا دعای شما را مستجاب فرموده، اجازه دهد كه بزودی نزد شما آيم.</para>
  <para style="b"/>
  <para style="p">
    <verse number="23" style="v"/>همزندان من «اِپافراس»، كه او نيز به سبب اعلام پيغام انجيـل عيسی مسيح زندانی است، سلام می‌رساند. <verse number="24" style="v"/>همچنين همكاران من، «مرقس»، «اَرِستَرخوس»، «ديماس» و «لوقا» سلام می‌رسانند.</para>
  <para style="p">
    <verse number="25" style="v"/>فيض خداوند ما عيسی مسيح با روح شما باد.</para>
</usx>
