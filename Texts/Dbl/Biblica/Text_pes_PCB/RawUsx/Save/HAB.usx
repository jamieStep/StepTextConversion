<?xml version="1.0" encoding="UTF-8"?>
<usx version="2.6">
  <book code="HAB" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">حبقوق</para>
  <para style="toc1">حبقوق</para>
  <para style="toc2">حبقوق</para>
  <para style="toc3">حبقوق</para>
  <para style="mt1">حبقوق</para>
  <para style="imt">مقدمه</para>
  <para style="ip">حبقوق نبی اين كتاب را احتمالاً بين سالهای ۶۰۵ و ۵۸۶ ق.م. نوشته است. در كتابش سؤالی مطرح می‌كند مبنی بر اينكه چرا قوم يهود تا اين حد پليد و گناهكار شده‌اند. او از آنان می‌خواهد كه توبه كنند و از شرارت خود دست بردارند والا خداوند دشمن شمالی آنان، بابلی‌ها را می‌فرستد تا سرزمين يهودا را با خاک يكسان كنند. در ضمن حبقوق اضافه می‌كند كه خداوند به موقع خود بابلی‌ها را نيز كه بدتر از يهوديان هستند نابود خواهد كرد.</para>
  <para style="ip">حبقوق همچنين يادآور می‌شود كه در زحمات و مشكلات بايد به خاطر داشت كه خداوند امين و وفادار است و بايد به او اعتماد داشت. حبقوق در كتابش سؤالاتی مطرح می‌كند و منتظر می‌ماند تا خداوند به آنها پاسخ گويد.</para>
  <para style="ip">در آخرين فصل كتاب، حبقوق دعای خود را به صورت سرودی ارائه می‌دهد. كلمات اين سرود حاكی از ايمان حبقوق است به خدايی كه با قدرت خويش عالم هستی را اداره می‌كند و بر آن تسلط كامل دارد. با وجود مشكلات و ناكامی‌های زندگی، ايمان حبقوق محكم پابرجاست و او را از شادی خداوند سرشار می‌سازد: «هر چند درخت انجير شكوفه ندهد و درخت انگور ميوه نياورد، هر چند محصول زيتون از بين برود و زمينها باير بمانند، هر چند گله‌ها در صحرا بميرند و آغلها از حيوانات خالی شوند، اما من شاد و خوشحال خواهم بود، زيرا خداوند نجات دهندهٔ من است.»</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>اين است پيغامی كه خداوند در رؤيا به حبقوق نبی نشان داد.</para>
  <para style="s1">شكايت حبقوق</para>
  <para style="p">
    <verse number="2" style="v"/>ای خداوند، تا به كی از تو كمک بطلبم تا مرا اجابت فرمايی؟ هر چه فرياد برمی‌آورم بی‌فايده است، زيرا تو ما را از ظلم نجات نمی‌دهی. <verse number="3" style="v"/>تا به كی بايد ناظر اين بی‌عدالتی‌ای كه اطراف مرا گرفته است باشم؟ چرا كاری نمی‌كنی؟ به هر جا كه نگاه می‌كنم خرابی و ظلم می‌بينم، همه جا را جنگ و دشمنی فرا گرفته است. <verse number="4" style="v"/>قانون سست شده و عدالت هرگز بجا آورده نمی‌شود. شروران، درستكاران را در تنگنا گذاشته‌اند و عدالت مفهوم خود را از دست داده است.</para>
  <para style="s1">پاسخ خداوند به قوم يهود</para>
  <para style="p">
    <verse number="5" style="v"/>«به قومهای اطراف خود نگاه كنيد و تعجب نماييد! شما از آنچه می‌خواهم انجام دهم حيران خواهيد شد! زيرا در روزگار شما كاری می‌كنم كه حتی وقتی خبرش را به شما دهند، باور نكنيد! <verse number="6" style="v"/>من بابلی‌های ظالم و ستمگر را به قدرت می‌رسانم و آنها به سراسر جهان تاخته همه جا را به تصرف خود در خواهند آورد. <verse number="7" style="v"/>آنها به سنگدلی معروفند، هر چه بخواهند می‌كنند، و كسی را يارای مقاومت در برابر آنها نيست. <verse number="8" style="v"/>مردمانی هستند درنده‌خو، درنده‌تر از گرگهای گرسنه. اسبانشان از پلنگ سريعترند. سواران آنها از سرزمين دور دست می‌تازند و همچون عقاب بر سر صيد خود فرود می‌آيند. <verse number="9" style="v"/>با خشونت به پيش می‌تازند و مثل ريگ بيابان اسير می‌گيرند.</para>
  <para style="p">
    <verse number="10" style="v"/>«پادشاهان و بزرگان را تمسخر می‌كنند و قلعه‌ها را به هيچ می‌شمارند. در پشت ديوار قلعه‌ها خاک انباشته می‌كنند و آنها را تصرف می‌نمايند! <verse number="11" style="v"/>مثل باد يورش می‌برند و می‌گذرند. ولی گناهشان بزرگ است، زيرا قدرت خود را خدای خود می‌دانند.»</para>
  <para style="s1">شكايت دوم حبقوق</para>
  <para style="p">
    <verse number="12" style="v"/>ای خداوند، خدای من! ای قدوس من كه از ازل هستی! تو نخواهی گذاشت كه ما نابود شويم. ای خدايی كه صخرهٔ ما هستی، تو به بابلی‌ها قدرت بخشيدی تا ما را مجازات كنند. <verse number="13" style="v"/>درست است كه ما گناهكاريم، ولی آنها از ما گناهكارترند. چشمان تو پاكتر از آن است كه بر گناه بنگرد، و تو عادلتر از آن هستی كه بی‌انصافی را تحمل كنی. پس چرا هنگامی كه شروران مردمی را كه از خودشان بی‌گناهترند می‌بلعند، خاموش می‌مانی؟</para>
  <para style="p">
    <verse number="14‏-15" style="v"/>چرا مردم را مانند ماهيان و جانوران دريا كه مدافعی ندارند به قلاب بابلی‌ها می‌اندازی؟ آنها با تور خود مردم را به دام می‌اندازند و از صيد آنها شادی می‌كنند. <verse number="16" style="v"/>سپس رفته، تورهای خود را پرستش می‌نمايند و برای آنها قربانی می‌كنند، زيرا خوراک و ثروت خود را مديون اين تورها می‌دانند.</para>
  <para style="p">
    <verse number="17" style="v"/>آيا تو می‌گذاری آنها دائم به كشتار خود ادامه دهند و مردم را بی‌رحمانه نابود كنند؟</para>
  <chapter number="2" style="c"/>
  <para style="p">
    <verse number="1" style="v"/>اكنون از برج دیدبانی خود بالا می‌روم و منتظر می‌مانم تا ببينم خداوند به شكايت من چه جواب می‌دهد.</para>
  <para style="s1">جواب خداوند</para>
  <para style="p">
    <verse number="2" style="v"/>خداوند به من فرمود: «آنچه را به تو نشان می‌دهم با خطی درشت و خوانا بر تخته سنگی بنويس تا هر کس بتواند با يک نگاه آن را بخواند. <verse number="3" style="v"/>اگرچه آنچه به تو نشان می‌دهم در حال حاضر اتفاق نمی‌افتد، ولی مطمئن باش كه سرانجام در وقت معين به وقوع خواهد پيوست. هر چند تا وقوع آن، مدت زيادی طول بكشد، ولی منتظر آن باش، زيرا وقوع آن حتمی و بدون تأخير خواهد بود. <verse number="4" style="v"/>اين را بدان كه بدكاران نابود خواهند شد زيرا به خود متكی هستند، اما درستكاران زنده خواهند ماند زيرا به خدا ايمان دارند.<note caller="+" style="f"><char style="fr" closed="false">2‏:4 </char><char style="ft" closed="false">«اما درستکاران…» يا «درستکار بوسيلهٔ امانتش زنده خواهد ماند.».‏</char></note>»</para>
  <para style="p">
    <verse number="5" style="v"/>به درستی كه ثروت، خيانتكار است و اين بابلی‌های متكبر را به دام خواهد انداخت. آنها با حرص و ولع، مانند مرگ، قومها را يكی پس از ديگری به كام خود می‌كشند و اسير می‌سازند و هرگز سير نمی‌شوند. <verse number="6" style="v"/>اما زمانی خواهد آمد كه همهٔ اين اسيرشدگان آنها را تمسخر كرده، خواهند گفت: «ای كسانی كه مال و ثروت مردم را به زور از چنگشان درآورده‌ايد، اينک به سزای ستمگريها و غارتگری‌های خود می‌رسيد.»</para>
  <para style="p">
    <verse number="7" style="v"/>ای كسانی كه بر ديگران ظلم كرده‌ايد، طلبكارانتان ناگهان برخاسته، بر سرتان خواهند ريخت و شما را كه درمانده شده‌ايد غارت خواهند كرد. <verse number="8" style="v"/>بسياری از قومها را غارت كرديد و حال، بقيهٔ قومها شما را غارت خواهند كرد، زيرا خون مردم را ريختيد و سرزمينها و شهرها را با مردمش نابود كرديد.</para>
  <para style="p">
    <verse number="9" style="v"/>وای بر شما كه از راههای نادرست ثروت اندوخته‌ايد تا زندگی امن و راحتی داشته باشيد. <verse number="10" style="v"/>وای بر شما كه قومها را نابود كرده‌ايد، زيرا ننگ و نابودی برای خود به بار آورده‌ايد. <verse number="11" style="v"/>حتی سنگهای ديوار و تيرهای سقف خانه‌تان بر ضد شما فرياد برمی‌آورند!</para>
  <para style="p">
    <verse number="12" style="v"/>وای بر شما كه شهرها را با پولی كه از راه آدمكشی و غارت به دست آورده‌ايد، می‌سازيد؛ <verse number="13" style="v"/>زيرا دارايی خدانشناسان دود شده، به هوا می‌رود و دسترنج آنها نابود می‌گردد. خداوند قادر متعال چنين مقرر كرده است.</para>
  <para style="p">
    <verse number="14" style="v"/>همانگونه كه آبها دريا را پر می‌سازند، زمانی خواهد رسيد كه درک و شناخت عظمت خداوند، جهان را پر خواهد ساخت.</para>
  <para style="p">
    <verse number="15" style="v"/>وای بر شما كه همسايگان خود را در زير ضربه‌هايتان مانند آدمهای مست، بی‌حال و گيج می‌كنيد و در آن حال از رسوايی آنها لذت می‌بريد. <verse number="16" style="v"/>بزودی شكوه و جلال خود شما به ننگ و رسوايی تبديل خواهد شد و شما پيالهٔ داوری خداوند را خواهيد نوشيد و گيج شده، به زمين خواهيد افتاد. <verse number="17" style="v"/>جنگلهای لبنان را از بين برديد، اكنون خود شما نابود خواهيد شد! حيوانات آنجا را به وحشت انداخته كشتيد، پس حال، برای تمام آدمكشی‌ها و ظلم و ستمی كه در سرزمينها و شهرها كرديد، وحشتزده كشته خواهيد شد.</para>
  <para style="p">
    <verse number="18" style="v"/>از پرستش بتهايی كه به دست انسان ساخته شده‌اند چه فايده‌ای برديد؟ آيا آنها توانستند چيزی به شما ياد دهند؟ چقدر نادان بوديد كه به ساختهٔ دست خودتان توكل كرديد! <verse number="19" style="v"/>وای بر آنانی كه از بتهای چوبين و بی‌جان خود می‌خواهند كه به پا خيزند و ايشان را نجات دهند! و از سنگهای بی‌زبان انتظار دارند كه سخن بگويند و ايشان را راهنمايی كنند! بيرون بتها با طلا و نقره پوشانيده شده است، ولی در درونشان نفسی نيست.</para>
  <para style="p">
    <verse number="20" style="v"/>خداوند در خانهٔ مقدس خويش است؛ پس تمام جهان در حضور او خاموش باشد.</para>
  <chapter number="3" style="c"/>
  <para style="s1">دعای پيروزی حبقوق</para>
  <para style="p">
    <verse number="1" style="v"/>اين است دعای حبقوق نبی:</para>
  <para style="p">
    <verse number="2" style="v"/>ای خداوند، خبری را كه به من دادی شنيدم و برای كارهايی كه بزودی انجام خواهی داد با ترس و احترام تو را پرستش می‌كنم. دوباره مثل سالهای گذشته قدرت خود را به ما نشان ده تا نجات يابيم و در حين غضب خود، رحمت را به ياد آور.</para>
  <para style="p">
    <verse number="3" style="v"/>خدا را می‌بينم كه از كوه سينا می‌آيد. جلالش آسمانها را در بر گرفته و زمين از حمد و سپاس او پر است! <verse number="4" style="v"/>درخشش او مانند طلوع خورشيد است و از دستهای او كه قدرتش در آنها نهفته است، نور می‌تابد. <verse number="5" style="v"/>او مرض را پيشاپيش خود می‌فرستد و به مرگ فرمان می‌دهد كه به دنبال او بيايد. <verse number="6" style="v"/>وقتی او می‌ايستد زمين تكان می‌خورد و هنگامی كه نگاه می‌كند، قومها می‌لرزند. كوههای ازلی خرد می‌شوند و تپه‌های ابدی با خاک يكسان می‌گردند. قدرت او بی‌زوال است. <verse number="7" style="v"/>مردمان كوشان<note caller="+" style="f"><char style="fr" closed="false">3‏:7 </char><char style="ft" closed="false">«ثروت آنها به اين خانه سرازير می‌شود» يا «آرزوی آنها به اين خانه خواهد آمد». جملهٔ دوم، به نظر برخی مفسرين اشاره است به ظهور مسيح موعود.‏</char></note> و مديان را می‌بينم كه دچار ترس و اضطراب شده‌اند.</para>
  <para style="p">
    <verse number="8" style="v"/>خداوندا، آيا تو بر رودخانه‌ها و دريا خشمگين بودی كه بر اسبان و عرابه‌هايت سوار شدی؟ نه، تو برای پيروزی قومت اين كار را كردی. <verse number="9" style="v"/>تو كمان را به دست گرفته، تيرها را آماده كردی و صاعقه را فرستاده زمين را شكافتی. <verse number="10" style="v"/>كوهها تو را ديدند و به لرزه افتادند و سيلابها جاری شدند. آبهای عميق طغيان كردند و امواجشان بالا آمدند. <verse number="11" style="v"/>از نور تيرهايت و از برق نيزه‌های درخشانت خورشيد و ماه ايستادند. <verse number="12" style="v"/>با غضب جهان را پيمودی و قومها را زير پای خود لگدمال كردی. <verse number="13" style="v"/>تو برای نجات قوم برگزيدهٔ خود برخاستی و رهبر شروران را نابود كردی، پيروانش را از بين بردی. <verse number="14" style="v"/>آنها مثل گردباد بيرون آمده، خيال كردند اسرائيل به آسانی به چنگشان می‌افتد، ولی تو با سلاحهای خودشان آنها را نابود كردی. <verse number="15" style="v"/>با اسبان خود از دريا عبور كردی و آبهای نيرومند را زير پا نهادی.</para>
  <para style="p">
    <verse number="16" style="v"/>وقتی اينها را می‌شنوم، می‌ترسم و لبهايم می‌لرزند. بدنم بی‌حس و زانوانم سست می‌گردند. انتظار روزی را می‌كشم كه خدا قومی را كه بر ما هجوم می‌آورد مجازات كند.</para>
  <para style="p">
    <verse number="17" style="v"/>هر چند درخت انجير شكوفه ندهد و درخت انگور ميوه نياورد، هر چند محصول زيتون از بين برود و زمينها باير بمانند، هر چند گله‌ها در صحرا بميرند و آغلها از حيوانات خالی شوند، <verse number="18" style="v"/>اما من شاد و خوشحال خواهم بود، زيرا خداوند نجات دهندهٔ من است. <verse number="19" style="v"/>او به من قوت می‌دهد تا مانند آهو بدوم و از صخره‌های بلند، بالا بروم.</para>
</usx>
