<?xml version="1.0" encoding="UTF-8"?>
<usx version="2.6">
  <book code="2TH" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">دوم تسالونيکیان</para>
  <para style="toc1">نامهٔ دوم پولس به مسيحيان تسالونيکی</para>
  <para style="toc2">دوم تسالونيکیان</para>
  <para style="toc3">2تسالونيکیان</para>
  <para style="mt2">نامهٔ دوم پولس به مسيحيان</para>
  <para style="mt1">تسالونيکی</para>
  <para style="imt">مقدمه</para>
  <para style="ip">در اين نامه نيز مانند نامه اول، پولس دربارهٔ بازگشت عيسی مسيح به اين جهان صحبت می‌كند. برخی از مسيحيان تسالونيكی به قدری شيفتهٔ اين موضوع شده بودند كه حتی از كار روزانه نيز دست كشيده و زندگی عاطل و باطلی می‌گذراندند، و به اين ترتيب باعث ننگ نام عيسی می‌شدند. لذا، پولس در اين نامه آنها را با واقعيتها روبرو می‌سازد تا به آنها بفهماند كه تنبلی و بی‌كاری جايی در مسيحيت واقعی ندارد.</para>
  <para style="ie"/>
  <chapter number="1" style="c"/>
  <para style="s1">سلام و درود از پولس</para>
  <para style="p">
    <verse number="1" style="v"/>از طرف پولس، سيلاس و تيموتائوس،</para>
  <para style="p">به مسيحيان شهر تسالونيكی كه در پناه پدر ما خدا و خداوند ما عيسی مسيح محفوظ هستند.</para>
  <para style="p">
    <verse number="2" style="v"/>از درگاه پدرمان خدا و خداوندمان عيسی مسيح، طالب رحمت و آرامش برای شما می‌باشيم.</para>
  <para style="s1">پايان زحمات و رنجها</para>
  <para style="p">
    <verse number="3" style="v"/>برادران عزيز، موظفيم همواره خدا را برای وجود شما شكر نماييم. بلی، شايسته است كه چنين كنيم، زيرا ايمان شما به گونه‌ای چشمگير رشد كرده، و محبت شما نسبت به يكديگر بی‌نهايت عميق شده است. <verse number="4" style="v"/>به هر كليسايی كه می‌رويم، به وجود شما افتخار می‌كنيم و برای ايشان بيان می‌نماييم كه چگونه شما با وجود مشكلات طاقت‌فرسا و آزار و اذيتها، شكيبايی و ايمان كامل به خدا را حفظ كرده‌ايد. <verse number="5" style="v"/>اين آزارها و ناملايمات نشان می‌دهند كه راههای خدا منصفانه و عادلانه است، زيرا او بوسيلهٔ اين زحمات و رنجها، از يک طرف شما را برای ملكوت خود آماده می‌كند، <verse number="6" style="v"/>و از طرف ديگر تنبيه و مجازات را برای آنانی كه شما را زجر می‌دهند مهيا می‌سازد.</para>
  <para style="p">
    <verse number="7" style="v"/>بنابراين، به شما كه رنج و آزار می‌بينيد، اعلام می‌دارم كه وقتی عيسای خداوند به ناگاه در ميان شعله‌های آتش و با فرشتگان نيرومند خود از آسمان ظاهر شود، خدا به ما و به شما آسودگی خواهد بخشيد؛ <verse number="8" style="v"/>اما آنانی را كه از شناختن خدا و پذيرش خدا و پذيرش نقشهٔ نجات او توسط عيسی مسيح سر باز می‌زنند، به كيفر خواهد رسانيد. <verse number="9" style="v"/>ايشان به مجازات جاودانی خواهند رسيد، و تا ابد از حضور خداوند دور خواهند ماند و هرگز شكوه و عظمت قدرت او را نخواهند ديد. <verse number="10" style="v"/>بلی، اين رويدادها در روز بازگشت او واقع خواهد شد، روزی كه قوم او و مؤمنين او، ستايش و تحسين را نثار او كنند. در آن روز شما نيز در ميان ستايش‌كنندگان او خواهيد بود، زيرا به شهادتی كه ما دربارهٔ او داديم، ايمان آورديد.</para>
  <para style="p">
    <verse number="11" style="v"/>پس ما به دعای خود برای شما ادامه می‌دهيم تا خدا شما را برای خود فرزندانی شايسته بسازد و به آرزوهای نيكی كه داريد، جامهٔ عمل بپوشاند، و با قدرت خود اعمال شما را كه از ايمان سرچشمه می‌گيرد، كامل كند. <verse number="12" style="v"/>آنگاه مردم با مشاهده اعمال شما، نام خداوند ما عيسی مسيح را ستايش و تمجيد خواهند كرد؛ شما نيز به سبب تعلق به او، عزت و حرمت خواهيد يافت. لطف و فيض خدای ما و خداوند ما عيسی مسيح همهٔ اين امتيازات را برای شما فراهم آورده است.</para>
  <chapter number="2" style="c"/>
  <para style="s1">ظهور مرد خبيث پيش از بازگشت مسيح</para>
  <para style="p">
    <verse number="1‏-2" style="v"/>اما سخنی نيز دربارهٔ بازگشت خداوند ما عيسی مسيح و جمع شدن ما به نزد او بگويم: گويا برخی می‌گويند كه روز بازگشت خداوند فرا رسيده است؛ برادران عزيز، خواهش می‌كنم از شنيدن اين گونه خبرهای نادرست، آرامش خود را از دست ندهيد. حتی اگر بگويند كه در اين زمينه رؤيايی ديده‌اند، يا پيغام خاصی از خدا گرفته‌اند، و يا از من نامه‌ای دريافت كرده‌اند، مطلقاً باور نكنيد. <verse number="3" style="v"/>بگذاريد هر چه می‌خواهند، بگويند؛ ولی شما فريب سخنان ايشان را نخوريد.</para>
  <para style="p">اما بدانيد كه تا اين دو رويداد واقع نشود، آن روز نخواهد آمد: نخست، شورشی بر ضد خدا بر پا خواهد شد؛ دوم، آن مرد جهنمی كه عامل اين شورش است، ظهور خواهد كرد. <verse number="4" style="v"/>او با هر چه كه مربوط به دين و خدا است، مخالفت خواهد نمود. حتی وارد خانهٔ خدا خواهد شد، و در آنجا نشسته، ادعا خواهد كرد كه خداست. <verse number="5" style="v"/>آيا به ياد نداريد كه وقتی نزد شما بودم، اين را می‌گفتم؟ <verse number="6" style="v"/>خودتان می‌دانيد چه كسی مانع آمدن اوست؛ زيرا او فقط زمانی می‌تواند ظهور كند كه وقتش رسيده باشد.</para>
  <para style="p">
    <verse number="7" style="v"/>و اما خرابكاريهايی كه آن شورشگر جهنمی به هنگام ظهورش انجام خواهد داد، از هم اكنون آغاز شده است؛ ولی خود او زمانی ظاهر خواهد شد كه آن كسی كه مانع اوست، از سر راه كنار برود. <verse number="8" style="v"/>آنگاه آن مرد خبيث ظهور خواهد كرد. اما خداوند ما عيسی به هنگام بازگشت خود، او را با نَفَس دهان خويش هلاک كرده، با حضور خود نابود خواهد ساخت. <verse number="9" style="v"/>اين مرد خبيث بوسيلهٔ قدرت شيطان ظهور خواهد كرد و آلت دست او خواهد بود؛ او با كارهای عجيب و حيرت‌انگيز خود همه را فريب داده، معجزات بزرگ انجام خواهد داد. <verse number="10" style="v"/>كسانی كه فريب او را می‌خورند، آنانی هستند كه راه راست را رد كرده و راه جهنم را در پيش گرفته‌اند. ايشان حقيقت را دوست ندارند و آن را نمی‌پذيرند تا نجات يابند. <verse number="11" style="v"/>از این رو، خدا اجازه خواهد داد تا با تمام وجود، اين دروغها را باور كنند. <verse number="12" style="v"/>در نتيجه، تمام كسانی كه دروغ را پذيرفتند و راستی را رد نمودند و از گناه لذت برده، شاد شدند، به حق محكوم خواهند شد.</para>
  <para style="s1">ايمانداران بايد پايدار بمانند</para>
  <para style="p">
    <verse number="13" style="v"/>اما ای برادران و ای محبوبان خدا، ما بايد هميشه برای وجود شما خدا را شكر كنيم، زيرا خدا از همان ابتدا شما را برگزيد تا نجات بخشد و بوسيلهٔ قدرت روح پاكش و ايمانتان به راستی، شما را پاک سازد. <verse number="14" style="v"/>به همين منظور، او مژدهٔ نجات را بوسيلهٔ ما به شما رساند و از طريق ما، شما را دعوت كرد تا در جلال خداوند ما عيسی مسيح شريک گرديد.</para>
  <para style="p">
    <verse number="15" style="v"/>پس ای برادران عزيز، با توجه به اين مطالب، استوار باشيد و به حقايقی كه حضوراً و يا توسط نامه‌هايمان به شما آموختيم، محكم بچسبيد.</para>
  <para style="p">
    <verse number="16" style="v"/>خود خداوند ما عيسی مسيح و پدر ما خدا، كه ما را محبت نمود و از روی لطف بی‌پايان خويش، تسلی و اميد جاودانی به ما بخشيد، <verse number="17" style="v"/>دلهای شما را تسلی عطا كند و شما را نيرو بخشد تا همواره كردار و گفتارتان نيک باشد.</para>
  <chapter number="3" style="c"/>
  <para style="s1">درخواست دعا</para>
  <para style="p">
    <verse number="1" style="v"/>ای برادران، در خاتمه خواهش می‌كنم برای ما دعا كنيد. نخست دعا كنيد كه پيغام خداوند، در هر جا كه اعلام می‌شود، بدون مانع به سرعت پخش شود و باعث نجات مردم گردد، همانطور كه سبب نجات شما نيز شد. <verse number="2" style="v"/>همچنين، دعا كنيد تا از چنگ مردم بدكار و خدانشناس رهايی يابيم، زيرا همهٔ مردم دوستدار خدا نيستند. <verse number="3" style="v"/>اما خداوند وفادار است و شما را تقويت خواهد نمود و در برابر هر نوع حملهٔ شيطان، از شما محافظت خواهد كرد. <verse number="4" style="v"/>خداوند ما را مطمئن ساخته كه هر چه به شما آموخته‌ايم، انجام می‌دهيد و خواهيد داد. <verse number="5" style="v"/>خداوند ياری فرمايد تا محبت خدا و صبر مسيح را عميقتر درک كنيد.</para>
  <para style="s1">ترغيب به زندگی شرافتمند</para>
  <para style="p">
    <verse number="6" style="v"/>و اكنون برادران عزيز، به حكمی كه به نام خداوند ما عيسی مسيح و با قدرت او صادر می‌كنيم، توجه كنيد: از هر مسيحی تنبل كه اوقات خود را به بيكاری می‌گذراند، و نمی‌خواهد مطابق الگويی كه ارائه داديم كار كند، دوری نماييد. <verse number="7" style="v"/>زيرا شما خوب می‌دانيد كه چه درسی بايد از ما بگيريد: شما هرگز نديديد كه ما در ميان شما بيكار بگرديم. <verse number="8" style="v"/>نان هيچكس را مفت نخورديم، بلكه روز و شب كار كرديم و عرق ريختيم تا بتوانيم لقمه نانی به دست آورده، سربار شما نباشيم؛ <verse number="9" style="v"/>نه به اين دليل كه حق نداشتيم از شما تقاضای خوراک بكنيم، بلكه می‌خواستيم الگويی به شما بدهيم و نشان دهيم كه برای امرار معاش بايد كار كرد. <verse number="10" style="v"/>همان موقع نيز كه آنجا نزد شما بوديم، حكم كرديم كه: «هر کس نمی‌خواهد كار كند، حق ندارد خوراک بخورد.»</para>
  <para style="p">
    <verse number="11" style="v"/>با اين حال باز می‌شنويم كه در ميان شما بعضی تنبلی می‌كنند و نمی‌خواهند تن به كار بدهند؛ در ضمن وقت شما را نيز با بدگويی دربارهٔ ديگران، تلف می‌كنند. <verse number="12" style="v"/>به نام عيسی مسيح خداوند به اين قبيل اشخاص نصيحت می‌كنيم و دستور می‌دهيم كه به زندگی خود نظم و آرامش ببخشند و به كار و كوشش بپردازند تا نانی به دست آورند. <verse number="13" style="v"/>به بقيهٔ شما نيز ای برادران عزيز، می‌گويم كه هيچگاه از نيكی كردن خسته نشويد.</para>
  <para style="p">
    <verse number="14" style="v"/>اما اگر كسی هست كه نمی‌خواهد از دستورات ما در اين نامه اطاعت كند، مراقب او باشيد و با او معاشرت نكنيد تا از عمل خويش شرمنده شود. <verse number="15" style="v"/>اما به چشم دشمن به او نگاه نكنيد، بلكه مانند برادری كه احتياج به نصيحت دارد، او را هوشيار سازيد.</para>
  <para style="s1">سلامهای پايانی پولس</para>
  <para style="p">
    <verse number="16" style="v"/>خود خداوند كه سرچشمهٔ آرامش است، به شما در هر وضعی كه هستيد، پيوسته آرامش عطا فرمايد. خداوند با همهٔ شما باشد.</para>
  <para style="p">
    <verse number="17" style="v"/>اينک من، پولس اين سلام و درود را مانند ساير نامه‌هايم، به دست خودم می‌نويسم، تا بدانيد كه اين نامه از طرف من است. اين هم خط من:</para>
  <para style="p">
    <verse number="18" style="v"/>فيض خداوند ما عيسی مسيح بر همهٔ شما باشد.</para>
</usx>
