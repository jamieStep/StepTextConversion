<?xml version="1.0" encoding="UTF-8"?>
<usx version="2.6">
  <book code="ZEP" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">صفنيا</para>
  <para style="toc1">صفنيا</para>
  <para style="toc2">صفنيا</para>
  <para style="toc3">صفنيا</para>
  <para style="mt1">صفنيا</para>
  <para style="imt">مقدمه</para>
  <para style="ip">صفنيای نبی احتمالاً در حدود ۶۲۵ ق.م. اين كتاب را نوشته است. يوشيای پادشاه تا حدی تحت تأثير نوشته‌های صفنيا بود كه در سرزمين خود دست به اصلاحات مذهبی زد.</para>
  <para style="ip">صفنيا در اين كتاب پيشگويی می‌كند كه يهودا و نيز ساير قومهايی كه عدالت را رعايت نمی‌كنند مورد داوری و مجازات خداوند قرار خواهند گرفت. اين داوری علاوه بر يهودا شامل حال فلسطين، موآب، مصر و آشور نيز خواهد شد. او به بنی‌اسرائيل يادآور می‌شود كه اگر به سوی خداوند بازگشت كنند و او را اطاعت نمايند، می‌توانند از اين داوری و مجازات جان به در برند.</para>
  <para style="ip">آخرين مبحث كتاب، دربارهٔ شكوه و قدرت بنی‌اسرائيل است كه خداوند مجدداً آن را نصيب اين قوم خواهد ساخت هنگامی كه آنان را از دست دشمنانشان نجات دهد.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>اين است پيامی كه خداوند در دوران سلطنت يوشيا (پسر آمون)، پادشاه يهودا، به صفنيا داد. (صفنيا پسر كوشی، كوشی پسر جدليا، جدليا پسر امريا، و امريا پسر حزقيای پادشاه بود.)</para>
  <para style="s1">روز داوری خدا</para>
  <para style="p">
    <verse number="2" style="v"/>خداوند می‌فرمايد: «همه چيز را از روی زمين محو و نابود خواهم كرد. <verse number="3" style="v"/>انسانها و حيوانات، پرندگان هوا و ماهيان دريا را از بين خواهم برد. انسان شرور با همهٔ بتهايی كه می‌پرستد نابود خواهد شد.</para>
  <para style="p">
    <verse number="4" style="v"/>«يهودا و اورشليم را مجازات می‌كنم. آثار و بقايای پرستش بعل را از بين می‌برم به طوری كه ديگر اسمی از كاهنان بت بعل باقی نماند. <verse number="5" style="v"/>آنانی را كه بر بامها، آفتاب و ماه و ستارگان را پرستش می‌كنند و نيز كسانی را كه مرا می‌پرستند و به من سوگند وفاداری ياد می‌كنند ولی در عين حال بت مولک را نيز می‌پرستند، هلاک خواهم كرد. <verse number="6" style="v"/>آنانی را كه از پيروی من برگشته‌اند و كسانی را كه نزد من نمی‌آيند و از من راهنمايی نمی‌خواهند از بين خواهم برد.»</para>
  <para style="p">
    <verse number="7" style="v"/>در حضور خداوند خاموش باش، زيرا روز داوری او فرا رسيده است. خداوند قوم خود را برای كشته شدن آماده می‌سازد. او دشمنان آنها را دعوت كرده تا سرزمين يهودا را غارت كنند. <verse number="8" style="v"/>خداوند می‌فرمايد: «در آن روز داوری، رهبران و رؤسای يهودا و تمام كسانی را كه از رسوم بت‌پرستان پيروی می‌كنند مجازات خواهم كرد. <verse number="9" style="v"/>آری، آنانی را كه در پرستش خود، روشهای كافران را به کار می‌برند و نيز كسانی را كه كشتار و غارت می‌كنند تا معابد خدايان خود را پر سازند، مجازات خواهم كرد. <verse number="10" style="v"/>در آن روز صدای ناله و فرياد از دروازه‌های اورشليم به گوش خواهد رسيد و صدای نعرهٔ دشمن از تپه‌ها شنيده خواهد شد.</para>
  <para style="p">
    <verse number="11" style="v"/>«ای بازاريان اورشليم، از غم و غصه شيون كنيد، زيرا تمام تاجران حريص شما نابود خواهند شد.</para>
  <para style="p">
    <verse number="12" style="v"/>«در آن روز، با چراغ در اورشليم خواهم گشت و كسانی را كه با خيال راحت گناه می‌ورزند و گمان می‌كنند كه من كاری به كارشان ندارم، پيدا كرده مجازات خواهم نمود. <verse number="13" style="v"/>اموالشان را به دست دشمن خواهم داد و خانه‌هايشان را با خاک يكسان خواهم كرد. خانه‌ها خواهند ساخت، ولی نخواهند توانست در آنها ساكن شوند. تاكستانها غرس خواهند كرد، ولی هرگز شراب آنها را نخواهند نوشيد.»</para>
  <para style="p">
    <verse number="14" style="v"/>آن روز هولناک نزديک است و به سرعت فرا می‌رسد. در آن روز مردان قدرتمند به تلخی خواهند گريست. <verse number="15" style="v"/>آن روز، روزی است كه غضب خداوند افروخته می‌شود. روز سختی و اضطراب است، روز خرابی و ويرانی، روز تاريكی و ظلمت، روز ابرها و سياهی‌ها! <verse number="16" style="v"/>شيپور به صدا در می‌آيند، جنگ شروع می‌شود، شهرهای حصاردار و برجهای بلند واژگون می‌گردند.</para>
  <para style="p">
    <verse number="17" style="v"/>خداوند می‌فرمايد: «شما را مثل آدم كوری كه به دنبال راه می‌گردد، درمانده خواهم نمود، چون نسبت به من گناه ورزيده‌ايد. بنابراين، خون شما بر خاک ريخته خواهد شد و بدنهايتان همانجا روی زمين خواهد گنديد.»</para>
  <para style="p">
    <verse number="18" style="v"/>در آن روزِ غضبِ خدا، طلا و نقرهٔ شما نخواهد توانست جان شما را از مرگ برهاند، زيرا تمام زمين از آتش غيرت او گداخته خواهد شد. او به سرعت زمين را از وجود ساكنان آن پاک خواهد ساخت.</para>
  <chapter number="2" style="c"/>
  <para style="p">
    <verse number="1" style="v"/>ای قومی كه حيا نداريد، به خود آييد، <verse number="2" style="v"/>پيش از آنكه داوری آغاز گردد و فرصت شما چون كاه بر باد رود، قبل از آنكه خشم خداوند فرو ريزد و روز هولناک غضب او فرا رسد. <verse number="3" style="v"/>ای تمام متواضعانی كه احكام او را بجا می‌آوريد، به سوی خداوند بازگشت نماييد؛ به راستی عمل كنيد و در حضور خداوند فروتن شويد تا شايد شما را از غضب خود در آن روز هلاكت مصون بدارد.</para>
  <para style="s1">نابودی قومهای مجاور اسرائيل</para>
  <para style="p">
    <verse number="4" style="v"/>شهرهای غزه، اشقلون، اشدود و عقرون، ريشه‌كن و ويران خواهند شد. <verse number="5" style="v"/>وای بر شما ای فلسطينی‌هايی كه در ساحل دريا و در سرزمين كنعان زندگی می‌كنيد، زيرا شما هم داوری خواهيد شد. خداوند شما را به هلاكت خواهد رساند و حتی يک نفر از شما هم باقی نخواهد ماند. <verse number="6" style="v"/>زمينهای ساحلی شما مكانی برای شبانان و آغل گوسفندان خواهد شد. <verse number="7" style="v"/>بازماندگان قبيلهٔ يهودا، سرزمين شما را اشغال كرده گله‌های خود را در آنجا خواهند چرانيد و خود در خانه‌های اشقلون خواهند خوابيد؛ زيرا خداوند با مهربانی از قوم خود ياد نموده خوشبختی آنها را باز خواهد گردانيد.</para>
  <para style="p">
    <verse number="8" style="v"/>طعنه‌های مردم موآب و عمون را شنيده‌ام كه قوم مرا مسخره نموده، تهديد به اشغال سرزمينشان می‌كنند. <verse number="9" style="v"/>بنابراين، خداوند قادر متعال، خدای اسرائيل می‌فرمايد: «به حيات خود قسم، موآب و عمون مثل سدوم و عموره از بين خواهند رفت و به محلی از خارها، گودالهای نمک و ويرانی ابدی تبديل خواهند شد و بازماندگان قوم من آنها را غارت نموده، سرزمينهاشان را تصرف خواهند كرد.» <verse number="10" style="v"/>آنها مزد غرور خود را دريافت خواهند كرد، زيرا به قوم خداوند قادر متعال اهانت نموده، ايشان را مسخره كردند. <verse number="11" style="v"/>خداوند بلاهای هولناكی بر سرشان خواهد آورد. او تمامی خدايان جهان را به تباهی خواهد كشانيد و آنگاه همهٔ اقوام در سرزمينهای خود او را عبادت خواهند نمود.</para>
  <para style="p">
    <verse number="12" style="v"/>ای حبشی‌ها، شما هم به شمشير او كشته خواهيد شد.</para>
  <para style="p">
    <verse number="13" style="v"/>خداوند قدرت خود را بر ضد آشور به کار خواهد برد و پايتخت بزرگ آن، نينوا را ويران نموده، به بيابانی خشک مبدل خواهد كرد. <verse number="14" style="v"/>آن شهر، چراگاه گوسفندان خواهد شد و انواع حيوانات وحشی در آن جای خواهند گرفت. خفاشها و جغدها در ميان ويرانه‌هايش لانه می‌كنند و صدايشان از پنجره‌های خانه‌های متروک شنيده می‌شود. در آستانهٔ خانه‌ها زباله جمع می‌شود و روكش زيبای ستونهای شهر كه از چوب سرو بود، از بين می‌رود. <verse number="15" style="v"/>اين شهر مستحكم كه چنان در امنيت بود كه با خود می‌گفت: «در تمام دنيا شهری مانند من وجود ندارد!» ويران شده، لانهٔ حيوانات خواهد گرديد! هر كه از آنجا بگذرد سر خود را از بهت و حيرت تكان خواهد داد.</para>
  <chapter number="3" style="c"/>
  <para style="s1">آيندهٔ اورشليم</para>
  <para style="p">
    <verse number="1" style="v"/>وای بر اورشليم نجس و گناهكار، شهر ظلم و جنايت! <verse number="2" style="v"/>شهری كه به صدای خداوند گوش نمی‌دهد و اصلاح‌پذير نيست؛ به خداوند توكل نمی‌كند و به او نزديک نمی‌شود.</para>
  <para style="p">
    <verse number="3" style="v"/>رهبران اورشليم مثل شيرهای غران، و قضات آن مانند گرگهای گرسنهٔ شب هستند كه از صيد خود چيزی را تا صبح باقی نمی‌گذارند.</para>
  <para style="p">
    <verse number="4" style="v"/>انبيای آن دروغگو و سودجو می‌باشند. كاهنانش احكام خدا را به نفع خود تحريف نموده، خانهٔ خدا را نجس می‌سازند.</para>
  <para style="p">
    <verse number="5" style="v"/>خدا در ميان مردم شهر حضور دارد. او عادل و با انصاف است و هر بامداد احكام خود را نمايان می‌سازد و كوتاهی نمی‌كند، با وجود اين، بدكاران شهر با بی‌شرمی به شرارت خود ادامه می‌دهند.</para>
  <para style="p">
    <verse number="6" style="v"/>خداوند می‌فرمايد: «قومهای بسياری را نابود كرده‌ام و استحكامات آنها را از بين برده‌ام. شهرهای آنها را با كوچه‌هايشان چنان ويران كرده‌ام كه حتی يک نفر هم در آنها باقی نمانده است. <verse number="7" style="v"/>گفتم حتماً مردم اورشليم به من گوش خواهند داد و به هشدارهايم توجه خواهند نمود و بدين ترتيب جلو خرابی شهر و مجازاتی را كه مقرر كرده‌ام خواهند گرفت. ولی آنها چنين نكردند بلكه به كارهای فاسد خود ادامه دادند.»</para>
  <para style="p">
    <verse number="8" style="v"/>خداوند می‌فرمايد: «صبر كنيد، بزودی وقتش می‌رسد كه بر ضد قومهای شرور به پا خيزم. زيرا تصميم گرفته‌ام قومهای جهان را جمع كنم و خشم و غضب خود را بر آنها فرو ريزم. تمام جهان از آتش غيرت من گداخته خواهد شد.</para>
  <para style="p">
    <verse number="9" style="v"/>«آنگاه به قومهای جهان، زبان پاک خواهم داد تا همهٔ آنها فقط نام مرا بخوانند و تنها مرا عبادت كنند. <verse number="10" style="v"/>قوم پراكندهٔ من از ماورای رودهای حبشه با هدايای خود آمده، مرا پرستش خواهند كرد. <verse number="11" style="v"/>ای قوم من، در آن زمان ديگر از ياغيگری‌های گذشتهٔ خود شرمنده نخواهيد شد، زيرا من اشخاص متكبر را از ميان شما برمی‌دارم. در كوه مقدس من تكبر وجود نخواهد داشت. <verse number="12" style="v"/>كسانی كه باقی بمانند، متواضع و فروتن خواهند بود و به نام من توكل خواهند نمود. <verse number="13" style="v"/>آنها ديگر ظالم، دروغگو و حقه‌باز نخواهند بود. در آرامش و امنيت به سر خواهند برد و هيچكس آنها را نخواهد ترسانيد.»</para>
  <para style="p">
    <verse number="14" style="v"/>ای اورشليم با شادی سرود بخوان! ای اسرائيل بانگ شادی برآور! <verse number="15" style="v"/>زيرا خداوند مجازات تو را از تو دور كرده و دشمنانت را به عقب رانده است. خود خداوند، پادشاه اسرائيل، در ميان توست، پس ديگر بلا تو را نخواهد ترسانيد!</para>
  <para style="p">
    <verse number="16" style="v"/>در آن روز به اورشليم خواهند گفت: «نترس! قوی باش! <verse number="17" style="v"/>زيرا خداوند، خدای تو كه در ميان توست نجات دهنده‌ای توانا می‌باشد. او از تو راضی خواهد بود، و تو را دوست خواهد داشت و وجود تو مايه شادی و سرور او خواهد بود.»</para>
  <para style="p">
    <verse number="18" style="v"/>خداوند می‌فرمايد: «به غمهايی كه از حسرت عيدهای خود داريد پايان خواهم بخشيد و بار اين ننگ را از دوشتان برخواهم داشت. <verse number="19" style="v"/>تمام كسانی را كه به شما ظلم كرده‌اند مجازات خواهم نمود. اشخاص ضعيف و درماندهٔ قوم خود را خلاصی خواهم بخشيد و رانده‌شدگان را كه مسخره و رسوا شده‌اند، جمع كرده، سرافراز خواهم نمود. <verse number="20" style="v"/>بلی، در آن زمان وقتی شما را جمع نموده، اموالتان را پيش چشمانتان به شما بازگردانم، آنگاه در ميان تمام مردم جهان سرافراز خواهيد شد.» اين را خداوند فرموده است.</para>
</usx>
