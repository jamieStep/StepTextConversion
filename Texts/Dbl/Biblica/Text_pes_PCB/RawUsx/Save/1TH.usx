<?xml version="1.0" encoding="UTF-8"?>
<usx version="2.6">
  <book code="1TH" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">اول تسالونيکیان</para>
  <para style="toc1">نامهٔ اول پولس به مسيحيان تسالونيکی</para>
  <para style="toc2">اول تسالونيکیان</para>
  <para style="toc3">1تسالونيکیان</para>
  <para style="mt2">نامهٔ اول پولس به مسيحيان</para>
  <para style="mt1">تسالونيکی</para>
  <para style="imt">مقدمه</para>
  <para style="ip">تسالونيكی هنوز هم بندر و شهر مهم تجارتی است. نام جديد اين شهر كه در ناحيه مقدونيه، از خاک يونان واقع است، سالونيک می‌باشد. پولس در اين شهر پيام آزادی بشر از گناه را بشارت داد و مردم شهر را با عيسی مسيح آشنا ساخت. گرچه برخی از رهبران يهودی عليه او شوريدند و او را از شهر بيرون كردند، اما كسانی كه پيام را شنيده بودند به مسيح ايمان آوردند و با وجود مشكلات و شكنجه‌های طاقت‌فرسا ايمان خود را از دست ندادند. و حالا پولس در اين نامه از آنها می‌خواهد زندگی پاک و توأم با صبر و تحمل داشته باشند و منتظر ظهور شكوهمند عيسی مسيح باشند.</para>
  <para style="ie"/>
  <chapter number="1" style="c"/>
  <para style="s1">سلام و درود از پولس</para>
  <para style="p">
    <verse number="1" style="v"/>از طرف پولس، سيلاس و تيموتائوس،</para>
  <para style="p">به مسيحيان شهر تسالونيكی كه از آنِ خدای پدر و عيسی مسيح خداوند می‌باشيد. از درگاه پدرمان خدا و خداوندمان عيسی مسيح، طالب رحمت و آرامش برای شما هستيم.</para>
  <para style="s1">شهرت ايمان تسالونيكيان</para>
  <para style="p">
    <verse number="2" style="v"/>ما هميشه خدا را برای وجود شما شكر می‌كنيم و دائماً برای شما دعا می‌كنيم، <verse number="3" style="v"/>و در حضور پدرمان خدا، اعمال پر مهر و ايمان استوار و اميد راسخی را كه به بازگشت خداوند ما عيسی مسيح داريد، به ياد می‌آوريم.</para>
  <para style="p">
    <verse number="4" style="v"/>ای برادران عزيز و ای محبوبان خدا، می‌دانيم كه خدا شما را برگزيده است، <verse number="5" style="v"/>زيرا زمانی كه پيغام انجيل را به شما اعلام نموديم، آن را كلمات و سخنانی بی‌معنی نپنداشتيد، بلكه با علاقهٔ بسيار به آن گوش فرا داديد. آنچه می‌گفتيم، عميقاً در شما اثر می‌گذاشت، زيرا روح‌القدس به شما يقين كامل می‌بخشيد كه سخنان ما راست است؛ رفتار ما نيز شما را از اين امر مطمئن می‌ساخت. <verse number="6" style="v"/>در نتيجه، شما از ما و از خداوند پيروی كرديد، و با وجود زحمات شديدی كه به سبب پيغام ما متوجهٔ شما شده بود، با شادی كه از روح‌القدس است، پيغام ما را پذيرفتيد.</para>
  <para style="p">
    <verse number="7" style="v"/>به اين ترتيب، شما برای مسيحيان سراسر «مقدونيه» و «يونان» نمونه شديد. <verse number="8" style="v"/>اكنون كلام خداوند بوسيلهٔ شما در همه جا پخش شده و به گوش مردم سرزمينهای ديگر نيز رسيده است. هر جا قدم می‌گذاريم، سخن از ايمان حيرت‌انگيز شما به خداست؛ لذا نيازی نيست كه ما ديگر چيزی در اين خصوص بگوييم، <verse number="9" style="v"/>زيرا خودشان برای ما بيان می‌كنند كه با آمدن ما نزد شما، چگونه از بت‌پرستی دست كشيديد و به خدا گرويديد، به طوری كه اكنون فقط بندهٔ خدای زنده و حقيقی هستيد. <verse number="10" style="v"/>در ضمن، بازگو می‌كنند كه با چه اشتياقی منتظر بازگشت فرزند خدا يعنی عيسی می‌باشيد، كه خدا او را پس از مرگ زنده كرد. او تنها كسی است كه ما را از مجازات هولناک آخر زمان نجات خواهد داد.</para>
  <chapter number="2" style="c"/>
  <para style="s1">خدمت پولس در تسالونيكی</para>
  <para style="p">
    <verse number="1" style="v"/>برادران عزيز، شما خود می‌دانيد كه آمدن ما نزد شما چقدر مفيد و پرثمر بود. <verse number="2" style="v"/>آگاهيد كه پيش از آنكه نزد شما بياييم، در شهر «فيليپی» به سبب اعلام پيغام انجيل، چقدر با ما بدرفتاری كردند و چقدر زحمت ديديم. با اين حال، با وجود دشمنانی كه از هر طرف ما را احاطه كرده بودند، خدا به ما جرأت داد تا با دليری، همان پيغام را به شما نيز برسانيم. <verse number="3" style="v"/>پس ملاحظه می‌كنيد كه پيغام انجيل را نه با انگيزه‌های نادرست و مقاصد ناپاک بلكه با سادگی و خلوص نيت به شما رسانديم.</para>
  <para style="p">
    <verse number="4" style="v"/>در واقع، خدا به ما اعتماد كرده تا به عنوان رسولان او، حقايق انجيل را اعلام نماييم. از این رو، ذره‌ای نيز پيغام خدا را تغيير نمی‌دهيم، حتی اگر به مذاق مردم سازگار نباشد؛ زيرا ما خدمتگزار خدايی هستيم كه از تمام نیتهای دلمان باخبر است. <verse number="5" style="v"/>خودتان آگاهيد كه ما هرگز سعی نكرديم با چرب‌زبانی، توجه شما را به خود جلب كنيم؛ از روابطمان با شما نيز برای كسب منافع مادی استفاده نكرديم، خدا خودش شاهد است. <verse number="6" style="v"/>در ضمن، نه از شما و نه از هيچكس ديگر، انتظار احترام و تكريم نداشتيم، گرچه به عنوان رسولان مسيح، اين حق را به گردن شما داشتيم. <verse number="7" style="v"/>اما نه فقط از اين حق خود استفاده نكرديم، بلكه مانند يک مادر مهربان از شما مراقبت نموديم. <verse number="8" style="v"/>محبت و علاقهٔ ما نسبت به شما آنقدر زياد بود كه نه تنها پيغام خدا را، بلكه جانهای خود را نيز در اختيار شما گذاشتيم.</para>
  <para style="p">
    <verse number="9" style="v"/>برادران عزيز، حتماً به ياد داريد كه با چه زحمتی، شب و روز كار می‌كرديم و برای امرار معاش عرق می‌ريختيم، تا وقتی پيغام انجيل خدا را به شما می‌رسانيم، سربار كسی نباشيم. <verse number="10" style="v"/>شما خودتان شاهد هستيد، همچنين خدا نيز، كه رفتار ما با هر يک از شما، پاک و بی‌ريا و بی‌عيب بوده است. <verse number="11" style="v"/>حتماً به خاطر داريد كه چگونه مانند يک پدر شما را نصيحت می‌كرديم، <verse number="12" style="v"/>و از شما می‌خواستيم كه زندگی و رفتارتان باعث خشنودی خدا گردد، خدايی كه شما را دعوت كرده تا در ملكوت و جلال او سهيم باشيد.</para>
  <para style="p">
    <verse number="13" style="v"/>همچنين دائماً خدا را شكر می‌كنيم كه وقتی پيغام خدا را به شما اعلام نموديم، آن را سخنان انسانی نپنداشتيد، بلكه گفته‌های ما را به عنوان كلام خدا پذيرفتيد، كه البته همينطور نيز هست. اين پيغام، وقتی به آن ايمان آورديد، زندگی شما را دگرگون كرد؛ <verse number="14" style="v"/>و پس از آن، همان رنجها و مشكلاتی كه بر مسيحيان ساكن يهوديه وارد آمد، شما را نيز در برگرفت، زيرا شما از هموطنان خود همان جور و ستمی را ديديد كه ايشان از هموطنان يهودی خود ديدند. <verse number="15" style="v"/>ايشان انبيای پيشين و حتی عيسای خداوند را كشتند؛ اكنون نيز بی‌رحمانه ما را آزار می‌دهند. آنان هم با خدا مخالفند، هم با انسان؛ <verse number="16" style="v"/>و می‌كوشند ما را از رساندن پيغام خدا به غيريهوديان منع كنند، زيرا می‌ترسند ايشان نيز به نجات دست يابند. به اين ترتيب گناهان اين قوم روز‌به‌روز سنگينتر می‌شود و سرانجام غضب خدا بر ايشان فرود خواهد آمد.</para>
  <para style="s1">خبرهای دلگرم كننده تيموتائوس</para>
  <para style="p">
    <verse number="17" style="v"/>برادران عزيز، پس از آنكه مدتی از شما دور شديم گرچه دلمان هرگز از شما دور نشد بسيار كوشيديم كه بار ديگر شما را ببينيم. <verse number="18" style="v"/>به همين منظور بسيار مايل بوديم نزد شما بياييم، و من، پولس، بارها سعی كردم بيايم، اما شيطان مانع شد. <verse number="19" style="v"/>زيرا اميد و شادی و افتخار ما در زندگی، فقط شما هستيد. بلی، اين شما هستيد كه به هنگام بازگشت مسيح، در حضور او باعث خوشحالی ما خواهيد شد. <verse number="20" style="v"/>شما نشان پيروزی و شادی ما می‌باشيد.</para>
  <chapter number="3" style="c"/>
  <para style="p">
    <verse number="1" style="v"/>سرانجام، چون من ديدم كه بيش از اين تحمل دوری شما را ندارم، تصميم گرفتم در «آتن» تنها بمانم، <verse number="2" style="v"/>و «تيموتائوس» را كه برادر و همكار ما در خدمت خداست، نزد شما بفرستم تا ايمانتان را تقويت كند و شما را دلداری دهد، <verse number="3" style="v"/>و نگذارد در اثر زحمات دلسرد شويد؛ گرچه می‌دانيد كه اين زحمات، جزئی از نقشهٔ خدا برای ما مسيحيان می‌باشد. <verse number="4" style="v"/>همان زمان نيز كه نزد شما بوديم، از پيش به شما می‌گفتيم كه سختيهای فراوان به سراغتان خواهد آمد، و همينطور هم شد.</para>
  <para style="p">
    <verse number="5" style="v"/>همانطور كه گفتم، چون ديگر نمی‌توانستم تحمل كنم كه از شما بی‌خبر باشم، بی‌درنگ تيموتائوس را فرستادم تا از استواری ايمانتان يقين حاصل كند. می‌ترسيدم شيطان شما را در وسوسه و آزمايش انداخته باشد و به اين ترتيب تمام زحماتی كه برای شما كشيده‌ايم، به هدر رفته باشد. <verse number="6" style="v"/>اما اكنون كه تيموتائوس از نزد شما بازگشته است، به ما مژده داده كه ايمان و محبت شما به قوت خود باقی است و ما را نيز فراموش نكرده‌ايد، و به همان اندازه كه ما مشتاق ديدار شما هستيم، شما نيز برای ديدن ما اشتياق داريد. <verse number="7" style="v"/>بنابراين ای برادران، با وجود تمام مشكلات و زحماتی كه متحمل می‌شويم، خاطرمان با شنيدن اين خبرها آسوده شد، زيرا اطلاع يافتيم كه نسبت به خداوند وفادار مانده‌ايد. <verse number="8" style="v"/>تا زمانی كه شما در ايمان به خداوند استوار باشيد، تحمل مشكلات برای ما آسان خواهد بود.</para>
  <para style="p">
    <verse number="9" style="v"/>حقيقتاً نمی‌دانيم برای وجود شما و اين همه خوشی و شادی كه نصيب ما كرده‌ايد چگونه از خدا تشكر كنيم؟ <verse number="10" style="v"/>روز و شب دائماً دعا می‌كنيم و از خدا می‌خواهيم به ما اجازه دهد كه بار ديگر شما را ببينيم تا هر نقصی را كه در ايمانتان وجود دارد، برطرف كنيم.</para>
  <para style="p">
    <verse number="11" style="v"/>باشد كه پدرمان خدا و خداوندمان عيسی مسيح، بار ديگر ما را به نزد شما بفرستد. <verse number="12" style="v"/>خداوند محبت شما را چنان فزونی بخشد كه بتوانيد يكديگر و ديگران را به شدت محبت كنيد، همانگونه كه ما شما را محبت می‌نماييم؛ <verse number="13" style="v"/>تا به اين ترتيب، پدرمان خدا دل شما را قوی و بی‌گناه و پاک سازد، تا در آن روز كه خداوند ما عيسی مسيح با مقدسين خود باز می‌گردد، در حضور خدا، مقدس و بی‌عيب بايستيد.</para>
  <chapter number="4" style="c"/>
  <para style="s1">زندگی مطابق خواست خدا</para>
  <para style="p">
    <verse number="1‏-2" style="v"/>برادران عزيز، اجازه بدهيد نكتهٔ ديگری نيز اضافه كنم: شما به خوبی می‌دانيد كه چگونه در زندگی خود، خدا را خشنود سازيد، زيرا احكامی را كه از جانب عيسای خداوند به شما داده‌ايم، می‌دانيد. اما به نام عيسای خداوند از شما تقاضا می‌كنم كه در اين خصوص كوشش بيشتری بنماييد. <verse number="3" style="v"/>زيرا اراده و خواست خدا اينست كه پاک باشيد و از هر نوع فساد جنسی خود را دور نگاه داريد. <verse number="4" style="v"/>هر يک از شما بايد بتواند بر بدن خود مسلط باشد و آن را مقدس و قابل احترام نگاه دارد. <verse number="5" style="v"/>نگذاريد بدنتان مانند خدانشناسان، اسير شهوات باشد.</para>
  <para style="p">
    <verse number="6" style="v"/>در ضمن، خواست خدا اينست كه كسی همنوع خود را فريب ندهد و زن او را تصاحب نكند، زيرا همانگونه كه قبلاً به شما گفته‌ام، خدا برای اين گونه اعمال، انسان را مجازات خواهد كرد. <verse number="7" style="v"/>زيرا خدا ما را نخوانده است تا ناپاک و شهوتران باشيم، بلكه پاک و مقدس. <verse number="8" style="v"/>اگر كسی حاضر نيست مطابق اين احكام زندگی كند، بداند كه با دستورهای انسان مخالفت نمی‌كند بلكه با احكام خدايی كه روح پاكش را به شما عطا كرده است.</para>
  <para style="p">
    <verse number="9" style="v"/>اما دربارهٔ محبت پاک و برادرانه كه بايد در ميان قوم خدا وجود داشته باشد، نيازی نمی‌بينم چيزی بنويسم، زيرا خدا خودش به شما آموخته است كه يكديگر را محبت بنماييد. <verse number="10" style="v"/>البته شما محبت خود را به تمام مسيحيان ايالت «مقدونيه» نشان داده‌ايد؛ با وجود اين، ای برادران عزيز، از شما تقاضا می‌كنيم ايشان را بيش از اين محبت كنيد. <verse number="11" style="v"/>هدفتان اين باشد كه زندگی آرامی داشته باشيد، و فقط به كارهای خودتان مشغول باشيد و با دستهای خود امرار معاش كنيد، همانگونه كه قبلاً هم به شما گفته‌ايم. <verse number="12" style="v"/>به اين ترتيب، غيرمسيحيان نيز به شما اعتماد كرده، احترام خواهند گذاشت. در ضمن، دست نياز به سوی اين و آن دراز نخواهيد كرد.</para>
  <para style="s1">اميد رستاخيز مردگان</para>
  <para style="p">
    <verse number="13" style="v"/>و اينک برادران عزيز، می‌خواهم كه شما از وضعيت ايماندارانی كه می‌ميرند آگاه باشيد، تا وقتی كسی از شما فوت می‌كند، شما نيز مانند آنانی كه اميدی به عالم آينده ندارند، در غم و غصه فرو نرويد. <verse number="14" style="v"/>زيرا ما كه ايمان داريم عيسی مرد و پس از مرگ زنده شد، بايد يقين داشته باشيم كه به هنگام بازگشت او، خدا تمام مسيحيانی را كه مرده‌اند، همراه وی به اين جهان باز خواهد آورد.</para>
  <para style="p">
    <verse number="15" style="v"/>اين را من از جانب خداوند می‌گويم: ما كه هنگام بازگشت مسيح خداوند زنده باشيم، زودتر از مردگان به آسمان نخواهيم رفت. <verse number="16" style="v"/>زيرا صدای فرمان الهی و آوای تكان دهندهٔ رئيس فرشتگان و نوای شيپور خدا شنيده خواهد شد و ناگاه خود خداوند از آسمان به زمين خواهد آمد. آنگاه پيش از همه، مسيحيانی كه مرده‌اند زنده خواهند شد تا خداوند را ملاقات كنند. <verse number="17" style="v"/>سپس، ما كه هنوز زنده‌ايم و روی زمين باقی هستيم، همراه ايشان در ابرها ربوده خواهيم شد تا همگی، خداوند را در هوا ملاقات كنيم و تا ابد با او باشيم. <verse number="18" style="v"/>پس با اين سخنان، يكديگر را تشويق كنيد و تسلی دهيد.</para>
  <chapter number="5" style="c"/>
  <para style="p">
    <verse number="1" style="v"/>شايد بپرسيد كه مسيح در چه زمان باز خواهد گشت. برادران عزيز، لازم نيست در اين باره چيزی بنويسم، <verse number="2" style="v"/>زيرا شما به خوبی می‌دانيد كه هيچكس زمان بازگشت او را نمی‌داند. «روز خداوند»، همچون دزد شب، بی‌خبر سر می‌رسد. <verse number="3" style="v"/>همان وقت كه مردم می‌گويند: «همه جا امن و امان است»، ناگهان مصيبت دامنگيرشان خواهد شد، همانطور كه درد به سراغ زن آبستن می‌آيد؛ آنگاه راه فراری برای آنان وجود نخواهد داشت.</para>
  <para style="p">
    <verse number="4" style="v"/>اما برادران عزيز، شما در تاريكی گناه و بی‌خبری نيستيد كه وقتی «روز خداوند» سر رسد، غافلگير شويد، مانند كسی كه دزد به او حمله كرده باشد. <verse number="5" style="v"/>شما همگی فرزندان نور و روز هستيد، و با تاريكی و شب كاری نداريد. <verse number="6" style="v"/>بنابراين، آماده باشيد و مانند ديگران به خواب نرويد. منتظر بازگشت مسيح باشيد و هوشيار بمانيد. <verse number="7" style="v"/>شب، وقت خواب و مستی و بی‌خبری است، <verse number="8" style="v"/>ولی ما كه در نور زندگی می‌كنيم، بايد هشيار باشيم و زره ايمان و محبت را در بركنيم، و اميد مبارک نجات را همچون كلاهخود بر سر بگذاريم.</para>
  <para style="p">
    <verse number="9" style="v"/>از ياد نبريم كه خدا ما را برنگزيده تا زير غضب خود قرار دهد، بلكه ما را انتخاب نموده تا بوسيلهٔ خداوند ما عيسی مسيح نجات دهد. <verse number="10" style="v"/>او جان خود را فدا كرد تا ما بتوانيم تا ابد با او زندگی كنيم، خواه به هنگام بازگشت او زنده باشيم، خواه نباشيم. <verse number="11" style="v"/>پس به همين ترتيب، به تشويق و تقويت يكديگر ادامه دهيد.</para>
  <para style="s1">چند پند مفيد</para>
  <para style="p">
    <verse number="12" style="v"/>برادران عزيز، خواهش می‌كنم به كشيشان و خادمينی كه در كليسا زحمت می‌كشند و شما را راهنمايی می‌نمايند، احترام بگذاريد. <verse number="13" style="v"/>به سبب زحماتی كه برای شما می‌كشند، ايشان را با تمام وجود احترام و محبت نماييد. نگذاريد چيزی باعث تيرگی روابطتان با يكديگر گردد.</para>
  <para style="p">
    <verse number="14" style="v"/>برادران عزيز، اشخاص تنبل و سركش را تأديب كنيد؛ افراد محجوب و ترسو را دلداری دهيد؛ ضعفا را ياری نماييد؛ نسبت به همه، صبر و تحمل را پيشه كنيد. <verse number="15" style="v"/>مواظب باشيد بدی را با بدی تلافی نكنيد، بلكه بكوشيد همواره به يكديگر و به تمام مردم خوبی كنيد. <verse number="16" style="v"/>هميشه شاد باشيد! <verse number="17" style="v"/>پيوسته دعا كنيد! <verse number="18" style="v"/>برای هر پيش آمدی خدا را شكر نماييد، زيرا اينست خواست خدا برای شما كه از آن عيسی مسيح هستيد.</para>
  <para style="p">
    <verse number="19" style="v"/>هيچگاه مانع كار روح خدا نشويد. <verse number="20" style="v"/>نبوتها يعنی پيغامهايی را كه خدا به مؤمنين می‌دهد، كوچک و حقير نشماريد، <verse number="21" style="v"/>بلكه به دقت به آنها گوش فرا دهيد، و اگر تشخيص داديد كه از جانب خدا هستند، آنها را بپذيريد. <verse number="22" style="v"/>خود را از هر نوع بدی دور نگاه داريد.</para>
  <para style="s1">سلامهای پايانی پولس</para>
  <para style="p">
    <verse number="23" style="v"/>دعا می‌كنم كه خود خدای آرامش، شما را تماماً مقدس سازد. باشد كه روح و جان و بدن شما تا روز بازگشت خداوند ما عيسی مسيح بی‌عيب و استوار بماند. <verse number="24" style="v"/>همان خدايی كه شما را خوانده است تا فرزندان او باشيد، طبق وعده‌اش اين را نيز برای شما انجام خواهد داد.</para>
  <para style="p">
    <verse number="25" style="v"/>برادران عزيز، برای ما دعا كنيد. <verse number="26" style="v"/>از جانب من به تمام برادران سلام برسانيد و ايشان را ببوسيد. <verse number="27" style="v"/>در نام خداوند از شما می‌خواهم كه اين نامه را برای همهٔ مؤمنين بخوانيد. <verse number="28" style="v"/>فيض خداوند ما عيسی مسيح با همهٔ شما باشد.</para>
</usx>
