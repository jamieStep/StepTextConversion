<?xml version="1.0" encoding="UTF-8"?>
<usx version="2.6">
  <book code="JON" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">يونس</para>
  <para style="toc1">يونس</para>
  <para style="toc2">يونس</para>
  <para style="toc3">يونس</para>
  <para style="mt1">يونس</para>
  <para style="imt">مقدمه</para>
  <para style="ip">يونس نبی از جانب خداوند مأموريت می‌يابد تا به نينوا، پايتخت آشور برود و مردم آنجا را به سوی خداوند هدايت كند. اما يونس از اين كار سر باز می‌زند، زيرا اهالی آنجا دشمنان اسرائيل بودند و آرزوی يونس اين بود كه خدا آنان را مجازات كند. بنابراين، به جای رفتن به نينوا، يونس راهی ترشيش می‌شود. اما در طی سفر دريايی، خداوند حوادثی پيش می‌آورد كه يونس مجبور می‌شود فرمان خداوند را اجرا كند و به نينوا برود.</para>
  <para style="ip">مردم نينوا در اثر شنيدن كلام خدا از يونس نبی، از گناهان خود توبه می‌كنند و به سوی خداوند بازگشت می‌نمايند. يونس از اين نتيجهٔ كار ناراحت می‌شود و به خدا شكايت می‌كند. خداوند به يونس ياد می‌دهد كه برای مردمی كه او آفريده ارزش قائل شود، زيرا او تبعيضی برای مردم قائل نيست. كتاب يونس در ضمن به ما می‌آموزد كه فرار از حضور خداوند كار بی‌نتيجه‌ای است؛ بهتر آنست كه خواست او را در زندگی خود انجام دهيم.</para>
  <para style="ie"/>
  <chapter number="1" style="c"/>
  <para style="s1">فرار يونس از حضور خداوند</para>
  <para style="p">
    <verse number="1" style="v"/>خداوند اين پيغام را برای يونس پسر اميتای فرستاد:</para>
  <para style="p">
    <verse number="2" style="v"/>«به شهر بزرگ نينوا برو و به اهالی آنجا بگو كه خداوند می‌فرمايد: شرارت شما از نظر من مخفی نيست و من بزودی شما را نابود خواهم كرد.»</para>
  <para style="p">
    <verse number="3" style="v"/>ولی يونس كه نمی‌خواست به نينوا برود تصميم گرفت از حضور خداوند به ترشيش فرار كند. او به بندر يافا رفت و در آنجا كشتی‌ای ديد كه عازم ترشيش بود. يونس كرايه خود را پرداخت و سوار كشتی شد.</para>
  <para style="p">
    <verse number="4" style="v"/>اما همين كه كشتی از ساحل دور شد، ناگهان خداوند باد شديدی وزانيد و دريا را متلاطم ساخت به طوری كه نزديک بود كشتی غرق شود. <verse number="5" style="v"/>ملوانان از ترس جان خود، هر كدام از خدای خود كمک طلبيدند. آنها بارها را به دريا ريختند تا كشتی سبک شود. در تمام اين مدت، يونس با خيال راحت در انبار كشتی خوابيده بود!</para>
  <para style="p">
    <verse number="6" style="v"/>ناخدای كشتی نزد او رفت و فرياد زد: «چرا در اين موقعيت خطرناک بی‌خيال خوابيده‌ای؟ برخيز و نزد خدای خود فرياد برآور تا شايد به ما رحم كرده، ما را نجات دهد!»</para>
  <para style="p">
    <verse number="7" style="v"/>آنگاه كاركنان كشتی تصميم گرفتند قرعه بيندازند تا ببينند كدام يک از آنها خدايان را به خشم آورده و باعث اين طوفان وحشتناک شده است. قرعه به نام يونس افتاد.</para>
  <para style="p">
    <verse number="8" style="v"/>آنها از او پرسيدند: «به ما بگو به چه علت اين بلا بر ما عارض شده است؟ تو كيستی؟ كارت چيست؟ اهل كجايی؟ از چه قومی هستی؟»</para>
  <para style="p">
    <verse number="9‏-10" style="v"/>يونس گفت: «من عبرانی هستم و خداوند، خدای آسمان را كه زمين و دريا را آفريد می‌پرستم.» سپس به ايشان گفت كه از حضور خداوند فرار كرده است. آنها وقتی اين را شنيدند بسيار ترسيدند و گفتند: «چرا اين كار را كردی؟»</para>
  <para style="p">
    <verse number="11" style="v"/>تلاطم دريا هر لحظه زيادتر می‌شد، پس به او گفتند: «با تو چه كنيم تا طوفان آرام شود؟»</para>
  <para style="p">
    <verse number="12" style="v"/>يونس گفت: «مرا به دريا بيندازيد و دريا دوباره آرام می‌شود؛ چون می‌دانم اين طوفان وحشتناک به سبب من دامنگير شما شده است.»</para>
  <para style="p">
    <verse number="13" style="v"/>ملوانان كوشش كردند كشتی را به ساحل برسانند، ولی موفق نشدند. طوفان شديدتر از آن بود كه بتوان با آن دست و پنجه نرم كرد! <verse number="14" style="v"/>پس آنها به رسم خودشان نزد خداوند، خدای يونس دعا كرده، گفتند: «ای خداوند، ما را برای مرگ اين شخص هلاک نكن و ما را مسئول مرگ او ندان؛ زيرا همهٔ اينها خواست تو بوده است.»</para>
  <para style="p">
    <verse number="15" style="v"/>آنگاه يونس را برداشته، او را به دريای خروشان انداختند و طوفان قطع شد!</para>
  <para style="p">
    <verse number="16" style="v"/>آنها از خداوند ترسيدند و قربانی تقديم او نمودند و نذرها كردند.</para>
  <para style="p">
    <verse number="17" style="v"/>همان موقع خداوند ماهی بزرگی فرستاد و ماهی يونس را بلعيد و يونس سه روز و سه شب در شكم ماهی ماند.</para>
  <chapter number="2" style="c"/>
  <para style="s1">دعای يونس</para>
  <para style="p">
    <verse number="1" style="v"/>آنگاه يونس از شكم ماهی نزد خداوند، خدای خود دعا كرده گفت:</para>
  <para style="p">
    <verse number="2" style="v"/>«به هنگام سختی، خداوند را خواندم و او مرا اجابت فرمود. از عالم مرگ فرياد برآوردم و تو ای خداوند، به داد من رسيدی! <verse number="3" style="v"/>مرا به اعماق دريا انداختی. در سيلابها غرق شدم و امواج خروشانت مرا پوشانيد. <verse number="4" style="v"/>به خود گفتم كه مرا از نظر خود دور انداخته‌ای و ديگر نمی‌توانم خانهٔ مقدست را ببينم.</para>
  <para style="p">
    <verse number="5" style="v"/>«در امواج دريا فرو رفتم. مرگ بسيار نزديک بود. آبها مرا احاطه كردند و علفهای دريا دور سرم پيچيدند. <verse number="6" style="v"/>تا عمق كوهها فرو رفتم. درهای زندگی به رويم بسته شد و در ديار مرگ زندانی شدم. ولی ای خداوند، خدای من، تو مرا از چنگال مرگ رهانيدی!</para>
  <para style="p">
    <verse number="7" style="v"/>«وقتی كه تمام اميد خود را از دست داده بودم، بار ديگر تو را ای خداوند به ياد آوردم و دعای قلب من در خانهٔ مقدست به حضور تو رسيد.</para>
  <para style="p">
    <verse number="8" style="v"/>«كسانی كه بتهای باطل را می‌پرستند از پيروی تو برگشته‌اند، <verse number="9" style="v"/>ولی من با سرودهای تشكر برای تو قربانی خواهم كرد و نذر خود را به تو ادا خواهم نمود. نجات فقط از جانب خداوند است.»</para>
  <para style="p">
    <verse number="10" style="v"/>آنگاه خداوند به ماهی امر فرمود كه يونس را از دهان خود به ساحل بيفکند و ماهی چنين كرد.</para>
  <chapter number="3" style="c"/>
  <para style="s1">يونس در نينوا</para>
  <para style="p">
    <verse number="1" style="v"/>آنگاه خداوند بار ديگر به يونس فرمود: <verse number="2" style="v"/>«به شهر بزرگ نينوا برو و همانطور كه به تو گفتم، به آنها هشدار بده كه سرنوشت شومی در انتظار آنهاست!»</para>
  <para style="p">
    <verse number="3" style="v"/>يونس اطاعت كرده، به نينوا رفت. نينوا شهر بسيار بزرگی بود به طوری كه سه روز طول می‌كشيد تا كسی سراسر آن را بپيمايد. <verse number="4" style="v"/>يونس وارد شهر شد و پس از طی يک روز راه شروع به موعظه كرده، گفت: «بعد از چهل روز نينوا ويران خواهد شد!» <verse number="5" style="v"/>اهالی شهر حرفهايش را باور كرده، به همه اعلان كردند كه روزه بگيرند؛ و همه، از بزرگ تا كوچک، پلاس پوشيدند.</para>
  <para style="p">
    <verse number="6" style="v"/>هنگامی كه پادشاه نينوا شنيد كه يونس چه گفته است از تخت خود پايين آمده، لباس شاهانه را از تن درآورد و پلاس پوشيده، در خاكستر نشست. <verse number="7" style="v"/>پادشاه و بزرگان دربار او اين پيغام را به سراسر شهر فرستادند: «نه مردم و نه حيوانات، هيچكدام نبايد چيزی بخورند و حتی آب بنوشند. <verse number="8" style="v"/>همهٔ مردم بايد پلاس پوشيده، به درگاه خداوند التماس كنند و از راههای بد خود بازگشت نموده، از اعمال زشت خود دست بكشند. <verse number="9" style="v"/>كسی چه می‌داند، شايد خداوند از خشم خود برگردد و بر ما ترحم كرده، ما را از بين نبرد.»</para>
  <para style="p">
    <verse number="10" style="v"/>وقتی خدا ديد آنها از راههای بد خود دست كشيده‌اند بر آنها ترحم كرده، بلايی را كه گفته بود بر ايشان نفرستاد.</para>
  <chapter number="4" style="c"/>
  <para style="s1">سنگدلی يونس و رحمت خداوند</para>
  <para style="p">
    <verse number="1" style="v"/>اما يونس از اين موضوع ناراحت و خشمگين شد. <verse number="2" style="v"/>او نزد خداوند دعا كرد و گفت: «خداوندا، وقتی در مملكت خود بودم و تو به من گفتی به اينجا بيايم، می‌دانستم كه تو از تصميم خود منصرف خواهی شد، زيرا تو خدايی مهربان و بخشنده هستی و دير غضبناک می‌شوی و بسيار احسان می‌كنی. برای همين بود كه خواستم به ترشيش فرار كنم.</para>
  <para style="p">
    <verse number="3" style="v"/>«خداوندا، اينک جانم را بگير، زيرا برای من مردن بهتر از زنده ماندن است.»</para>
  <para style="p">
    <verse number="4" style="v"/>آنگاه خداوند به وی فرمود: «آيا درست است كه از اين بابت عصبانی شوی؟»</para>
  <para style="p">
    <verse number="5" style="v"/>يونس از شهر خارج شده، به طرف شرق رفت. در خارج از شهر برای خود سايبانی ساخته، زير سايهٔ آن منتظر نشست تا ببيند بر سر شهر چه می‌آيد. <verse number="6" style="v"/>آنگاه خداوند به سرعت گياهی رويانيد و برگهای پهن آن را بر سر يونس گسترانيد تا بر او سايه بيندازد و به او راحتی ببخشد. يونس از سايهٔ گياه بسيار شاد شد. <verse number="7" style="v"/>اما صبح روز بعد خدا كرمی بوجود آورد و كرم ساقهٔ گياه را خورد و گياه خشک شد. <verse number="8" style="v"/>وقتی كه آفتاب برآمد و هوا گرم شد، خداوند بادی سوزان از جانب شرق بر يونس وزانيد و آفتاب چنان بر سر او تابيد كه بی‌تاب شده، آرزوی مرگ كرد و گفت: «برای من مردن بهتر از زنده ماندن است.»</para>
  <para style="p">
    <verse number="9" style="v"/>آنگاه خداوند به يونس فرمود: «آيا از خشک شدن گياه بايد عصبانی شوی؟»</para>
  <para style="p">يونس گفت: «بلی، بايد تا به حد مرگ هم عصبانی شوم.»</para>
  <para style="p">
    <verse number="10" style="v"/>خداوند فرمود: «برای گياهی كه در يک شب به وجود آمد و در يک شب از بين رفت دلت سوخت، با آنكه برايش هيچ زحمتی نكشيده بودی؛ <verse number="11" style="v"/>پس آيا دل من برای شهر بزرگ نينوا نسوزد كه در آن بيش از صد و بيست هزار بچهٔ معصوم و بی‌گناه، و نيز حيوانات بسيار وجود دارد؟»</para>
</usx>
