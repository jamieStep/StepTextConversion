<?xml version="1.0" encoding="UTF-8"?>
<usx version="2.6">
  <book code="JHN" style="id">- Persian Contemporary Bible‎</book>
  <para style="rem">Copyright © 1995‎, 2005, 2018 by Biblica‎, Inc‎.‎®‎‎</para>
  <para style="h">يوحنا</para>
  <para style="toc1">سرگذشت عيسی مسيح نوشتهٔ يوحنا</para>
  <para style="toc2">يوحنا</para>
  <para style="toc3">يوحنا</para>
  <para style="mt2">سرگذشت عيسی مسيح</para>
  <para style="mt1">نوشتهٔ يوحنا</para>
  <para style="imt">مقدمه</para>
  <para style="ip">مردم اغلب می‌پرسند: عيسی كيست؟ چرا او را فرزند خدا می‌گويند؟ يوحنا، اين شاگرد عيسی كه سراسر وجودش با محبت خدا آميخته بود، شخصيت واقعی عيسی را در اين انجيل نمايان می‌سازد. او كه بيش از ديگران با عيسی بوده، بدون شک بيش از هر كسی شايسته است استاد خود را توصيف نمايد. در اين انجيل، يوحنا آن پيوستگی را كه عيسی با خدا دارد با زبانی شيوا و عرفانی شرح می‌دهد.</para>
  <para style="ie"/>
  <chapter number="1" style="c"/>
  <para style="s1">مسيح به دنيای ما آمد</para>
  <para style="p">
    <verse number="1-2" style="v"/>در ازل، پيش از آنكه چيزی پديد آيد، «كلمه» وجود داشت و نزد خدا بود. او همواره زنده بوده، و خود او خداست. <verse number="3" style="v"/>هر چه هست، بوسيلهٔ او آفريده شده و چيزی نيست كه آن را نيافريده باشد. <verse number="4" style="v"/>زندگی جاويد در اوست و اين زندگی به تمام مردم نور می‌بخشد. <verse number="5" style="v"/>او همان نوری است كه در تاريكی می‌درخشد و تاريكی هرگز نمی‌تواند آن را خاموش كند.</para>
  <para style="p">
    <verse number="6-7" style="v"/>خدا يحيای پيامبر را فرستاد تا اين «نور» را به مردم معرفی كند و مردم به او ايمان آورند. <verse number="8" style="v"/>يحيی آن نور نبود، او فقط شاهدی بود تا نور را به مردم معرفی كند. <verse number="9" style="v"/>اما بعد، آن نور واقعی آمد تا به هر کس كه به اين دنيا می‌آيد، بتابد.</para>
  <para style="p">
    <verse number="10" style="v"/>گرچه جهان را او آفريده بود، اما زمانی كه به اين جهان آمد، كسی او را نشناخت. <verse number="11-12" style="v"/>حتی در سرزمين خود و در ميان قوم خود، يهوديان، كسی او را نپذيرفت. اما او به تمام كسانی كه به او ايمان آوردند، اين حق را داد كه فرزندان خدا گردند؛ بلی، فقط كافی بود به او ايمان آورند تا نجات يابند. <verse number="13" style="v"/>اين اشخاص تولدی نو يافتند، نه همچون تولدهای معمولی كه نتيجهٔ اميال و خواسته‌های آدمی است، بلكه اين تولد را خدا به ايشان عطا فرمود.</para>
  <para style="p">
    <verse number="14" style="v"/>«كلمهٔ خدا» انسان شد و بر روی اين زمين و در بين ما زندگی كرد. او لبريز از محبت و بخشش و راستی بود. ما بزرگی و شكوه او را به چشم خود ديديم، بزرگی و شكوه فرزند بی‌نظير پدر آسمانی ما، خدا.</para>
  <para style="p">
    <verse number="15" style="v"/>يحيی او را به مردم معرفی كرد و گفت: «اين همان كسی است كه به شما گفتم بعد از من می‌آيد و مقامش از من بالاتر است، زيرا پيش از آنكه من باشم، او وجود داشت.»</para>
  <para style="p">
    <verse number="16" style="v"/>لطف بی‌پايان او به همهٔ ما رسيد و بركت در پی بركت نصيب ما شد. <verse number="17" style="v"/>خدا احكام خود را توسط موسی به مردم داد، اما راستی و محبت را به‌وسیلهٔ عيسی مسيح عطا فرمود. <verse number="18" style="v"/>كسی هرگز خدا را نديده است؛ اما عيسی، فرزند يگانهٔ خدا، او را ديده است زيرا همواره همراه پدر خود، خدا می‌باشد. او هر آنچه را كه ما بايد دربارهٔ خدا بدانيم، به ما گفته است.</para>
  <para style="s1">شهادت يحيی</para>
  <para style="p">
    <verse number="19" style="v"/>روزی سران قوم يهود از شهر اورشليم، چند تن از كاهنان و دستيارانش را نزد يحيی فرستادند تا بدانند آيا او ادعا می‌كند كه مسيح است يا نه.</para>
  <para style="p">
    <verse number="20" style="v"/>يحيی، صريحاً اظهار داشت: «نه، من مسيح نيستم.»</para>
  <para style="p">
    <verse number="21" style="v"/>پرسيدند: «خوب، پس كه هستيد؟ آيا الياس پيامبر هستيد؟»</para>
  <para style="p">جواب داد: «نه!»</para>
  <para style="p">پرسيدند: «آيا شما آن پيامبر نيستيد كه ما چشم به راهش می‌باشيم؟»</para>
  <para style="p">باز هم جواب داد: «نه.»</para>
  <para style="p">
    <verse number="22" style="v"/>گفتند: «پس به ما بگوييد كه هستيد تا بتوانيم برای سران قوم كه ما را به اينجا فرستاده‌اند، جوابی ببريم.»</para>
  <para style="p">
    <verse number="23" style="v"/>يحيی گفت: «چنانكه اشعيای نبی پيشگويی كرده، من صدای ندا كننده‌ای هستم كه در بيابان فرياد می‌زند: ای مردم، خود را برای آمدن خداوند آماده سازيد.»</para>
  <para style="p">
    <verse number="24" style="v"/>سپس، افرادی كه از طرف فرقهٔ فريسی‌ها آمده بودند، <verse number="25" style="v"/>از او پرسيدند: «خوب، اگر شما نه مسيح هستيد، نه الياس و نه آن پيامبر، پس چه حق داريد مردم را غسل تعميد دهيد؟»</para>
  <para style="p">
    <verse number="26" style="v"/>يحيی گفت: «من مردم را فقط با آب غسل می‌دهم؛ ولی همين جا در ميان اين جمعيت، كسی هست كه شما او را نمی‌شناسيد. <verse number="27" style="v"/>او بزودی خدمت خود را در بين شما آغاز می‌كند. مقام او به قدری بزرگ است كه من حتی شايسته نيستم كفشهای او را پيش پايش بگذارم.»</para>
  <para style="p">
    <verse number="28" style="v"/>اين گفتگو در «بيت‌عنيا» روی داد. بيت‌عنيا دهی است در آن طرف رود اردن و جايی است كه يحيی، مردم را غسل تعميد می‌داد.</para>
  <para style="s1">عيسی، برّه خدا</para>
  <para style="p">
    <verse number="29" style="v"/>روز بعد، يحيی، عيسی را ديد كه به سوی او می‌آيد. پس به مردم گفت: «نگاه كنيد! اين همان برّه‌ای است كه خدا فرستاده تا برای آمرزش گناهان تمام مردم دنيا قربانی شود. <verse number="30" style="v"/>اين همان كسی است كه گفتم بعد از من می‌آيد ولی مقامش از من بالاتر است، چون قبل از من وجود داشته است. <verse number="31" style="v"/>من نيز او را نمی‌شناختم. ولی برای اين آمدم كه مردم را با آب غسل دهم تا به اين وسيله او را به قوم اسرائيل معرفی كنم.»</para>
  <para style="p">
    <verse number="32" style="v"/>سپس گفت: «من روح خدا را ديدم كه به شكل كبوتری از آسمان آمد و بر عيسی قرار گرفت. <verse number="33" style="v"/>همانطور كه گفتم، من نيز او را نمی‌شناختم ولی وقتی خدا مرا فرستاد تا مردم را غسل تعميد دهم، در همان وقت به من فرمود: هرگاه ديدی روح خدا از آسمان آمد و بر كسی قرار گرفت، بدان كه او همان است كه منتظرش هستيد. اوست كه مردم را با روح‌القدس تعميد خواهد داد. <verse number="34" style="v"/>و چون من با چشم خود اين را ديده‌ام، شهادت می‌دهم كه او فرزند خداست.»</para>
  <para style="s1">نخستين شاگردان عيسی</para>
  <para style="p">
    <verse number="35" style="v"/>فردای آن روز، وقتی يحيی با دو نفر از شاگردان خود ايستاده بود، <verse number="36" style="v"/>عيسی را ديد كه از آنجا می‌گذرد، يحيی با اشتياق به او نگاه كرد و گفت: «ببينيد! اين همان بره‌ای است كه خدا فرستاده است.» <verse number="37" style="v"/>آنگاه دو شاگرد يحيی برگشتند و در پی عيسی رفتند.</para>
  <para style="p">
    <verse number="38" style="v"/>عيسی كه ديد دو نفر دنبال او می‌آيند، برگشت و از ايشان پرسيد: «چه می‌خواهيد؟»</para>
  <para style="p">جواب دادند: «آقا، كجا اقامت داريد؟»</para>
  <para style="p">
    <verse number="39" style="v"/>فرمود: «بياييد و ببينيد.»</para>
  <para style="p">پس همراه عيسی رفتند و از ساعت چهار بعد از ظهر تا غروب نزد او ماندند. <verse number="40" style="v"/>(يكی از آن دو، «اندرياس» برادر «شمعون پطرس» بود.)</para>
  <para style="p">
    <verse number="41" style="v"/>اندرياس رفت و برادر خود را يافته، به او گفت: «شمعون، ما مسيح را پيدا كرده‌ايم!» <verse number="42" style="v"/>و او را آورد تا عيسی را ببيند.</para>
  <para style="p">عيسی چند لحظه به او نگاه كرد و فرمود: «تو شمعون، پسر يونا هستی. ولی از اين پس پطرس (يعنی ”صخره“) ناميده خواهی شد!»</para>
  <para style="p">
    <verse number="43" style="v"/>روز بعد، عيسی تصميم گرفت به ايالت جليل برود. در راه، «فيليپ» را ديد و به او گفت: «همراه من بيا.» <verse number="44" style="v"/>(فيليپ نيز اهل بيت‌صيدا و همشهری اندرياس و پطرس بود.)</para>
  <para style="p">
    <verse number="45" style="v"/>فيليپ رفت و «نتنائيل» را پيدا كرد و به او گفت: «نتنائيل، ما مسيح را يافته‌ايم، همان كسی كه موسی و پيامبران خدا درباره‌اش خبر داده‌اند. نامش عيسی است، پسر يوسف و اهل ناصره.»</para>
  <para style="p">
    <verse number="46" style="v"/>نتنائيل با تعجب پرسيد: «گفتی اهل ناصره؟ مگر ممكن است از ناصره هم چيز خوبی بيرون آيد؟»</para>
  <para style="p">فيليپ گفت: «خودت بيا و او را ببين.»</para>
  <para style="p">
    <verse number="47" style="v"/>وقتی نزديک می‌شدند، عيسی فرمود: «ببينيد، اين شخص كه می‌آيد، يک مرد شريف و يک اسرائيلی واقعی است.»</para>
  <para style="p">
    <verse number="48" style="v"/>نتنائيل پرسيد: «از كجا می‌دانی من كه هستم؟»</para>
  <para style="p">عيسی فرمود: «قبل از آنكه فيليپ تو را پيدا كند، من زير درخت انجير تو را ديدم.»</para>
  <para style="p">
    <verse number="49" style="v"/>نتنائيل حيرت‌زده گفت: «آقا، شما فرزند خدا هستيد؛ شما پادشاه اسرائيل می‌باشيد!»</para>
  <para style="p">
    <verse number="50" style="v"/>عيسی گفت: «چون فقط گفتم تو را زير درخت انجير ديدم، به من ايمان آوردی؟ بعد از اين چيزهای بزرگتر خواهی ديد. <verse number="51" style="v"/>در حقيقت همهٔ شما آسمان را خواهيد ديد كه باز شده و فرشتگان خدا نزد من می‌آيند و به آسمان باز می‌گردند.»</para>
  <chapter number="2" style="c"/>
  <para style="s1">معجزه در عروسی</para>
  <para style="p">
    <verse number="1" style="v"/>دو روز بعد، مادر عيسی در يک جشن عروسی در دهكدهٔ «قانا» در جليل میهمان بود. <verse number="2" style="v"/>عيسی و شاگردان او نيز به عروسی دعوت شده بودند. <verse number="3" style="v"/>هنگام جشن، شراب تمام شد. مادر عيسی با نگرانی نزد او آمد و گفت: «شرابشان تمام شده است.»</para>
  <para style="p">
    <verse number="4" style="v"/>عيسی فرمود: «از من چه می‌خواهی؟ هنوز وقت آن نيست كه معجزه‌ای انجام دهم.»</para>
  <para style="p">
    <verse number="5" style="v"/>با اين حال، مادر عيسی به خدمتكاران گفت: «هر دستوری به شما می‌دهد، اطاعت كنيد.»</para>
  <para style="p">
    <verse number="6" style="v"/>در آنجا شش خمرهٔ سنگی بود كه فقط در مراسم مذهبی از آن استفاده می‌شد و گنجايش هر كدام حدود ۱۰۰ ليتر بود.</para>
  <para style="p">
    <verse number="7" style="v"/>عيسی به خدمتكاران فرمود: «اين خمره‌ها را پر از آب كنيد.» <verse number="8" style="v"/>وقتی پر كردند، فرمود: «حالا كمی از آن را برداريد و نزد گردانندهٔ مجلس ببريد!»</para>
  <para style="p">
    <verse number="9-10" style="v"/>وقتی گردانندهٔ مجلس آن آب را كه شراب شده بود چشيد، داماد را صدا زد و گفت: «چه شراب خوبی! مثل اينكه شما با ديگران خيلی فرق داريد، چون معمولاً در جشنها، اول با شراب خوب از مهمانها پذيرايی می‌كنند و بعد كه همه سرشان گرم شد، شراب ارزانتر را می‌آورند. ولی شما شراب خوب را برای آخر نگه داشته‌ايد.» او نمی‌دانست كه شراب از كجا آمده است، ولی خدمتكاران می‌دانستند.</para>
  <para style="p">
    <verse number="11" style="v"/>اين معجزهٔ عيسی در دهكدهٔ قانای جليل، اولين نشانهٔ قدرت دگرگون كنندهٔ او بود و شاگردان ايمان آوردند كه او واقعاً همان مسيح است.</para>
  <para style="s1">عيسی در خانهٔ خدا</para>
  <para style="p">
    <verse number="12" style="v"/>سپس عيسی با مادر، برادران و شاگردان خود برای چند روز به شهر كفرناحوم رفت.</para>
  <para style="p">
    <verse number="13" style="v"/>عيد پِسَح كه يكی از اعياد بزرگ يهود بود، نزديک می‌شد. پس عيسی به شهر اورشليم رفت. <verse number="14" style="v"/>آنجا، در خانهٔ خدا، مردم را ديد كه برای انجام مراسم قربانی، به خريد و فروش گاو، گوسفند و كبوتر مشغولند. صرّافان پولها را روی ميزها چيده بودند و با مشتری‌ها مبادله می‌كردند.</para>
  <para style="p">
    <verse number="15" style="v"/>عيسی با طناب، شلاقی ساخت و همه را از آنجا بيرون كرد. او گاوان و گوسفندان را بيرون راند و سكه‌های صرافان را بر زمين ريخت و ميزها را واژگون كرد. <verse number="16" style="v"/>سپس به سراغ كبوترفروشان رفت و دستور داده، گفت: «اينها را از اينجا بيرون ببريد و خانهٔ پدر مرا به بازار تبديل نكنيد.»</para>
  <para style="p">
    <verse number="17" style="v"/>آنگاه شاگردان عيسی به ياد اين پيشگويی كتاب آسمانی افتادند كه می‌گويد: «اشتياقی كه برای خانهٔ خدا دارم، مثل آتش در من زبانه می‌كشد.»</para>
  <para style="p">
    <verse number="18" style="v"/>سران قوم يهود از عيسی پرسيدند: «تو به چه حق اين كارها را می‌كنی؟ اگر از طرف خدا آمده‌ای، با معجزه‌ای آن را به ما ثابت نما!»</para>
  <para style="p">
    <verse number="19" style="v"/>عيسی جواب داد: «بسيار خوب، معجزه‌ای كه برای شما می‌كنم اين است: اين خانهٔ خدا را خراب كنيد تا من در عرض سه روز آن را دوباره بسازم!»</para>
  <para style="p">
    <verse number="20" style="v"/>گفتند: «چه می‌گويی؟ چهل و شش سال طول كشيد تا اين خانه را ساختند. تو می‌خواهی سه روزه آن را بسازی؟»</para>
  <para style="p">
    <verse number="21" style="v"/>ولی منظور عيسی از «خانهٔ خدا» بدن خودش بود. <verse number="22" style="v"/>پس از اينكه عيسی از ميان مردگان زنده شد، شاگردانش اين گفتهٔ او را به ياد آوردند. آنها هم به مطالب كلام خدا و هم به كلام عيسی ايمان آوردند.</para>
  <para style="p">
    <verse number="23" style="v"/>به خاطر معجزات او در روزهای عيد، بسياری در اورشليم به او ايمان آوردند. <verse number="24" style="v"/>ولی عيسی به آنها اعتماد نكرد، چون از قلب مردم آگاه بود، <verse number="25" style="v"/>و لازم نبود كسی به او بگويد كه مردم چقدر زود تغيير عقيده می‌دهند، چون او انسان را خوب می‌شناخت.</para>
  <chapter number="3" style="c"/>
  <para style="s1">تولد تازه</para>
  <para style="p">
    <verse number="1-2" style="v"/>يک شب، يكی از روحانيون بزرگ يهود برای گفت و شنود نزد عيسی آمد. نام او نيقوديموس و از فرقه‌ء فريسی‌ها بود. نيقوديموس به عيسی گفت: «استاد، ما روحانيون اين شهر، همه می‌دانيم كه شما از طرف خدا برای هدايت ما آمده‌ايد. معجزاتتان نشان می‌دهد كه خدا با شماست.»</para>
  <para style="p">
    <verse number="3" style="v"/>عيسی جواب داد: «اگر تولد تازه پيدا نكنی، هرگز نمی‌توانی ملكوت خدا را ببينی. اين كه می‌گويم عين حقيقت است.»</para>
  <para style="p">
    <verse number="4" style="v"/>نيقوديموس با تعجب گفت: «منظورتان از تولد تازه چيست؟ چگونه امكان دارد پيرمردی مثل من، به شكم مادرش بازگردد و دوباره متولد شود؟»</para>
  <para style="p">
    <verse number="5" style="v"/>عيسی جواب داد: «آنچه می‌گويم عين حقيقت است. تا كسی از آب و روح تولد نيابد، نمی‌تواند وارد ملكوت خدا شود. <verse number="6" style="v"/>زندگی جسمانی را انسان توليد می‌كند، ولی زندگی روحانی را روح خدا از بالا می‌بخشد. <verse number="7" style="v"/>پس تعجب نكن كه گفتم بايد تولد تازه پيدا كنی. <verse number="8" style="v"/>درست همانگونه كه صدای باد را می‌شنوی ولی نمی‌توانی بگويی از كجا می‌آيد و به كجا می‌رود، در مورد تولد تازه نيز انسان نمی‌تواند پی ببرد كه روح خدا آن را چگونه عطا می‌كند.»</para>
  <para style="p">
    <verse number="9" style="v"/>نيقوديموس پرسيد: «منظورتان چيست؟ من سخنان شما را به درستی درک نمی‌كنم.»</para>
  <para style="p">
    <verse number="10" style="v"/>عيسی جواب داد: «نيقوديموس، تو از علمای دينی اسرائيل هستی؛ چگونه اين چيزها را درک نمی‌كنی؟ <verse number="11" style="v"/>براستی من آنچه را كه می‌دانم و ديده‌ام می‌گويم ولی تو نمی‌توانی باور كنی. <verse number="12" style="v"/>من از امور اين دنيا با تو سخن می‌گويم و تو باور نمی‌كنی. پس اگر از امور آسمان با تو صحبت كنم چگونه باور خواهی كرد؟ <verse number="13" style="v"/>چون فقط من كه مسيح هستم از آسمان به اين جهان آمده‌ام و باز هم به آسمان باز می‌گردم. <verse number="14-15" style="v"/>همانگونه كه موسی در بيابان مجسمه مار مفرغی را بر چوبی آويزان كرد تا مردم به آن نگاه كنند و از مرگ نجات يابند، من نيز بايد بر صليب آويخته شوم تا مردم به من ايمان آورده، از گناه نجات پيدا كنند و زندگی جاويد بيابند. <verse number="16" style="v"/>زيرا خدا به قدری مردم جهان را دوست دارد كه يگانه فرزند خود را فرستاده است، تا هر كه به او ايمان آورد، هلاک نشود بلكه زندگی جاويد بيابد. <verse number="17" style="v"/>خدا فرزند خود را فرستاده است نه برای اينكه مردم را محكوم كند بلكه به‌وسیلهٔ او نجاتشان دهد.</para>
  <para style="p">
    <verse number="18" style="v"/>«كسانی كه به او ايمان بياورند، هيچ نوع محكوميت و هلاكتی در انتظارشان نيست؛ ولی كسانی كه به او ايمان نياورند، از هم اكنون محكومند، چون به يگانه فرزند خدا ايمان نياورده‌اند. <verse number="19" style="v"/>محكوميت بی‌ايمانان به اين دليل است كه نور از آسمان به اين جهان آمد ولی مردم تاريكی را بيشتر از نور دوست داشتند، چون اعمال و رفتارشان بد است. <verse number="20" style="v"/>مردم از نور آسمانی نفرت دارند، چون می‌خواهند در تاريكی، گناه ورزند؛ پس به نور نزديک نمی‌شوند، مبادا كارهای گناه‌آلودشان ديده شود و به سزای اعمالشان برسند. <verse number="21" style="v"/>ولی درستكاران با شادی به سوی نور می‌آيند تا همه ببينند كه آنچه می‌كنند، پسنديدهٔ خداست.»</para>
  <para style="s1">عيسی و يحيی</para>
  <para style="p">
    <verse number="22" style="v"/>پس از آن، عيسی با شاگردان خود از اورشليم بيرون رفت، اما مدتی در ايالت يهوديه به سر برد و مردم را غسل تعميد می‌داد. <verse number="23" style="v"/>يحيی در اين هنگام نزديک ساليم در محلی به اسم عينون مردم را غسل تعميد می‌داد، چون در آنجا آب زياد بود و مردم برای تعميد نزد وی می‌آمدند. <verse number="24" style="v"/>اين قبل از زندانی يحيی بود.</para>
  <para style="p">
    <verse number="25" style="v"/>روزی، يک يهودی با شاگردان يحيی بر سر طهارت به بحث پرداخت. <verse number="26" style="v"/>شاگردان يحيی نزد او آمدند و گفتند: «استاد، آن شخصی كه آن طرف رود اردن بود و گفتی كه مسيح است، اكنون او نيز مردم را غسل تعميد می‌دهد و همه نزد او می‌روند، در صورتی كه بايد پيش ما بيايند.»</para>
  <para style="p">
    <verse number="27" style="v"/>يحيی جواب داد: «كار هر کس را خدا از آسمان تعيين می‌كند. <verse number="28" style="v"/>كار من اين است كه راه را برای مسيح باز كنم تا مردم همه نزد او بروند. شما خود شاهديد كه من صريحاً گفتم كه مسيح نيستم، بلكه آمده‌ام تا راه را برای او باز كنم. <verse number="29" style="v"/>در يک عروسی، عروس پيش داماد می‌رود و دوست داماد در شادی او شريک می‌شود. من نيز دوست دامادم و از خوشی داماد خوشحالم. <verse number="30" style="v"/>او بايد روز‌به‌روز بزرگتر شود و من كوچكتر.</para>
  <para style="p">
    <verse number="31" style="v"/>«او از آسمان آمده و مقامش از همه بالاتر است. من از اين زمين هستم و فقط امور زمينی را درک می‌كنم. <verse number="32" style="v"/>او آنچه را كه ديده و شنيده است می‌گويد ولی عدهٔ كمی سخنان او را باور می‌كنند. <verse number="33-34" style="v"/>كسانی كه به او ايمان می‌آورند، پی می‌برند كه خدا سرچشمهٔ راستی است، چون اين شخص كه از طرف خداست كلام خدا را می‌گويد، زيرا روح خداوند به فراوانی در اوست. <verse number="35" style="v"/>پدر آسمانی ما خدا، او را دوست دارد، چون او فرزند خداست و خدا همه چيز را در اختيار او قرار داده است. <verse number="36" style="v"/>خدا كسانی را كه به فرزند او ايمان آورند، نجات می‌دهد و زندگی جاويد نصيبشان می‌سازد. ولی كسانی كه به او ايمان نياورند و از او اطاعت نكنند، هرگز به حضور خدا راه نخواهند يافت، بلكه گرفتار خشم او خواهند شد.»</para>
  <chapter number="4" style="c"/>
  <para style="s1">نجات زن سامری</para>
  <para style="p">
    <verse number="1-3" style="v"/>وقتی خداوند ما، عيسی مسيح فهميد كه فريسی‌ها شنيده‌اند او بيشتر از يحيی مردم را غسل تعميد می‌دهد و شاگرد پيدا می‌كند، از يهوديه به جليل بازگشت. (در واقع شاگردان عيسی مردم را غسل می‌دادند، نه خود او.)</para>
  <para style="p">
    <verse number="4" style="v"/>برای رفتن به جليل، لازم بود عيسی از «سامره» بگذرد. <verse number="5-8" style="v"/>سر راه، نزديک دهكدهٔ «سوخار» به «چاه يعقوب» رسيد. اين چاه در زمينی است كه يعقوب به پسر خود يوسف داده بود. عيسی از رنج سفر خسته و از گرمای آفتاب تشنه، كنار چاه نشست.</para>
  <para style="p">ظهر بود و شاگردان او برای خريد خوراک به ده رفته بودند.</para>
  <para style="p">در همين وقت، يكی از زنان سامری سر چاه آمد تا آب بكشد. عيسی از او آب خواست.</para>
  <para style="p">
    <verse number="9" style="v"/>زن تعجب كرد كه يک يهودی از او آب می‌خواهد، زيرا يهوديان با تنفری كه از سامريها داشتند، با آنان حتی سخن نمی‌گفتند، چه رسد به اينكه چيزی از آنان بخواهند؛ و زن اين مطلب را به عيسی گوشزد كرد.</para>
  <para style="p">
    <verse number="10" style="v"/>عيسی جواب داد: «اگر می‌دانستی كه خدا چه هديهٔ عالی می‌خواهد به تو بدهد و اگر می‌دانستی كه من كيستم، آنگاه از من آب حيات می‌خواستی.»</para>
  <para style="p">
    <verse number="11" style="v"/>زن گفت: «تو كه دَلوْ و طناب نداری و چاه هم كه عميق است؛ پس اين آب حيات را از كجا می‌آوری؟ <verse number="12" style="v"/>مگر تو از جد ما يعقوب بزرگتری؟ چگونه می‌توانی آب بهتر از اين به ما بدهی، آبی كه يعقوب و پسران و گلهٔ او از آن می‌نوشيدند؟»</para>
  <para style="p">
    <verse number="13" style="v"/>عيسی جواب داد: «مردم با نوشيدن اين آب، باز هم تشنه می‌شوند. <verse number="14" style="v"/>ولی كسی كه از آبی كه من می‌دهم بنوشد، ابداً تشنه نخواهد شد، بلكه آن آب در وجودش تبديل به چشمه‌ای جوشان خواهد شد و او را به زندگی جاويد خواهد رساند.»</para>
  <para style="p">
    <verse number="15" style="v"/>زن گفت: «آقا، خواهش می‌كنم قدری از آن آب به من بدهيد تا ديگر تشنه نشوم و مجبور نباشم هر روز اين راه را بيايم و برگردم.»</para>
  <para style="p">
    <verse number="16" style="v"/>ولی عيسی فرمود: «برو شوهرت را بياور.»</para>
  <para style="p">
    <verse number="17" style="v"/>زن جواب داد: «شوهر ندارم.»</para>
  <para style="p">عيسی فرمود: «راست گفتی. <verse number="18" style="v"/>تا به حال پنج بار شوهر كرده‌ای، و اين مردی كه اكنون با او زندگی می‌كنی، شوهر تو نيست. عين حقيقت را گفتی!»</para>
  <para style="p">
    <verse number="19" style="v"/>زن كه مات و مبهوت مانده بود، گفت: «آقا، آيا شما پيامبريد!» <verse number="20" style="v"/>و بلافاصله موضوع گفتگو را عوض كرد و گفت: «چرا شما يهوديان اينقدر اصرار داريد كه فقط اورشليم را محل پرستش خدا بدانيد، در صورتی كه ما سامریان مثل اجدادمان اين كوه را محل عبادت می‌دانيم؟»</para>
  <para style="p">
    <verse number="21" style="v"/>عيسی جواب داد: «ای زن حرفم را باور كن. زمانی می‌رسد كه برای پرستش پدر، نه به اين كوه رو خواهيم آورد و نه به اورشليم. <verse number="22" style="v"/>شما سامریان دربارهٔ كسی كه می‌پرستيد چيزی نمی‌دانيد اما ما يهودیان او را می‌شناسيم، زيرا نجات به‌وسیلهٔ يهود به اين دنيا می‌رسد. <verse number="23" style="v"/>اما زمانی می‌آيد، و در واقع همين الان است، كه پرستندگان واقعی، پدر را به روح و راستی پرستش خواهند كرد. پدر طالب چنين پرستندگانی هست. <verse number="24" style="v"/>زيرا خدا روح است، و هر که بخواهد او را بپرستد، بايد به روح و راستی بپرستد.»</para>
  <para style="p">
    <verse number="25" style="v"/>زن گفت: «من می‌دانم كه مسيح به زودی می‌آيد. شما يهودی‌ها هم اين را قبول داريد و وقتی او بيايد همهٔ مسايل را برای ما روشن خواهد كرد.»</para>
  <para style="p">
    <verse number="26" style="v"/>عيسی فرمود: «من همان مسيح هستم!»</para>
  <para style="p">
    <verse number="27" style="v"/>در همين وقت، شاگردان عيسی از راه رسيدند و وقتی ديدند او با يک زن گفتگو می‌كند، تعجب كردند، ولی هيچيک از ايشان جرأت نكرد بپرسد چرا با او صحبت می‌كند.</para>
  <para style="p">
    <verse number="28" style="v"/>آنگاه زن كوزهٔ خود را همانجا كنار چاه گذاشت و به ده بازگشت و به مردم گفت: <verse number="29" style="v"/>«بياييد مردی را ببينيد كه هر چه تا به حال كرده بودم، به من بازگفت. فكر نمی‌كنيد او همان مسيح باشد؟» <verse number="30" style="v"/>پس مردم از ده بيرون ريختند تا عيسی را ببينند.</para>
  <para style="p">
    <verse number="31" style="v"/>در اين ميان، شاگردان اصرار می‌كردند كه عيسی چيزی بخورد. <verse number="32" style="v"/>ولی عيسی به ايشان گفت: «من خوراكی دارم كه شما از آن خبر نداريد.»</para>
  <para style="p">
    <verse number="33" style="v"/>شاگردان از يكديگر پرسيدند: «مگر كسی برای او خوراک آورده است؟»</para>
  <para style="p">
    <verse number="34" style="v"/>عيسی فرمود: «خوراک من اين است كه خواست خدا را بجا آورم و كاری را كه به عهدهٔ من گذاشته است انجام دهم. <verse number="35" style="v"/>آيا فكر می‌كنيد وقت برداشت محصول چهار ماه ديگر، در آخر تابستان است؟ نگاهی به اطرافتان بيندازيد تا ببينيد كه مزرعه‌های وسيعی از جانهای مردم برای درو آماده است. <verse number="36" style="v"/>دروگران مزد خوبی می‌گيرند تا اين محصول را در انبارهای آسمانی ذخيره كنند. چه بركت عظيمی نصيب كارنده و دروكننده می‌شود! <verse number="37" style="v"/>اين مَثَل، اينجا هم صدق می‌كند كه ديگران كاشتند و ما درو كرديم. <verse number="38" style="v"/>من شما را می‌فرستم تا محصولی را درو كنيد كه زحمت كاشتنش را ديگران كشيده‌اند. زحمت را ديگران كشيده‌اند و محصول را شما جمع می‌كنيد!»</para>
  <para style="s1">بسياری از اهالی سامره ايمان می‌آورند</para>
  <para style="p">
    <verse number="39" style="v"/>آن زن به هر كه در آن ده می‌رسيد، سخنان عيسی را بازگو می‌كرد و می‌گفت: «اين شخص هر چه در عمرم كرده بودم، به من بازگفت!» از اين جهت، بسياری از سامریان به عيسی ايمان آوردند. <verse number="40" style="v"/>وقتی آنان بر سر چاه آب نزد عيسی آمدند، خواهش كردند كه به ده ايشان برود. عيسی نيز رفت و دو روز با ايشان ماند. <verse number="41" style="v"/>در همين دو روز، بسياری به پيغام او گوش دادند و به او ايمان آوردند. <verse number="42" style="v"/>آنگاه به آن زن گفتند: «ما ديگر فقط به خاطر سخنان تو به او ايمان نمی‌آوريم، زيرا خودمان پيغام او را شنيده‌ايم و ايمان داريم كه او نجات دهندهٔ جهان است.»</para>
  <para style="s1">عيسی پسر افسری را شفا می‌دهد</para>
  <para style="p">
    <verse number="43" style="v"/>بعد از دو روز، عيسی از آنجا به ايالت جليل رفت، <verse number="44" style="v"/>چون همانطور كه خود می‌گفت: «پيامبر همه جا مورد احترام مردم است، جز در ديار خويش.» <verse number="45" style="v"/>وقتی به جليل رسيد، مردم با آغوش باز از او استقبال كردند، زيرا در روزهای عيد در اورشليم، معجزات او را ديده بودند.</para>
  <para style="p">
    <verse number="46-47" style="v"/>در اين سفر، به شهر قانا نيز رفت، همان جايی كه در جشن عروسی آب را تبديل به شراب كرده بود. وقتی عيسی در آنجا به سر می‌برد، افسری كه پسرش بيمار بود، از شهر كفرناحوم نزد او آمد. او شنيده بود كه عيسی از ايالت يهوديه حركت كرده و به جليل رسيده است. پس به قانا آمده، عيسی را يافت و از او خواهش كرد تا بيايد و پسر او را شفا دهد، چون پسرش در آستانهٔ مرگ بود.</para>
  <para style="p">
    <verse number="48" style="v"/>عيسی پرسيد: «تا معجزات بسيار نبينيد، ايمان نخواهيد آورد؟»</para>
  <para style="p">
    <verse number="49" style="v"/>آن افسر التماس كرد و گفت: «خواهش می‌كنم تا پسرم نمرده، بياييد و او را شفا دهيد.»</para>
  <para style="p">
    <verse number="50" style="v"/>آنگاه عيسی فرمود: «برگرد به خانه؛ پسرت شفا يافته است.» آن مرد به گفته‌ء عيسی اطمينان كرد و به شهر خود بازگشت. <verse number="51" style="v"/>هنوز در راه بود كه خدمتكارانش به او رسيدند و با خوشحالی مژده داده، گفتند: «ارباب، پسرتان خوب شد!»</para>
  <para style="p">
    <verse number="52" style="v"/>پرسيد: «كی حالش بهتر شد؟» گفتند: «ديروز در حدود ساعت يک بعد از ظهر، ناگهان تب او قطع شد.» <verse number="53" style="v"/>پدر فهميد كه اين همان لحظه‌ای بود كه عيسی فرمود: «پسرت شفا يافته است.» پس با تمام خانوادهٔ خود ايمان آورد كه عيسی همان مسيح است.</para>
  <para style="p">
    <verse number="54" style="v"/>اين دومين معجزهٔ عيسی بود كه بعد از بيرون آمدن از يهوديه، در جليل انجام داد.</para>
  <chapter number="5" style="c"/>
  <para style="s1">عيسی افليجی را شفا می‌دهد</para>
  <para style="p">
    <verse number="1" style="v"/>پس از مدتی، عيسی به اورشليم بازگشت تا در مراسم يكی از اعياد يهود شركت كند. <verse number="2" style="v"/>داخل شهر، نزديک دروازه‌ای به نام «دروازهٔ گوسفند»، استخری بود به نام «بيت‌حسدا»، با پنج سكوی سر پوشيده در اطرافش. <verse number="3" style="v"/>در آنجا دسته‌دسته بيماران كور و لنگ و افليج بر روی زمين دراز كشيده بودند و منتظر بودند آب استخر تكان بخورد. (<verse number="4" style="v"/>زيرا معتقد بودند كه هر چند وقت يكبار، فرشته‌ای از آسمان می‌آيد و آب استخر را تكان می‌دهد و اولين كسی كه داخل استخر شود، شفا می‌يابد.)</para>
  <para style="p">
    <verse number="5" style="v"/>يكی از بيمارانی كه در آنجا بود، مردی بود كه سی و هشت سال تمام زمينگير بود. <verse number="6" style="v"/>وقتی عيسی او را ديد و پی برد كه بيماری‌اش طول كشيده است، پرسيد: «می‌خواهی شفا بيابی؟»</para>
  <para style="p">
    <verse number="7" style="v"/>بيمار جواب داد: «ديگر رمقی در بدنم نمانده است. كسی را نيز ندارم كه وقتی آب تكان می‌خورد، مرا در استخر بيندازد. تا می‌آيم به خود حركتی بدهم، می‌بينم كه قبل از من، ديگری داخل آب شده است.»</para>
  <para style="p">
    <verse number="8" style="v"/>عيسی به او فرمود: «برخيز، بسترت را جمع كن و به خانه برو!»</para>
  <para style="p">
    <verse number="9" style="v"/>همان لحظه بيمار شفا يافت و بستر خود را جمع كرد و به راه افتاد. ولی آن روز كه عيسی اين معجزه را كرد، شنبه، روز استراحتِ يهوديان بود.</para>
  <para style="p">
    <verse number="10" style="v"/>پس سران قوم اعتراض‌كنان به مردی كه شفا يافته بود گفتند: «چه می‌كنی؟ مگر نمی‌دانی امروز شنبه است و نبايد كاری انجام دهی؟ پس چرا رختخوابت را جمع می‌كنی؟»</para>
  <para style="p">
    <verse number="11" style="v"/>جواب داد: «آن كسی كه مرا شفا داد، به من گفت چنين كنم.»</para>
  <para style="p">
    <verse number="12" style="v"/>پرسيدند: «چه كسی به تو چنين دستوری داده است؟»</para>
  <para style="p">
    <verse number="13" style="v"/>آن مرد جوابی نداشت بدهد چون عيسی در ميان جمعيت ناپديد شده بود.</para>
  <para style="p">
    <verse number="14" style="v"/>ولی بعد، عيسی در خانهٔ خدا او را يافت و فرمود: «ببين، تو ديگر شفا پيدا كرده‌ای، حالا اگر می‌خواهی وضعت بدتر از اول نشود، از گناهان سابقت دست بكش.»</para>
  <para style="p">
    <verse number="15" style="v"/>او نزد سران قوم رفت و گفت: «كسی كه مرا شفا داد، عيسی است.»</para>
  <para style="s1">عيسی ادعا می‌کند که فرزند خداست</para>
  <para style="p">
    <verse number="16" style="v"/>پس، ايشان به آزار و اذيت عيسی پرداختند و او را متهم به قانون‌شكنی كردند چون روز شنبه اين معجزه را انجام داده بود. <verse number="17" style="v"/>ولی عيسی جواب داد: «پدر من خدا هميشه كارهای نيک انجام می‌دهد، و من نيز از او پيروی می‌كنم.»</para>
  <para style="p">
    <verse number="18" style="v"/>اين حرف عيسی، سران قوم را در ريختن خون او مصممتر ساخت، چون نه تنها قانون مذهبی را می‌شكست، بلكه خدا را نيز پدر خود می‌خواند و به اين ترتيب خود را با خدا برابر می‌ساخت.</para>
  <para style="p">
    <verse number="19" style="v"/>عيسی ادامه داد: «باور كنيد كه من به ميل خود كاری انجام نمی‌دهم، بلكه فقط كارهايی را كه از پدر خود می‌بينم، به عمل می‌آورم. <verse number="20" style="v"/>زيرا پدرم خدا مرا دوست دارد و هر چه می‌كند، به من می‌گويد. من معجزه‌های بزرگتر از شفای اين مرد انجام خواهم داد تا شما تعجب كنيد. <verse number="21" style="v"/>حتی مرده‌ها را نيز زنده خواهم ساخت همانگونه كه خدا اين كار را می‌كند. <verse number="22" style="v"/>پدرم خدا داوری گناهان تمام مردم را به من واگذار كرده، <verse number="23" style="v"/>تا همه به من احترام بگذارند همانطور كه به خدا احترام می‌گذارند. اگر به من كه فرزند خدا هستم احترام نگذاريد، در واقع به خدا كه پدر من است احترام نگذاشته‌ايد، زيرا اوست كه مرا نزد شما فرستاده است.</para>
  <para style="p">
    <verse number="24" style="v"/>«باز تكرار می‌كنم: هر كه به پيغام من گوش دهد و به خدا كه مرا فرستاده است ايمان بياورد، زندگی جاويد دارد و هرگز به خاطر گناهانش بازخواست نخواهد شد، بلكه از همان لحظه از مرگ نجات پيدا كرده، به زندگی جاويد خواهد پيوست. <verse number="25" style="v"/>مطمئن باشيد زمانی فرا خواهد رسيد و در واقع الان فرا رسيده است كه صدای من به گوش مرده‌ها خواهد رسيد و هر كه به آن گوش دهد، زنده خواهد شد. <verse number="26" style="v"/>پدرم خدا در خود حيات دارد و به من نيز كه فرزند او هستم عطا كرده تا در خود حيات داشته باشم. <verse number="27" style="v"/>او به من اختيار داده است تا گناهان مردم را داوری كنم چون من پسر انسان نيز هستم. <verse number="28" style="v"/>از اين گفته‌ء من تعجب نكنيد، چون وقت آن رسيده است كه تمام مرده‌ها در قبر صدای مرا بشنوند <verse number="29" style="v"/>و از قبر بيرون بيايند، تا كسانی كه خوبی كرده‌اند، به زندگی جاويد برسند و كسانی كه بدی كرده‌اند، محكوم گردند.</para>
  <para style="p">
    <verse number="30" style="v"/>«و اما من پيش از آنكه كسی را محاكمه نمايم، نخست با پدرم مشورت می‌كنم. هر چه خدا به من دستور دهد، همان را انجام می‌دهم، از اين جهت محاكماتی كه من می‌كنم كاملاً عادلانه است، زيرا مطابق ميل و ارادهٔ خدايی است كه مرا فرستاده، نه مطابق ميل خودم.</para>
  <para style="s1">شهادت درباره عيسی</para>
  <para style="p">
    <verse number="31" style="v"/>«وقتی دربارهٔ خودم چيزی می‌گويم، شما باور نمی‌كنيد. <verse number="32-33" style="v"/>پس شخصی ديگر را شاهد می‌آورم و او يحيای پيامبر است و به شما اطمينان می‌دهم كه هر چه او درباره من می‌گويد، راست است. <verse number="34" style="v"/>از اين گذشته، شاهد اصلی من انسان نيست بلكه خداست. گفتم كه يحيی شاهد است، تا شما به من ايمان آوريد و نجات بيابيد. <verse number="35" style="v"/>يحيی مانند چراغی، مدتی روشن بود و شما از نورش استفاده كرديد و شاد بوديد. <verse number="36" style="v"/>ولی من شاهدی بزرگتر از سخنان يحيی دارم و آن معجزاتی است كه می‌كنم. پدرم به من گفته است اين معجزه‌ها را بكنم و همين معجزه‌هاست كه ثابت می‌كند خدا مرا فرستاده است. <verse number="37" style="v"/>خدا خود گواه من است، خدايی كه هرگز او را نديده‌ايد و صدايش را نشنيده‌ايد. <verse number="38" style="v"/>علتش نيز اين است كه شما به سخنان خدا گوش نمی‌دهيد، چون نمی‌خواهيد به من كه با پيغام خدا پيش شما فرستاده شده‌ام، ايمان بياوريد.</para>
  <para style="p">
    <verse number="39" style="v"/>«شما كتاب آسمانی تورات را با دقت بخوانيد، چون عقيده داريد كه به شما زندگی جاويد می‌دهد. در صورتی كه همان كتاب به من اشاره می‌كند و مرا به شما معرفی می‌نمايد. <verse number="40" style="v"/>با اين حال شما نمی‌خواهيد نزد من بياييد تا زندگی جاويد را به دست آوريد.</para>
  <para style="p">
    <verse number="41" style="v"/>«نظر و تأييد شما برای من هيچ ارزشی ندارد، <verse number="42" style="v"/>زيرا شما را خوب می‌شناسم كه در دلتان نسبت به خدا ذره‌ای محبت نداريد. <verse number="43" style="v"/>من از جانب خدا آمده‌ام و شما مرا رد می‌كنيد؛ ولی حاضريد كسانی را قبول كنيد كه از طرف خدا فرستاده نشده‌اند بلكه نمايندهٔ خود شما و از جنس خودتان می‌باشند! <verse number="44" style="v"/>می‌دانيد چرا نمی‌توانيد به من ايمان بياوريد؟ چون می‌خواهيد مردم به شما احترام بگذارند و به احترامی كه از خدا می‌آيد، توجهی نداريد.</para>
  <para style="p">
    <verse number="45" style="v"/>«با اين حال، فكر نكنيد كه من در حضور خدا از شما شكايت می‌كنم. نه، كسی كه از شما شكايت می‌كند، موسی است، همان موسی كه به او اميدواريد. <verse number="46" style="v"/>شما حتی به موسی ايمان نداريد، چون اگر داشتيد، به من نيز ايمان می‌آورديد، برای اينكه موسی در كتاب تورات درباره من نوشته است. <verse number="47" style="v"/>و چون نوشته‌های او را قبول نداريد، به من نيز ايمان نمی‌آوريد.»</para>
  <chapter number="6" style="c"/>
  <para style="s1">عيسی جمعيت پنج هزار نفری را سير می‌كند</para>
  <para style="p">
    <verse number="1" style="v"/>پس از اين رويداد، عيسی به آن سوس درياچهٔ جليل رفت (درياچهٔ جليل به درياچهٔ طبريه نيز معروف است)، <verse number="2-5" style="v"/>و سيل جمعيت به طرف او سرازير شد! بيشتر ايشان زائران خانهٔ خدا بودند كه به شهر اورشليم می‌رفتند تا در مراسم عيد پِسَح شركت كنند. هر جا كه عيسی می‌رفت، ايشان نيز به دنبال او می‌رفتند تا ببينند چطور بيماران را شفا می‌بخشد. در آن حال، عيسی از تپه‌ای بالا رفت و شاگردانش دور او نشستند؛ آنگاه مردم را ديد كه دسته‌دسته به دنبال او از تپه بالا می‌آيند. عيسی رو به فيليپ كرد و پرسيد: «فيليپ، ما از كجا می‌توانيم نان بخريم و اين مردم را سير كنيم؟» <verse number="6" style="v"/>عيسی اين سؤال را از او كرد تا ببيند عقيدهٔ او چيست، چون عيسی خود می‌دانست چه كند.</para>
  <para style="p">
    <verse number="7" style="v"/>فيليپ جواب داد: «خروارها نان لازم است تا بتوانيم اين جمعيت را سير كنيم.»</para>
  <para style="p">
    <verse number="8-9" style="v"/>يكی از شاگردان عيسی، «اندرياس» برادر شمعون پطرس، گفت: «پسر بچه‌ای اينجاست كه پنج نان جو و دو ماهی دارد. ولی اين به چه درد اين جمعيت می‌خورد؟»</para>
  <para style="p">
    <verse number="10" style="v"/>عيسی فرمود: «بگوييد همه بنشينند.» پس تمام جمعيت روی سبزه‌ها نشستند. فقط مردها در آن جمعيت، پنج هزار تن بودند.</para>
  <para style="p">
    <verse number="11" style="v"/>آنگاه عيسی نانها را گرفت، خدا را شكر كرد و داد تا بين مردم تقسيم كنند. با ماهيها نيز چنين كرد. مردم آنقدر خوردند تا سير شدند. <verse number="12" style="v"/>سپس، عيسی به شاگردان فرمود: «تكه‌های باقيمانده را جمع كنيد تا چيزی تلف نشود.» <verse number="13" style="v"/>از همان پس مانده‌ها دوازده سبد پر شد.</para>
  <para style="p">
    <verse number="14" style="v"/>وقتی مردم اين معجزهٔ بزرگ را ديدند گفتند: «حتماً اين همان پيامبری است كه ما چشم به راهش بوده‌ايم.» <verse number="15" style="v"/>وقتی عيسی ديد كه مردم می‌خواهند او را به زور ببرند و پادشاه كنند، از ايشان جدا شد و تنها بالای كوهی رفت.</para>
  <para style="s1">عيسی روی آب راه می‌رود</para>
  <para style="p">
    <verse number="16" style="v"/>هنگام غروب، شاگردان عيسی به كنار درياچه رفتند و به انتظار او نشستند. <verse number="17" style="v"/>ولی وقتی ديدند هوا تاريک شد و عيسی از كوه باز نگشت، سوار قايق شدند و به طرف كفرناحوم، كه در آن سوس درياچه بود، حركت كردند. <verse number="18-19" style="v"/>در همان حال كه پارو می‌زدند و جلو می‌رفتند، باد شديدی وزيدن گرفت و درياچه طوفانی شد. هنوز از ساحل چندان دور نشده بودند كه ناگهان در ميان ظلمت و طوفان، عيسی را ديدند كه روی آب به طرف قايق پيش می‌آيد. همه وحشت كردند. <verse number="20" style="v"/>ولی عيسی به ايشان فرمود: «من هستم، نترسيد!» <verse number="21" style="v"/>وقتی خواستند او را سوار قايق كنند، متوجه شدند كه قايق به ساحل رسيده است.</para>
  <para style="s1">عيسی، نان واقعی</para>
  <para style="p">
    <verse number="22" style="v"/>صبح روز بعد، آن طرف درياچه، مردم دوباره جمع شدند تا عيسی را ببينند، زيرا ديده بودند كه شاگردان عيسی با تنها قايقی كه آنجا بود آن محل را ترک گفته و عيسی را با خود نبرده بودند. <verse number="23" style="v"/>چند قايق ديگر از «طبريه» به محلی كه خداوند نانها را بركت داد و مردم خوردند، رسيدند. <verse number="24" style="v"/>وقتی مردم متوجه شدند كه نه عيسی و نه شاگردان در آنجا هستند، سوار قايق شده، خود را به كفرناحوم رساندند تا او را پيدا كنند.</para>
  <para style="p">
    <verse number="25" style="v"/>وقتی به آنجا رسيدند و عيسی را پيدا كردند، پرسيدند: «استاد، چطور به اينجا آمدی؟»</para>
  <para style="p">
    <verse number="26" style="v"/>عيسی جواب داد: «حقيقت اينست كه شما برای خوراک نزد من آمده‌ايد نه به سبب ايمان به من. <verse number="27" style="v"/>اينقدر در فكر چيزهای زودگذر اين دنيا نباشيد، بلكه نيروی خود را در راه كسب زندگی جاويد صرف كنيد. اين زندگی جاويد را من به شما می‌بخشم، زيرا پدر من، خدا، مرا برای همين به اين جهان فرستاده است.»</para>
  <para style="p">
    <verse number="28" style="v"/>گفتند: «ما چه كنيم تا خدا از ما راضی باشد؟»</para>
  <para style="p">
    <verse number="29" style="v"/>عيسی فرمود: «خدا از شما می‌خواهد كه به من كه فرستادهٔ او هستم، ايمان آوريد.»</para>
  <para style="p">
    <verse number="30-31" style="v"/>گفتند: «اگر می‌خواهی ايمان بياوريم كه تو مسيح هستی بايد بيشتر از اينها به ما معجزه نشان دهی. هر روز به ما نان رايگان بده، همانطور كه موسی به اجداد ما به هنگام سفر در بيابان نان عطا می‌كرد. كتاب آسمانی نيز می‌گويد: موسی از آسمان به ايشان نان می‌داد.»</para>
  <para style="p">
    <verse number="32" style="v"/>عيسی فرمود: «قبول كنيد كه اين پدر من خدا بود كه به ايشان نان می‌داد، نه موسی. و اكنون نيز اوست كه می‌خواهد نان حقيقی را از آسمان به شما ببخشد. <verse number="33" style="v"/>اين نان حقيقی را خدا از آسمان فرستاده است تا به مردم دنيا زندگی جاويد ببخشد.»</para>
  <para style="p">
    <verse number="34" style="v"/>گفتند: «آقا، از اين نان هر روز به ما بده.»</para>
  <para style="p">
    <verse number="35" style="v"/>عيسی جواب داد: «من نان حيات هستم. هر كه نزد من آيد، ديگر گرسنه نخواهد شد و كسانی كه به من ايمان آورند، هرگز تشنه نخواهند گرديد. <verse number="36" style="v"/>ولی همانگونه كه قبلاً گفتم، شما با اينكه مرا ديده‌ايد، به من ايمان نياورده‌ايد. <verse number="37" style="v"/>ولی بعضی نزد من خواهند آمد و ايشان كسانی هستند كه پدرم خدا به من داده است و ممكن نيست هرگز ايشان را از دست بدهم. <verse number="38" style="v"/>چون من از آسمان آمده‌ام تا آنچه خدا می‌خواهد انجام دهم نه آنچه خودم می‌خواهم. <verse number="39" style="v"/>و خدا از من می‌خواهد كه حتی يک نفر از كسانی را كه به من عطا كرده است از دست ندهم، بلكه ايشان را در روز قيامت به زندگی جاويد برسانم. <verse number="40" style="v"/>چون خواست خدا اين است كه هر کس فرزند او را ديد و به او ايمان آورد، از همان وقت زندگی جاويد بيابد. من در روز قيامت چنين كسان را زنده خواهم كرد.»</para>
  <para style="p">
    <verse number="41" style="v"/>باز يهوديان لب به اعتراض گشودند، چون عيسی ادعا كرده بود نانی است كه از آسمان آمده است. <verse number="42" style="v"/>پس گفتند: «مگر اين همان عيسی، پسر يوسف نيست؟ همهٔ ما پدر و مادرش را می‌شناسيم! حالا چطور شده كه ادعا می‌كند از آسمان آمده است؟»</para>
  <para style="p">
    <verse number="43" style="v"/>ولی عيسی جواب داد: «اينقدر اعتراض نكنيد. <verse number="44" style="v"/>فقط كسی می‌تواند نزد من آيد كه پدرم خدا كه مرا فرستاده است او را به سوی من جذب كند، و من در روز قيامت او را زنده خواهم ساخت. <verse number="45" style="v"/>همانطور كه در كتاب آسمانی نوشته شده است: همه از خدا تعليم خواهند يافت. پس كسانی كه صدای خدای پدر را بشنوند و راستی را از او بياموزند، به سوی من می‌آيند. <verse number="46" style="v"/>البته منظورم اين نيست كه كسی خدا را ديده است، نه! چون فقط من كه از نزد او آمده‌ام، او را ديده‌ام.</para>
  <para style="p">
    <verse number="47" style="v"/>«اين حقيقت بزرگی است كه به شما می‌گويم كه هر كه به من ايمان آورد، از همان لحظه، زندگی جاويد دارد. <verse number="48" style="v"/>من نان حيات هستم. <verse number="49" style="v"/>پدران شما در بيابان آن نان را خوردند و عاقبت مردند. <verse number="50" style="v"/>اما هر كه از اين نان آسمانی بخورد، تا به ابد زنده می‌ماند. <verse number="51" style="v"/>آن نان زنده كه از آسمان نازل شد، منم. هر كه از اين نان بخورد، تا ابد زنده می‌ماند. اين نان در واقع همان بدن من است كه فدا می‌كنم تا مردم نجات يابند.»</para>
  <para style="p">
    <verse number="52" style="v"/>مردم با شنيدن اين سخن، باز اعتراض كرده، به يكديگر گفتند: «عجب حرفی می‌زند! چطور می‌خواهد بدنش را به ما بدهد تا بخوريم؟»</para>
  <para style="p">
    <verse number="53" style="v"/>پس عيسی باز فرمود: «اين كه می‌گويم عين حقيقت است: تا بدن مسيح را نخوريد و خون او را ننوشيد، هرگز نمی‌توانيد زندگی جاويد داشته باشيد. <verse number="54" style="v"/>ولی كسی كه بدنم را بخورد و خونم را بنوشد زندگی جاويد دارد، و من در روز قيامت او را زنده خواهم ساخت. <verse number="55" style="v"/>چون بدنم خوراک واقعی و خونم نوشيدنی واقعی است. <verse number="56" style="v"/>به همين دليل، هر كه بدنم را بخورد و خونم را بنوشد، در من خواهد ماند و من در او. <verse number="57" style="v"/>من به قدرت پدرم خدا زندگی می‌كنم، همان كه مرا به اين دنيا فرستاد. شخصی نيز كه در من است، به قدرت من زندگی می‌كند. <verse number="58" style="v"/>نان واقعی منم كه از آسمان آمده‌ام. نانی كه اجداد شما در بيابان خوردند، نتوانست ايشان را برای هميشه زنده نگه دارد. اما هر كه از اين نان بخورد، برای هميشه زنده خواهد ماند.» <verse number="59" style="v"/>عيسی اين سخنان را در عبادتگاه كفرناحوم بيان كرد.</para>
  <para style="s1">شاگردان بسياری عيسی را ترک می‌گویند</para>
  <para style="p">
    <verse number="60" style="v"/>درک اين پيغام چنان سخت بود كه حتی شاگردان عيسی نيز به يكديگر می‌گفتند: «خيلی مشكل است بفهميم چه می‌خواهد بگويد. چه كسی می‌تواند منظورش را درک كند؟»</para>
  <para style="p">
    <verse number="61" style="v"/>عيسی متوجه شد كه شاگردان او نيز لب به اعتراض گشوده‌اند؛ پس به ايشان فرمود: «سخنان من شما را ناراحت كرده است؟ <verse number="62" style="v"/>پس اگر ببينيد كه من دوباره به آسمان باز می‌گردم، چه حالی به شما دست خواهد داد؟ <verse number="63" style="v"/>فقط روح خدا به انسان زندگی جاويد می‌دهد. كسانی كه فقط يک بار متولد شده‌اند، با آن تولد جسمانی، هرگز اين هديه را دريافت نخواهند كرد. ولی اكنون به شما گفتم كه چگونه اين زندگی روحانی و واقعی را می‌توانيد به دست آوريد. <verse number="64" style="v"/>با اين حال، بعضی از شما به من ايمان نخواهيد آورد.» چون عيسی از همان ابتدا می‌دانست چه كسانی به او ايمان خواهند آورد و چه كسی به او خيانت خواهد كرد.</para>
  <para style="p">
    <verse number="65" style="v"/>پس گفت: «به همين دليل گفتم فقط كسی می‌تواند نزد من بيايد كه پدرم خدا او را به سوی من جذب كند.»</para>
  <para style="p">
    <verse number="66" style="v"/>با شنيدن اين سخن، بسياری از پيروانش از او روی گرداندند و ديگر او را پيروی نكردند. <verse number="67" style="v"/>آنگاه عيسی رو به آن دوازده شاگرد كرد و پرسيد: «شما نيز می‌خواهيد برويد؟»</para>
  <para style="p">
    <verse number="68" style="v"/>شمعون پطرس جواب داد: «استاد، نزد كه برويم؟ فقط شماييد كه با سخنانتان به انسان زندگی جاويد می‌دهيد. <verse number="69" style="v"/>و ما ايمان آورده‌ايم و می‌دانيم كه شما فرزند مقدس خدا هستيد.»</para>
  <para style="p">
    <verse number="70" style="v"/>آنگاه عيسی فرمود: «من خودم شما دوازده نفر را انتخاب كردم؛ ولی يكی از شما بازيچه دست شيطان است.» <verse number="71" style="v"/>عيسی درباره يهودا پسر شمعون اِسخريوطی سخن می‌گفت كه يكی از آن دوازده شاگرد بود و در آخر به عيسی خيانت كرد.</para>
  <chapter number="7" style="c"/>
  <para style="s1">عيسی در اورشليم</para>
  <para style="p">
    <verse number="1" style="v"/>پس از آن عيسی به ايالت جليل رفت و در دهات آنجا می‌گشت تا از يهوديه دور باشد، چون در آنجا سران يهود می‌خواستند او را بكشند. <verse number="2" style="v"/>اما عيد «خيمه‌ها» كه يكی از اعياد بزرگ يهود بود، نزديک می‌شد. <verse number="3" style="v"/>پس برادران عيسی به او اصرار می‌كردند تا به يهوديه برود و در مراسم عيد شركت كند. ايشان با طعنه به او می‌گفتند: «به يهوديه برو تا عدهٔ بيشتری معجزات تو را ببينند. <verse number="4" style="v"/>چون اگر بخواهی خود را اينطور پنهان كنی، هرگز به شهرت نخواهی رسيد. اگر براستی شخص بزرگی هستی، اين را به دنيا ثابت كن.» <verse number="5" style="v"/>حتی برادرانش نيز به او ايمان نداشتند.</para>
  <para style="p">
    <verse number="6" style="v"/>عيسی جواب داد: «من نمی‌توانم حالا بروم، ولی شما می‌توانيد. الان وقت آمدن من نيست. ولی برای شما فرقی ندارد كی برويد، <verse number="7" style="v"/>چون مردم دنيا از شما نفرت ندارند ولی از من متنفرند، زيرا من اعمال زشت و گناه‌آلودشان را به ايشان گوشزد می‌كنم. <verse number="8" style="v"/>شما الان برويد و در مراسم عيد شركت كنيد. ولی من بعد، در وقت مناسب خواهم آمد.» <verse number="9" style="v"/>ايشان رفتند، ولی عيسی ماند.</para>
  <para style="s1">عيسی آشکارا در خانه خدا تعليم می‌دهد</para>
  <para style="p">
    <verse number="10" style="v"/>سپس، عيسی نيز برای عيد رفت، اما طوری كه كسی متوجهٔ آمدن او نشد. <verse number="11" style="v"/>در آنجا سران يهود او را جستجو می‌كردند و با كنجكاوی از يكديگر می‌پرسيدند: «پس عيسی كجاست؟»</para>
  <para style="p">
    <verse number="12" style="v"/>در ميان مردم نيز بحث زياد بود. برخی طرفدار او بودند و می‌گفتند: «عيسی مرد بزرگواری است»، و برخی مخالف او بودند و می‌گفتند: «نه، عيسی مردم را گمراه می‌كند». <verse number="13" style="v"/>با اين حال، هيچكس جرأت نمی‌كرد آزادانه دربارهٔ او اظهار نظر كند، چون از سران قوم می‌ترسيدند.</para>
  <para style="p">
    <verse number="14" style="v"/>وقتی نيمی از ايام عيد سپری شده بود، عيسی وارد خانهٔ خدا شد و برای مردم موعظه كرد. <verse number="15" style="v"/>سران قوم يهود از سخنان او تعجب كردند و به يكديگر گفتند: «عجيب است! چگونه امكان دارد شخصی كه هيچوقت در مدرسهٔ دينی ما درس نخوانده است، اينقدر معلومات داشته باشد؟»</para>
  <para style="p">
    <verse number="16" style="v"/>عيسی به ايشان فرمود: «آنچه به شما می‌گويم، از فكر و نظر خودم نيست بلكه از خدايی است كه مرا فرستاده است. <verse number="17" style="v"/>اگر كسی براستی بخواهد مطابق خواست خدا زندگی كند، پی خواهد برد كه آنچه من می‌گويم، از خداست نه از خودم. <verse number="18" style="v"/>كسی كه نظر خود را بگويد، هدفش اينست كه مورد توجه مردم قرار گيرد؛ ولی كسی كه می‌خواهد خدا مورد تمجيد و ستايش واقع شود، او شخص درستكار و بی‌ريايی است. <verse number="19" style="v"/>مگر موسی تورات را به شما نداده است؟ پس چرا دستورات آن را اطاعت نمی‌كنيد؛ اگر می‌گوييد می‌كنيم، پس چرا می‌خواهيد مرا بكشيد؟»</para>
  <para style="p">
    <verse number="20" style="v"/>ايشان از اين سخن، يكه خوردند و گفتند: «تو به کلی عقلت را از دست داده‌ای! چه كسی می‌خواهد تو را بكشد؟»</para>
  <para style="p">
    <verse number="21" style="v"/>عيسی جواب داد: «من يک بيمار را در روز شنبه شفا دادم و همه تعجب كرديد. <verse number="22" style="v"/>در صورتی كه خود شما نيز روز شنبه كار می‌كنيد. به دستور موسی پسرانتان را حتی در روز شنبه ختنه می‌كنيد. (البته ختنه از زمان ابراهيم رسم شد، نه از زمان موسی.) <verse number="23" style="v"/>اگر روز ختنهٔ بچه به شنبه بيفتد، شما او را در روز شنبه ختنه می‌كنيد تا شريعت موسی را نشكسته باشيد. پس چرا مرا محكوم می‌كنيد كه روز شنبه يک بيمار را شفای كامل دادم؟ <verse number="24" style="v"/>به راستی قضاوت كنيد، نه به ظاهر.»</para>
  <para style="s1">آيا او مسيح است؟</para>
  <para style="p">
    <verse number="25" style="v"/>بعضی از مردم اورشليم به يكديگر گفتند: «مگر اين همان نيست كه می‌خواهند او را بكشند؟ <verse number="26" style="v"/>پس چطور حالا آزادانه موعظه می‌كند و كسی به او چيزی نمی‌گويد؟ شايد سران قوم ما نيز سرانجام پی برده‌اند كه او همان مسيح است. <verse number="27" style="v"/>ولی اين غيرممكن است. چون ما شنيده‌ايم كه وقتی مسيح بيايد، هيچكس نمی‌داند از كجا آمده است. در صورتی كه ما همه می‌دانيم كه اين شخص كجا متولد شده است.»</para>
  <para style="p">
    <verse number="28" style="v"/>پس عيسی به هنگام موعظهٔ خود در خانهٔ خدا به مردم فرمود: «شما البته مرا می‌شناسيد و می‌دانيد كجا متولد و كجا بزرگ شده‌ام. ولی من از طرف كسی آمده‌ام كه شما او را نمی‌شناسيد، او حقيقت محض است. <verse number="29" style="v"/>من او را می‌شناسم برای اينكه از او هستم و اوست كه مرا نزد شما فرستاد.»</para>
  <para style="p">
    <verse number="30" style="v"/>با شنيدن اين سخنان، سران قوم خواستند او را بگيرند ولی كسی جرأت اين كار را به خود نداد، چون هنوز زمان مقرر نرسيده بود. <verse number="31" style="v"/>با وجود اين، در همان وقت بسياری ايمان آوردند كه او همان مسيح است و به يكديگر گفتند: «آيا انتظار داريد مسيح كه چشم به راهش بوديم، از اين بيشتر معجزه كند؟»</para>
  <para style="p">
    <verse number="32" style="v"/>هنگامی كه فريسيان و سران كاهنان شنيدند مردم دربارهٔ عيسی چه می‌گويند، بی‌درنگ مأمورانی فرستادند تا او را بگيرند. <verse number="33" style="v"/>آنگاه عيسی به مردم فرمود: «من فقط مدت كوتاهی در ميان شما خواهم بود. پس از آن، نزد فرستندهٔ خود باز خواهم گشت. <verse number="34" style="v"/>آنگاه شما مرا جستجو خواهيد كرد، اما مرا نخواهيد يافت و به جايی نيز كه می‌روم، نمی‌توانيد راه يابيد.»</para>
  <para style="p">
    <verse number="35" style="v"/>سران قوم از اين گفته‌ء عيسی تعجب كردند و از يكديگر پرسيدند: «مگر كجا می‌خواهد برود؟ شايد می‌خواهد از اين مملكت خارج شود و نزد يهوديان ساير ممالک برود. شايد هم می‌خواهد پيش غير يهودی‌ها برود. <verse number="36" style="v"/>منظورش چه بود كه گفت: ”مرا جستجو خواهيد كرد، اما مرا نخواهيد يافت و به جايی نيز كه می‌روم، نمی‌توانيد راه يابيد“؟»</para>
  <para style="s1">عيسی وعده آب زنده را می‌دهد</para>
  <para style="p">
    <verse number="37" style="v"/>روز آخر كه مهمترين روز عيد بود، عيسی با صدای بلند به مردم فرمود: «هر كه تشنه است، نزد من بيايد و بنوشد. <verse number="38" style="v"/>چنانكه كتاب آسمانی می‌فرمايد، هر كه به من ايمان بياورد، از وجود او نهرهای آب زنده جاری خواهد شد.»</para>
  <para style="p">
    <verse number="39" style="v"/>منظور عيسی از نهرهای آب زنده، همان روح‌القدس بود كه به كسانی داده می‌شود كه به عيسی ايمان آورند. ولی روح‌القدس هنوز به كسی عطا نشده بود، چون عيسی هنوز به جلال خود در آسمان بازنگشته بود.</para>
  <para style="s1">تفرقه و بی‌ايمانی</para>
  <para style="p">
    <verse number="40" style="v"/>وقتی مردم اين سخن را از عيسی شنيدند، گفتند: «براستی اين بايد همان پيامبری باشد كه پيش از مسيح می‌آيد.» <verse number="41-42" style="v"/>ديگران گفتند: «اين خود مسيح است.» بعضی نيز می‌گفتند: «اين مرد نمی‌تواند مسيح باشد. آيا مسيح از جليل می‌آيد؟ چون كتاب آسمانی می‌گويد كه مسيح از نسل داوود پادشاه است و در دهكدهٔ بيت‌لحم، زادگاه داوود، متولد می‌شود.»</para>
  <para style="p">
    <verse number="43" style="v"/>پس، مردم چند دسته شدند. <verse number="44" style="v"/>بعضی نيز خواستند او را بگيرند ولی كسی دست به سوی او دراز نكرد.</para>
  <para style="p">
    <verse number="45" style="v"/>مأمورانی كه رفته بودند تا عيسی را بگيرند، دست خالی بازگشتند. فريسی‌ها و سران كاهنان پرسيدند: «پس چرا او را نياورديد؟»</para>
  <para style="p">
    <verse number="46" style="v"/>گفتند: «هيچكس تا به حال مانند اين مرد سخنانی چنين دلنشين نگفته است.»</para>
  <para style="p">
    <verse number="47" style="v"/>فريسی‌ها ايشان را ريشخند كرده، گفتند: «پس شما هم فريب خورده‌ايد؟ <verse number="48" style="v"/>آيا حتی يک نفر از ما سران قوم و فريسی‌ها ايمان آورده‌ايم كه او مسيح است؟ <verse number="49" style="v"/>اين مردم نادان كه به او ايمان آورده‌اند، شريعت را نمی‌دانند. لعنت خدا بر ايشان باد!»</para>
  <para style="p">
    <verse number="50-51" style="v"/>در اينجا نيقوديموس برخاست و گفت: «آيا شريعت به ما اجازه می‌دهد كسی را بدون محاكمه محكوم كنيم؟» نيقوديموس يكی از سران قوم يهود بود و او همان كسی است كه يک شب مخفيانه برای گفت و شنود نزد عيسی آمد.</para>
  <para style="p">
    <verse number="52" style="v"/>به او جواب دادند: «مگر تو هم جليلی هستی؟ برو كتاب آسمانی را با دقت بخوان تا ببينی كه هيچ پيامبری از جليل ظهور نمی‌كند.»</para>
  <para style="p">
    <verse number="53" style="v"/>پس از اين سخن، همه برخاستند و به خانه‌های خود رفتند.</para>
  <chapter number="8" style="c"/>
  <para style="s1">محاكمهٔ زن بدكاره</para>
  <para style="p">
    <verse number="1" style="v"/>عيسی به كوه «زيتون» بازگشت. <verse number="2" style="v"/>ولی روز بعد، صبح زود، باز به خانهٔ خدا رفت. مردم نيز دور او جمع شدند. عيسی نشست و مشغول تعليم ايشان شد. <verse number="3" style="v"/>در همين وقت، سران قوم و فريسيان زنی را كه در حال زنا گرفته بودند، كشان‌كشان به مقابل جمعيت آوردند <verse number="4" style="v"/>و به عيسی گفتند: «استاد، ما اين زن را به هنگام عمل زنا گرفته‌ايم. <verse number="5" style="v"/>او مطابق قانون موسی بايد كشته شود. ولی نظر شما چيست؟»</para>
  <para style="p">
    <verse number="6" style="v"/>آنان می‌خواستند عيسی چيزی بگويد تا او را به دام بيندازند و محكوم كنند. ولی عيسی سر را پايين انداخت و با انگشت بر روی زمين چيزهايی می‌نوشت. <verse number="7" style="v"/>سران قوم با اصرار می‌خواستند كه او جواب دهد. پس عيسی سر خود را بلند كرد و به ايشان فرمود:</para>
  <para style="p">«اگر می‌خواهيد او را سنگسار كنيد، بايد سنگ اول را كسی به او بزند كه خود تا به حال گناهی نكرده است.»</para>
  <para style="p">
    <verse number="8" style="v"/>سپس، دوباره سر را پايين انداخت و به نوشتن بر روی زمين ادامه داد. <verse number="9" style="v"/>سران قوم، از پير گرفته تا جوان، يک‌يک بيرون رفتند تا اينكه در مقابل جمعيت فقط عيسی ماند و آن زن. <verse number="10" style="v"/>آنگاه عيسی بار ديگر سر را بلند كرد و به زن گفت: «آنانی كه تو را گرفته بودند كجا رفتند؟ حتی يک نفر هم نماند كه تو را محكوم كند؟» <verse number="11" style="v"/>زن گفت: «نه آقا!» عيسی فرمود: «من نيز تو را محكوم نمی‌كنم. برو و ديگر گناه نكن.»</para>
  <para style="s1">نور جهان</para>
  <para style="p">
    <verse number="12" style="v"/>عيسی در يكی از تعاليم خود، به مردم فرمود: «من نور جهان هستم، هر كه مرا پيروی كند، در تاريكی نخواهد ماند، زيرا نور حيات‌بخش راهش را روشن می‌كند.»</para>
  <para style="p">
    <verse number="13" style="v"/>فريسيان گفتند: «تو از خودت تعريف می‌كنی؛ تو دروغ می‌گويی.»</para>
  <para style="p">
    <verse number="14" style="v"/>عيسی فرمود: «من هر چه می‌گويم عين حقيقت است، حتی اگر دربارهٔ خودم باشد. چون می‌دانم از كجا آمده‌ام و به كجا باز می‌گردم. ولی شما اين را نمی‌دانيد. <verse number="15" style="v"/>شما بی‌آنكه چيزی دربارهٔ من بدانيد قضاوت می‌كنيد، ولی من دربارهٔ شما قضاوت نمی‌كنم. <verse number="16" style="v"/>اگر نيز چنين كنم، قضاوت من كاملاً درست است، چون من تنها نيستم، بلكه ”پدری“ كه مرا فرستاد، با من است. <verse number="17" style="v"/>مطابق شريعت شما، اگر دو نفر دربارهٔ موضوعی شهادت دهند، شهادت ايشان به طور مسلم قابل قبول است. <verse number="18" style="v"/>دربارهٔ من هم دو نفر هستند كه شهادت می‌دهند، يكی خودم و ديگری ”پدرم“ كه مرا فرستاد.»</para>
  <para style="p">
    <verse number="19" style="v"/>پرسيدند: «پدرت كجاست؟»</para>
  <para style="p">عيسی جواب داد: «شما كه نمی‌دانيد من كيستم، چگونه می‌خواهيد پدرم را بشناسيد؟ اگر مرا می‌شناختيد، پدرم را نيز می‌شناختيد.»</para>
  <para style="p">
    <verse number="20" style="v"/>عيسی اين سخنان را در قسمتی از خانهٔ خدا كه خزانه در آنجا بود، بيان كرد. با اين حال كسی او را نگرفت، چون وقت او هنوز به سر نرسيده بود.</para>
  <para style="s1">هشدار به بی‌ايمانان</para>
  <para style="p">
    <verse number="21" style="v"/>باز به ايشان فرمود: «من می‌روم و شما به دنبال من خواهيد گشت و در گناهانتان خواهيد مرد؛ و جايی هم كه می‌روم، شما نمی‌توانيد بياييد.»</para>
  <para style="p">
    <verse number="22" style="v"/>يهوديان از يكديگر پرسيدند: «مگر می‌خواهد خودش را بكشد؟ منظورش چيست كه می‌گويد جايی می‌روم كه شما نمی‌توانيد بياييد؟»</para>
  <para style="p">
    <verse number="23" style="v"/>آنگاه عيسی به ايشان فرمود: «شما از پايين هستيد و من از بالا. شما متعلق به اين جهان هستيد ولی من نيستم. <verse number="24" style="v"/>برای همين گفتم كه شما در گناهانتان خواهيد مرد. چون اگر ايمان نياوريد كه من مسيح و فرزند خدا هستم، در گناهانتان خواهيد مرد.»</para>
  <para style="p">
    <verse number="25" style="v"/>مردم از او پرسيدند: «به ما بگو كه تو كيستی؟»</para>
  <para style="p">عيسی جواب داد: «من همانم كه از اول به شما گفتم. <verse number="26" style="v"/>برای خيلی چيزها می‌توانم شما را محكوم كنم و خيلی چيزها دارم كه به شما تعليم دهم؛ اما فعلاً اين كار را نمی‌كنم. فقط چيزهايی را می‌گويم كه فرستنده‌ء من از من خواسته است، و او حقيقت محض است.» <verse number="27" style="v"/>ولی مردم هنوز نفهميدند كه عيسی دربارهٔ خدا سخن می‌گويد.</para>
  <para style="p">
    <verse number="28" style="v"/>پس، عيسی فرمود: «وقتی مرا كشتيد، آنگاه خواهيد فهميد كه من مسيح هستم و از خود كاری نمی‌كنم، بلكه هر چه ”پدر“ به من آموخت، همان را به شما گفته‌ام. <verse number="29" style="v"/>كسی كه مرا فرستاده است با من است و مرا تنها نگذاشته، زيرا همواره كارهای پسنديدهٔ او را بجا می‌آورم.»</para>
  <para style="s1">عيسی و ابراهيم</para>
  <para style="p">
    <verse number="30-31" style="v"/>در اين وقت، بسياری از سران قوم يهود، با شنيدن سخنان او ايمان آوردند كه او همان مسيح است.</para>
  <para style="p">عيسی به اين عده فرمود: «اگر همانگونه كه به شما گفتم زندگی كنيد، شاگردان واقعی من خواهيد بود. <verse number="32" style="v"/>حقيقت را خواهيد شناخت و حقيقت شما را آزاد خواهد ساخت.»</para>
  <para style="p">
    <verse number="33" style="v"/>گفتند: «منظورت چيست كه می‌گويی آزاد می‌شويد؟ ما كه اسير كسی نيستيم كه آزاد شويم. ما فرزندان ابراهيم هستيم.»</para>
  <para style="p">
    <verse number="34" style="v"/>عيسی جواب داد: «اين عين حقيقت است كه هر که گناه می‌كند، اسير و بردهٔ گناه است. <verse number="35" style="v"/>برده‌ها در خانه حقی ندارند، ولی تمام حق به پسر خانواده می‌رسد. <verse number="36" style="v"/>پس، اگر پسر شما را آزاد كند، در واقع آزاديد. <verse number="37" style="v"/>بلی، می‌دانم كه شما فرزندان ابراهيم هستيد. با وجود اين، بعضی از شما می‌خواهيد مرا بكشيد، چون در دل شما جايی برای پيغام من پيدا نمی‌شود.</para>
  <para style="p">
    <verse number="38" style="v"/>«من هر چه از پدرم ديده‌ام، می‌گويم. شما نيز هر چه از پدر خود آموخته‌ايد، انجام می‌دهيد.»</para>
  <para style="p">
    <verse number="39" style="v"/>گفتند: «پدر ما ابراهيم است.»</para>
  <para style="p">عيسی جواب داد: «نه، اگر چنين بود، شما نيز از رفتار خوب ابراهيم سرمشق می‌گرفتيد. <verse number="40" style="v"/>من حقايقی را كه از خدا شنيده‌ام به شما گفته‌ام، با اين حال شما می‌خواهيد مرا بكشيد. ابراهيم هرگز چنين كاری نمی‌كرد! <verse number="41" style="v"/>وقتی چنين می‌كنيد، از پدر واقعی‌تان پيروی می‌نماييد.»</para>
  <para style="p">مردم جواب دادند: «ما كه حرامزاده نيستيم. پدر واقعی ما خداست.»</para>
  <para style="p">
    <verse number="42" style="v"/>عيسی فرمود: «اگر اينطور بود، مرا دوست می‌داشتيد. چون من از جانب خدا نزد شما آمده‌ام. من خودسرانه نيامده‌ام بلكه خدا مرا پيش شما فرستاده است. <verse number="43" style="v"/>چرا نمی‌توانيد سخنان مرا بفهميد؟ دليلش اينست كه نمی‌خواهيد به من گوش دهيد. <verse number="44" style="v"/>شما فرزندان پدر واقعی‌تان شيطان می‌باشيد و دوست داريد اعمال بد او را انجام دهيد. شيطان از همان اول قاتل بود و از حقيقت نفرت داشت. در وجود او ذره‌ای حقيقت پيدا نمی‌شود، چون ذاتاً دروغگو و پدر تمام دروغگوهاست. <verse number="45" style="v"/>به همين دليل است كه وقتی من حقيقت را به شما می‌گويم، نمی‌توانيد باور كنيد. <verse number="46" style="v"/>كدام يک از شما می‌تواند حتی يک گناه به من نسبت دهد؟ هيچكدام! پس حال كه حقيقت را از من می‌شنويد، چرا به من ايمان نمی‌آوريد؟ <verse number="47" style="v"/>هر کس كه پدرش خدا باشد، با خوشحالی به سخنان خدا گوش می‌دهد؛ و چون شما گوش نمی‌دهيد، ثابت می‌كنيد كه فرزندان خدا نيستيد.»</para>
  <para style="p">
    <verse number="48" style="v"/>سران قوم فرياد زده، گفتند: «ای سامری اجنبی، ما از ابتدا درست می‌گفتيم كه تو ديوانه‌ای.» <verse number="49" style="v"/>عيسی فرمود: «من ديوانه نيستم. من به پدرم خدا احترام می‌گذارم، ولی شما به من بی‌احترامی می‌كنيد. <verse number="50" style="v"/>با اينكه من نمی‌خواهم خود را بزرگ جلوه دهم، خدا مرا بزرگ می‌كند و هر که مرا قبول نكند، خدا او را محاكمه و مجازات خواهد نمود. <verse number="51" style="v"/>اين كه می‌گويم عين حقيقت است: هر كه احكام مرا اطاعت كند، هرگز نخواهد مرد.»</para>
  <para style="p">
    <verse number="52" style="v"/>سران يهود گفتند: «حالا ديگر برای ما ثابت شد كه تو ديوانه‌ای. ابراهيم و تمام پيامبران بزرگ خدا مردند؛ حال، تو ادعا می‌كنی كه هر که از تو اطاعت كند، نخواهد مرد؟ <verse number="53" style="v"/>يعنی تو از پدر ما ابراهيم كه مرد، بزرگتری؟ از پيامبران خدا هم كه مردند بزرگتری؟ خود را كه می‌دانی؟»</para>
  <para style="p">
    <verse number="54" style="v"/>عيسی به ايشان فرمود: «اگر من از خود تعريف كنم، اين ارزشی ندارد؛ اما اين پدر من است كه به من عزّت و جلال می‌بخشد، يعنی همان كسی كه ادعا می‌كنيد خدای شماست. <verse number="55" style="v"/>شما مطلقاً او را نمی‌شناسيد، اما من كاملاً او را می‌شناسم؛ و اگر بگويم او را نمی‌شناسم، آنگاه مانند شما دروغگو خواهم بود! ولی حقيقت اين است كه من خدا را می‌شناسم و كاملاً مطيع او هستم. <verse number="56" style="v"/>جدّ شما ابراهيم شادی می‌كرد از اينكه يک روز مرا ببيند. او می‌دانست كه من به اين جهان خواهم آمد؛ از اين جهت شاد بود.»</para>
  <para style="p">
    <verse number="57" style="v"/>سران قوم فرياد زدند: «چه می‌گويی؟ تو حتی پنجاه سال نيز نداری و می‌گويی ابراهيم را ديده‌ای؟»</para>
  <para style="p">
    <verse number="58" style="v"/>عيسی به ايشان فرمود: «اين حقيقت محض است كه قبل از اينكه حتی ابراهيم به اين جهان بيايد، من وجود داشتم.»</para>
  <para style="p">
    <verse number="59" style="v"/>سران قوم كه ديگر طاقت شنيدن سخنان او را نداشتند، سنگ برداشتند تا او را بكشند. ولی عيسی از كنار ايشان گذشت و از خانهٔ خدا بيرون رفت و از نظرها پنهان شد.</para>
  <chapter number="9" style="c"/>
  <para style="s1">عيسی كور مادرزادی را شفا می‌بخشد</para>
  <para style="p">
    <verse number="1" style="v"/>وقتی عيسی از محلی می‌گذشت، كور مادرزادی را ديد. <verse number="2" style="v"/>شاگردان از او پرسيدند: «استاد، اين شخص چرا نابينا به دنیا آمده است؟ آيا در اثر گناهان خود او بوده است يا در نتيجهٔ گناهان پدر و مادرش؟»</para>
  <para style="p">
    <verse number="3" style="v"/>عيسی جواب داد: «هيچكدام. علت آنست كه خدا می‌خواهد قدرت شفابخش خود را اكنون از طريق او نشان دهد. <verse number="4" style="v"/>تا فرصت باقيست من بايد وظيفه‌ای را که فرستنده‌ء من به عهدهٔ من گذاشته است انجام دهم، زيرا وقت كمی تا شب باقی مانده و در آن نمی‌توان كاری انجام داد. <verse number="5" style="v"/>من تا وقتی در اين جهان هستم، به آن نور می‌بخشم!»</para>
  <para style="p">
    <verse number="6" style="v"/>آنگاه آب دهان بر زمين انداخت و با آن گل درست كرد و به چشمان كور ماليد، <verse number="7" style="v"/>و به او فرمود: «به حوض سيلوحا برو و چشمانت را بشوی.» (سيلوحا به زبان عبری به معنی «فرستاده» می‌باشد.) آن كور نيز رفت، و چشمان خود را در آن حوض شست و بينا بازگشت.</para>
  <para style="p">
    <verse number="8" style="v"/>همسايه‌ها و كسانی كه او را به عنوان فقيری نابينا می‌شناختند، از يكديگر پرسيدند: «آيا اين همان گدای كور است؟» <verse number="9" style="v"/>بعضی گفتند همانست و بعضی ديگر گفتند: «نه، غيرممكن است كه او باشد. اما شباهت زيادی به او دارد.»</para>
  <para style="p">مرد فقير گفت: «من همانم.»</para>
  <para style="p">
    <verse number="10" style="v"/>از او پرسيدند: «پس چه شد كه بينا شدی؟»</para>
  <para style="p">
    <verse number="11" style="v"/>گفت: «شخصی كه مردم او را عيسی می‌خوانند، گِل درست كرد، به چشمانم ماليد و گفت كه به حوض سيلوحا بروم و گل را از چشمانم بشويم. من نيز رفتم و شستم و بينا شدم.»</para>
  <para style="p">
    <verse number="12" style="v"/>پرسيدند: «او حالا كجاست؟»</para>
  <para style="p">جواب داد: «نمی‌دانم.»</para>
  <para style="p">
    <verse number="13" style="v"/>پس او را نزد فريسيان بردند. <verse number="14" style="v"/>عيسی اين كور را روز شنبه شفا داده بود. <verse number="15" style="v"/>فريسيان جريان را از او پرسيدند. او نيز گفت كه عيسی گل درست كرد، به چشمانش ماليد و وقتی شست، بينا شد.</para>
  <para style="p">
    <verse number="16" style="v"/>بعضی از ايشان گفتند: «اگر چنين باشد، عيسی از جانب خدا نيست، زيرا در روز عبادت و استراحت كار می‌كند.»</para>
  <para style="p">ديگران گفتند: «ولی چگونه يک شخص گناهكار می‌تواند چنين معجزه‌ای بكند؟» پس بين ايشان اختلاف افتاد. <verse number="17" style="v"/>آنگاه فريسی‌ها بازگشتند و به آن مردی كه قبلاً كور بود، گفتند: «تو خودت چه می‌گويی؟ اين شخص كه چشمانت را باز كرد، كيست؟»</para>
  <para style="p">جواب داد: «به نظر من بايد پيامبری از طرف خدا باشد.»</para>
  <para style="p">
    <verse number="18" style="v"/>سران قوم كه نمی‌خواستند باور كنند كه او كور بوده است، پدر و مادرش را خواستند. <verse number="19" style="v"/>از ايشان پرسيدند: «اين پسر شماست؟ آيا درست است كه كور به دنیا آمده است؟ پس چطور چشمانش باز شد؟»</para>
  <para style="p">
    <verse number="20" style="v"/>پدر و مادر جواب دادند: «بلی، اين پسر ماست و كور هم به دنیا آمده است. <verse number="21" style="v"/>ولی نه می‌دانيم چطور چشمانش باز شد و نه می‌دانيم چه كسی اين كار را برايش كرده است. از خودش بپرسيد، چون بالغ است و می‌تواند همه چيز را بگويد.»</para>
  <para style="p">
    <verse number="22-23" style="v"/>پدر و مادر او از ترس سران قوم يهود چنين گفتند، چون ايشان اعلام كرده بودند كه هر كه بگويد عيسی همان مسيح است، او را از تمام مزايای جامعه محروم خواهند كرد.</para>
  <para style="p">
    <verse number="24" style="v"/>فريسی‌ها دوباره او را خواستند و گفتند: «خدا را تمجيد كن نه عيسی را، چون ما خوب می‌دانيم كه عيسی آدم شيادی است.»</para>
  <para style="p">
    <verse number="25" style="v"/>جواب داد: «من نمی‌دانم كه او خوب است يا بد. فقط می‌دانم كه كور بودم و بينا شدم!»</para>
  <para style="p">
    <verse number="26" style="v"/>از او پرسيدند: «خوب، عيسی با تو چه كرد؟ چطور چشمانت را باز كرد؟»</para>
  <para style="p">
    <verse number="27" style="v"/>جواب داد: «من يک بار به شما گفتم، مگر نشنيديد؟ چرا می‌خواهيد دوباره تعريف كنم؟ آيا شما هم می‌خواهيد شاگرد او بشويد؟»</para>
  <para style="p">
    <verse number="28" style="v"/>فريسی‌ها او را دشنام داده، گفتند: «تو خودت شاگرد او هستی. ما شاگردان موسی می‌باشيم. <verse number="29" style="v"/>ما می‌دانيم كه خدا با موسی رودررو سخن می‌گفت. اما دربارهٔ اين شخص، هيچ چيز نمی‌دانيم.»</para>
  <para style="p">
    <verse number="30" style="v"/>جواب داد: «اين خيلی عجيب است كه او می‌تواند كوری را بينا كند و شما دربارهٔ او هيچ چيز نمی‌دانيد؟ <verse number="31" style="v"/>همه می‌دانند كه خدا به دعای اشخاص شياد گوش نمی‌دهد، بلكه دعای كسی را می‌شنود كه خداپرست باشد و ارادهٔ او را انجام دهد. <verse number="32" style="v"/>از آغاز جهان تا به حال هيچوقت كسی پيدا نشده كه بتواند چشمان كور مادرزاد را باز كند. <verse number="33" style="v"/>اگر اين شخص از طرف خدا نبود، چگونه می‌توانست چنين كاری بكند؟»</para>
  <para style="p">
    <verse number="34" style="v"/>ايشان فرياد زدند: «ای حرامزادهٔ لعنتی، تو می‌خواهی به ما درس بدهی؟» پس او را بيرون كردند.</para>
  <para style="s1">کوری روحانی</para>
  <para style="p">
    <verse number="35" style="v"/>وقتی اين خبر به گوش عيسی رسيد، او را پيدا كرد و فرمود: «آيا تو به مسيح ايمان داری؟»</para>
  <para style="p">
    <verse number="36" style="v"/>جواب داد: «آقا، بگوييد مسيح كيست، چون می‌خواهم به او ايمان بياورم.»</para>
  <para style="p">
    <verse number="37" style="v"/>عيسی فرمود: «تو او را ديده‌ای و هم اكنون با تو سخن می‌گويد.»</para>
  <para style="p">
    <verse number="38" style="v"/>گفت: «بلی ای خداوند، ايمان آوردم.» و عيسی را پرستش كرد.</para>
  <para style="p">
    <verse number="39" style="v"/>عيسی به او فرمود: «من به اين جهان آمده‌ام تا چشمان دل آنانی را كه در باطن كورند باز كنم و به آنانی كه تصور می‌كنند بينا هستند، نشان دهم كه كورند.»</para>
  <para style="p">
    <verse number="40" style="v"/>بعضی از فريسيان كه آنجا بودند، گفتند: «آيا منظورت اينست كه ما كوريم؟»</para>
  <para style="p">
    <verse number="41" style="v"/>عيسی جواب داد: «اگر كور بوديد، تقصير نمی‌داشتيد؛ ولی شما مقصر باقی می‌مانيد، چون ادعا می‌كنيد كه چشم داريد و همه چيز را می‌بينيد.»</para>
  <chapter number="10" style="c"/>
  <para style="s1">شبان مهربان</para>
  <para style="p">
    <verse number="1" style="v"/>«هر كه نخواهد از در به آغل گوسفندان داخل شود بلكه از روی ديوار به داخل بپرد، يقيناً دزد است. <verse number="2" style="v"/>زيرا شبان گوسفندان هميشه از در وارد می‌شود. <verse number="3" style="v"/>دربان نيز برای شبان در را می‌گشايد، گوسفندان صدای او را می‌شنوند و نزد او می‌آيند. شبان نام گوسفندان خود را يک به يک می‌خواند و آنها را بيرون می‌برد. <verse number="4" style="v"/>او پيشاپيش گوسفندان حركت می‌كند و گوسفندان به دنبال او می‌روند، چون صدای او را می‌شناسند. <verse number="5" style="v"/>گوسفندان دنبال غريبه نمی‌روند، بلكه از او فرار می‌كنند، چون با صدای غريبه‌ها آشنا نيستند.»</para>
  <para style="p">
    <verse number="6" style="v"/>كسانی كه اين مَثَل را شنيدند، منظور عيسی را درک نكردند. <verse number="7" style="v"/>پس برای ايشان توضيح داد و فرمود: «مطمئن باشيد كه من آن دری هستم كه گوسفندان از آن وارد می‌شوند. <verse number="8" style="v"/>ديگران كه پيش از من آمدند، همه دزد و راهزن بودند. به همين جهت، گوسفندان واقعی به سخنان ايشان گوش ندادند. <verse number="9" style="v"/>بلی، من در هستم. كسانی كه از اين در وارد می‌شوند، نجات پيدا می‌كنند و در داخل و بيرون می‌گردند و چراگاه سبز و خرم می‌يابند. <verse number="10" style="v"/>كار دزد اينست كه بدزدد، بكشد و نابود كند؛ اما من آمده‌ام تا به شما حيات واقعی را به فراوانی عطا نمايم.</para>
  <para style="p">
    <verse number="11" style="v"/>«من شبان خوب و دلسوزم. شبان خوب از جان خود می‌گذرد تا گوسفندان را از چنگال گرگها نجات دهد. <verse number="12" style="v"/>ولی كسی كه مزدور است و شبان نيست، وقتی می‌بيند گرگ می‌آيد، گوسفندان را گذاشته، فرار می‌كند، چون گوسفندان از آن او نيستند و او شبانشان نيست. آنگاه گرگ به گله می‌زند و گوسفندان را پراكنده می‌كند. <verse number="13" style="v"/>مزدور می‌گريزد، چون برای مزد كار می‌كند و به فكر گوسفندان نيست.</para>
  <para style="p">
    <verse number="14" style="v"/>«من شبان خوب و مهربانم و گوسفندانم را می‌شناسم و آنها نيز مرا می‌شناسند. <verse number="15" style="v"/>درست همانطور كه پدرم مرا می‌شناسد و من او را می‌شناسم. من جان خود را در راه گوسفندان فدا می‌كنم. <verse number="16" style="v"/>من در آغلهای ديگر نيز گوسفندانی دارم؛ آنها را نيز بايد بياورم. آنگاه به صدای من توجه كرده، همه با هم يک گله خواهند شد و يک شبان خواهند داشت.</para>
  <para style="p">
    <verse number="17" style="v"/>«پدرم مرا دوست دارد، چون من جانم را می‌دهم و باز پس می‌گيرم. <verse number="18" style="v"/>كسی نمی‌تواند به زور مرا بكشد، من داوطلبانه جانم را فدا می‌كنم. چون اختيار و قدرت اين را دارم كه هرگاه بخواهم، جانم را بدهم و باز پس بگيرم. پدرم اين اختيار را به من داده است.»</para>
  <para style="p">
    <verse number="19" style="v"/>سران قوم وقتی اين سخنان را شنيدند، باز دربارهٔ او اختلاف نظر پيدا كردند. <verse number="20" style="v"/>بعضی گفتند: «اين مرد ديوانه است و عقل خود را از دست داده است. چرا به حرفهای او گوش می‌دهيد؟» <verse number="21" style="v"/>ديگران گفتند: «به نظر ديوانه نمی‌آيد. مگر ديوانه می‌تواند چشمان كور را باز كند؟»</para>
  <para style="s1">يهوديان عيسی را به عنوان مسيح قبول نمی‌كنند</para>
  <para style="p">
    <verse number="22-23" style="v"/>زمستان بود و عيسی به هنگام جشن سالگرد بنای خانهٔ خدا در اورشليم بود و در «تالار سليمان» در خانهٔ خدا، قدم می‌زد. <verse number="24" style="v"/>سران قوم يهود دور او را گرفتند و پرسيدند: «تا به كی می‌خواهی ما را در شک و ترديد نگاه داری؟ اگر تو همان مسيح هستی، روشن و واضح به ما بگو.»</para>
  <para style="p">
    <verse number="25" style="v"/>عيسی جواب داد: «من قبلاً به شما گفتم ولی باور نكرديد. معجزه‌هايی كه به قدرت پدرم می‌كنم، ثابت می‌كند كه من مسيح هستم. <verse number="26" style="v"/>اما شما به من ايمان نمی‌آوريد، زيرا جزو گوسفندان من نيستيد. <verse number="27" style="v"/>گوسفندان من صدای مرا می‌شناسند، من نيز ايشان را می‌شناسم و آنها به دنبال من می‌آيند. <verse number="28" style="v"/>من به ايشان زندگی جاويد می‌بخشم تا هرگز هلاک نشوند. هيچكس نيز نمی‌تواند ايشان را از دست من بگيرد. <verse number="29" style="v"/>چون پدرم ايشان را به من داده است و او از همه قويتر است؛ هيچ انسانی نمی‌تواند ايشان را از پدرم بگيرد. <verse number="30" style="v"/>من و پدرم خدا يک هستيم.»</para>
  <para style="p">
    <verse number="31" style="v"/>باز سران قوم سنگها برداشتند تا او را بكشند.</para>
  <para style="p">
    <verse number="32" style="v"/>عيسی فرمود: «به امر خدا برای كمک به مردم، معجزه‌های بسيار كرده‌ام. برای كدام يک از آن معجزه‌ها می‌خواهيد مرا بكشيد؟»</para>
  <para style="p">
    <verse number="33" style="v"/>جواب دادند: «ما به خاطر كفری كه می‌گويی می‌خواهيم تو را بكشيم، نه برای كارهای خوبت. چون تو يک انسانی ولی ادعای خدايی می‌كنی.»</para>
  <para style="p">
    <verse number="34-36" style="v"/>عيسی جواب داد: «مگر در تورات شما نوشته نشده ”شما خدايان هستيد“؟ حال، اگر كتاب آسمانی كه غيرممكن است مطالب نادرستی در آن باشد، به كسانی كه پيغام خدا به ايشان رسيده است، می‌گويد كه خدايان هستند، آيا كفر است كسی كه خدا او را تقديس كرد و به جهان فرستاد، بگويد من فرزند خدا هستم؟ <verse number="37" style="v"/>اگر معجزه نمی‌كنم، به من ايمان نياوريد. <verse number="38" style="v"/>ولی اگر می‌كنم و باز نمی‌توانيد به خود من ايمان بياوريد، لااقل به معجزاتم ايمان آوريد تا بدانيد كه ”پدر“ در وجود من است و من در وجود او هستم.»</para>
  <para style="p">
    <verse number="39" style="v"/>بار ديگر خواستند او را بگيرند ولی عيسی رفت و از آنان دور شد. <verse number="40" style="v"/>سپس به آن طرف رود اردن رفت، يعنی نزديک به جايی كه يحيی در آغاز مردم را غسل می‌داد. <verse number="41" style="v"/>در آنجا بسياری از مردم نزد او آمدند؛ ايشان به يكديگر می‌گفتند: «يحيی معجزه‌ای نكرد ولی هر چه درباره اين شخص گفت درست درآمد.» <verse number="42" style="v"/>و بسياری به اين نتيجه رسيدند كه او همان مسيح است.</para>
  <chapter number="11" style="c"/>
  <para style="s1">مرگ ايلعازر</para>
  <para style="p">
    <verse number="1-3" style="v"/>روزی، شخصی به نام ايلعازر، كه برادر مريم و مارتا بود، بيمار شد. ايشان در بيت‌عنيا زندگی می‌كردند. مريم همان كسی است كه عطر گرانبهايش را بر پايهای عيسی ريخت و با موهای خود آنها را خشک كرد. آن دو خواهر برای عيسی پيغام فرستاده، گفتند: «آقا، دوست عزيزتان سخت بيمار است.»</para>
  <para style="p">
    <verse number="4" style="v"/>وقتی عيسی اين خبر را شنيد فرمود: «اين بيماری موجب مرگ ايلعازر نخواهد شد، بلكه باعث بزرگی و جلال خدا خواهد گشت، و من، فرزند خدا نيز از اين رويداد جلال خواهم يافت.»</para>
  <para style="p">
    <verse number="5" style="v"/>عيسی با اينكه نسبت به مارتا و مريم و ايلعازر لطف خاصی داشت، <verse number="6" style="v"/>با اين حال وقتی خبر بيماری ايلعازر را شنيد، در محلی كه بود، دو روز ديگر نيز ماند. <verse number="7" style="v"/>پس از آن، به شاگردان خود فرمود: «بياييد به يهوديه بازگرديم.»</para>
  <para style="p">
    <verse number="8" style="v"/>شاگردان اعتراض كرده، گفتند: «همين چند روز پيش بود كه سران يهود می‌خواستند شما را در يهوديه بكشند. حال می‌خواهيد باز به آنجا برويد؟»</para>
  <para style="p">
    <verse number="9" style="v"/>عيسی جواب داد: «در روز، دوازده ساعت هوا روشن است. تا زمانی كه همه جا روشن است مردم می‌توانند راه بروند و نيفتند. آنها راه را می‌بينند زيرا از نور اين جهان برخوردارند. <verse number="10" style="v"/>فقط در شب است كه خطر افتادن وجود دارد، چون هوا تاريک است.» <verse number="11" style="v"/>آنگاه فرمود: «دوست ما ايلعازر خوابيده است و من می‌روم تا او را بيدار كنم.»</para>
  <para style="p">
    <verse number="12-13" style="v"/>شاگردان تصور كردند كه منظور عيسی اينست كه ايلعازر ديشب راحت خوابيده است. از اين رو گفتند: «پس حالش خوب خواهد شد.» ولی منظور عيسی اين بود كه ايلعازر مرده است.</para>
  <para style="p">
    <verse number="14" style="v"/>آنگاه عيسی به طور واضح فرمود: «ايلعازر مرده است. <verse number="15" style="v"/>و من خوشحالم كه در كنار او نبودم، چون مرگ او يک بار ديگر به شما فرصت خواهد داد كه به من ايمان آوريد. حال بياييد نزد او برويم.»</para>
  <para style="p">
    <verse number="16" style="v"/>يكی از شاگردان او به نام «توما» كه معنی اسمش «دوقلو» بود، به شاگردان ديگر گفت: «بياييد ما نيز برويم و با او بميريم.»</para>
  <para style="p">
    <verse number="17" style="v"/>وقتی به بيت‌عنيا رسيدند، شنيدند كه ايلعازر را چهار روز پيش به خاک سپرده‌اند. <verse number="18" style="v"/>بيت‌عنيا فقط چند كيلومتر تا شهر اورشليم فاصله داشت. <verse number="19" style="v"/>از این رو، عده‌ای از سران قوم يهود برای تسليت گفتن به مارتا و مريم، از اورشليم به آنجا آمده بودند.</para>
  <para style="p">
    <verse number="20" style="v"/>وقتی به مارتا خبر دادند كه عيسی آمده است، برخاست و بی‌درنگ به پيشواز او رفت، ولی مريم در خانه ماند. <verse number="21" style="v"/>مارتا به عيسی گفت: «سَرورم، اگر اينجا بوديد، برادرم از دست نمی‌رفت. <verse number="22" style="v"/>حال نيز دير نشده است؛ اگر از خدا بخواهيد، برادرم دوباره زنده خواهد شد.»</para>
  <para style="p">
    <verse number="23" style="v"/>عيسی فرمود: «مارتا، برادرت حتماً زنده خواهد شد.»</para>
  <para style="p">
    <verse number="24" style="v"/>مارتا گفت: «بلی، البته می‌دانم كه برادرم در روز قيامت مانند ديگران زنده خواهد شد.»</para>
  <para style="p">
    <verse number="25" style="v"/>عيسی فرمود: «آن كسی كه مردگان را زنده می‌كند و به ايشان زندگی می‌بخشد، من هستم. هر كه به من ايمان داشته باشد، اگر حتی مانند ديگران بميرد، بار ديگر زنده خواهد شد. <verse number="26" style="v"/>و چون به من ايمان دارد، زندگی جاويد يافته، هرگز هلاک نخواهد شد. مارتا! آيا به اين گفته‌ء من ايمان داری؟»</para>
  <para style="p">
    <verse number="27" style="v"/>مارتا گفت: «بلی استاد، من ايمان دارم كه شما مسيح، فرزند خدا هستيد، همان كه منتظرش بوديم.»</para>
  <para style="p">
    <verse number="28" style="v"/>آنگاه مارتا به خانه بازگشت و مريم را از مجلس عزاداری بيرون برد و به او گفت: «عيسی اينجاست و می‌خواهد تو را ببيند.»</para>
  <para style="p">
    <verse number="29" style="v"/>مريم فوراً نزد عيسی رفت. <verse number="30" style="v"/>عيسی بيرون دِه در همانجا منتظر ايستاده بود. <verse number="31" style="v"/>سران قوم كه در خانه سعی می‌كردند مريم را دلداری دهند، وقتی ديدند كه او با عجله از خانه بيرون رفت، فكر كردند به سر قبر می‌رود تا باز گريه كند. پس ايشان نيز به دنبال او رفتند.</para>
  <para style="p">
    <verse number="32" style="v"/>وقتی مريم نزد عيسی رسيد، به پاهای او افتاد و گفت: «سَروَرم، اگر اينجا بوديد، برادرم نمی‌مرد.»</para>
  <para style="p">
    <verse number="33" style="v"/>وقتی عيسی ديد كه مريم گريه می‌كند و سران قوم نيز با او ماتم گرفته‌اند عميقاً متأثر و پريشان گرديد.</para>
  <para style="p">
    <verse number="34" style="v"/>او پرسيد: «كجا او را دفن كرده‌ايد؟» گفتند: «بفرماييد، ببينيد.» <verse number="35" style="v"/>عيسی گريست.</para>
  <para style="p">
    <verse number="36" style="v"/>سران يهود به يكديگر گفتند: «ببينيد چقدر او را دوست می‌داشت.»</para>
  <para style="p">
    <verse number="37" style="v"/>ولی بعضی می‌گفتند: «اين مرد كه چشمان كور را باز كرد، چرا نتوانست كاری كند كه ايلعازر زنده بماند؟»</para>
  <para style="s1">عيسی ايلعازر را از مرگ زنده می‌سازد</para>
  <para style="p">
    <verse number="38" style="v"/>باز عيسی به شدت متأثر شد. سرانجام به سر قبر رسيدند. قبر او غاری بود كه سنگ بزرگی جلو دهانه‌اش غلطانيده بودند.</para>
  <para style="p">
    <verse number="39" style="v"/>عيسی فرمود: «سنگ را كنار بزنيد!» ولی مارتا، خواهر ايلعازر گفت: «حالا ديگر متعفن شده، چون چهار روز است كه او را دفن كرده‌ايم.»</para>
  <para style="p">
    <verse number="40" style="v"/>عيسی فرمود: «مگر نگفتم اگر ايمان بياوری، كارهای عجيب از خدا می‌بينی؟»</para>
  <para style="p">
    <verse number="41" style="v"/>پس سنگ را كنار زدند. آنگاه عيسی به آسمان نگاه كرد و فرمود: «پدر، شكر می‌كنم كه دعای مرا شنيده‌ای. <verse number="42" style="v"/>البته هميشه دعايم را می‌شنوی ولی اين را به خاطر مردمی كه اينجا هستند گفتم، تا ايمان آورند كه تو مرا فرستاده‌ای.» <verse number="43" style="v"/>سپس با صدای بلند فرمود: «ايلعازر، بيرون بيا!»</para>
  <para style="p">
    <verse number="44" style="v"/>ايلعازر از قبر بيرون آمد، در حالی كه تمام بدنش در كفن پيچيده شده و پارچه‌ای سر و صورتش را پوشانده بود.</para>
  <para style="p">عيسی فرمود: «او را باز كنيد تا بتواند راه برود.»</para>
  <para style="s1">توطئه قتل عيسی</para>
  <para style="p">
    <verse number="45" style="v"/>بعضی از سران قوم كه با مريم بودند و اين معجزه را ديدند، به عيسی ايمان آوردند. <verse number="46" style="v"/>ولی بعضی نيز نزد فريسيان رفته، واقعه را گزارش دادند. <verse number="47" style="v"/>كاهنان اعظم و فريسيان بی‌درنگ جلسه‌ای تشكيل دادند تا به اين موضوع رسيدگی كنند. ايشان به يكديگر می‌گفتند: «چه كنيم؟ اين شخص معجزات بسيار می‌كند. <verse number="48" style="v"/>اگر او را به حال خود بگذاريم، تمام اين قوم به دنبال او خواهند رفت. آنگاه رومی‌ها به اينجا لشكركشی كرده، اين عبادتگاه و قوم ما را از بين خواهند برد.»</para>
  <para style="p">
    <verse number="49" style="v"/>يكی از ايشان به نام «قيافا»، كه در آن سال كاهن اعظم بود، برخاست و گفت: «شما اصلاً متوجهٔ موضوع نيستيد. <verse number="50" style="v"/>آيا درک نمی‌كنيد كه بهتر است يک نفر فدا شود تا همه هلاک نگردند؟ آيا بهتر نيست اين شخص فدای مردم شود؟»</para>
  <para style="p">
    <verse number="51" style="v"/>قيافا با اين سخن، در واقع پيشگويی كرد كه عيسی بايد در راه مردم فدا شود. اما اين را از خود نگفت، بلكه به خاطر مقام روحانی كه داشت، به او الهام شد. <verse number="52" style="v"/>اين پيشگويی نشان می‌دهد كه مرگ عيسی نه فقط برای قوم اسرائيل بود، بلكه به اين منظور نيز كه همهٔ فرزندان خدا را كه در سراسر دنيا پراكنده‌اند، در يكی جمع كند. <verse number="53" style="v"/>از آن روز به بعد، سران قوم يهود توطئه چيدند تا عيسی را به قتل رسانند.</para>
  <para style="p">
    <verse number="54" style="v"/>عيسی از آن پس، ديگر در ميان مردم آشكار نمی‌شد، بلكه با شاگردانش از اورشليم به دهكدهٔ «افرايم» در نزديكی بيابان رفت و در آنجا ماند.</para>
  <para style="p">
    <verse number="55" style="v"/>كم‌كم عيد «پِسَح» كه از روزهای مقدس يهود بود نزديک می‌شد. مردم از سراسر مملكت در اورشليم جمع می‌شدند تا خود را برای شركت در مراسم عيد آماده كنند. <verse number="56" style="v"/>در اين ميان، همه می‌خواستند عيسی را ببينند، و در خانهٔ خدا با كنجكاوی از يكديگر می‌پرسيدند: «چه فكر می‌كنيد؟ آيا عيسی برای شركت در مراسم عيد به اورشليم خواهد آمد؟» <verse number="57" style="v"/>ولی از طرف ديگر كاهنان اعظم و فريسيان اعلام كرده بودند كه هر كه عيسی را ببيند، فوراً گزارش دهد تا او را بگيرند.</para>
  <chapter number="12" style="c"/>
  <para style="s1">هديهٔ پرارزش مريم</para>
  <para style="p">
    <verse number="1" style="v"/>شش روز پيش از آغاز عيد پِسَح، عيسی وارد «بيت‌عنيا» شد، همان جايی كه ايلعازر مرده را زنده كرده بود. <verse number="2" style="v"/>يك شب در آن دهكده به افتخار عيسی ضيافتی ترتيب دادند. مارتا پذيرايی می‌كرد و ايلعازر با عيسی سر سفره نشسته بود. <verse number="3" style="v"/>آنگاه مريم يک شيشه عطر سنبل خالص گرانبها گرفت و آن را روی پايهای عيسی ريخت و با موهای سر خود آنها را خشک كرد. خانه از بوی عطر پر شد.</para>
  <para style="p">
    <verse number="4" style="v"/>ولی «يهودا اسخريوطی» كه يكی از شاگردان عيسی بود و بعد به او خيانت كرد، گفت: <verse number="5" style="v"/>«اين عطر گرانبها بود. بهتر بود آن را می‌فروختيم و پولش را به فقرا می‌داديم.» <verse number="6" style="v"/>البته او در فكر فقرا نبود بلكه در فكر خودش بود، چون مسئول دخل و خرج و نگهداری پول شاگردان بود و اغلب از اين پول می‌دزديد.</para>
  <para style="p">
    <verse number="7" style="v"/>عيسی جواب داد: «كاری با او نداشته باشيد، مريم بدن مرا برای دفن آماده كرد. <verse number="8" style="v"/>به فقرا هميشه می‌توانيد كمک كنيد ولی من هميشه با شما نيستم.»</para>
  <para style="p">
    <verse number="9" style="v"/>وقتی مردم اورشليم شنيدند كه عيسی آمده، دسته‌دسته به ديدن او شتافتند. آنان در ضمن بسيار مايل بودند ايلعازر را نيز كه عيسی او را زنده كرده بود، ببينند. <verse number="10" style="v"/>پس كاهنان اعظم تصميم گرفتند ايلعازر را هم بكشند، <verse number="11" style="v"/>زيرا به خاطر او بعضی از سران قوم يهود نيز ايمان آورده بودند كه عيسی همان مسيح است.</para>
  <para style="s1">عيسی وارد اورشليم می‌شود</para>
  <para style="p">
    <verse number="12" style="v"/>روز بعد، در تمام شهر خبر پيچيد كه عيسی به اورشليم می‌آيد. پس، جمعيت انبوهی كه برای مراسم عيد آمده بودند، <verse number="13" style="v"/>با شاخه‌های نخل به پيشواز او رفتند، در حالی كه فرياد می‌زدند:</para>
  <para style="p">«مَقدَمت مبارک، ای نجات دهنده! زنده باد پادشاه اسرائيل! درود بر تو ای فرستاده‌ء خدا!»</para>
  <para style="p">
    <verse number="14" style="v"/>عيسی نيز كرّه الاغی يافت و بر آن سوار شد، همانگونه كه در پيشگويی كتاب آسمانی آمده است كه: <verse number="15" style="v"/>«ای قوم اسرائيل از پادشاهت نترس، چون او با فروتنی سوار بر كرّهٔ الاغ می‌آيد!»</para>
  <para style="p">
    <verse number="16" style="v"/>شاگردان او در آن زمان متوجهٔ اين پيشگويی نشدند، ولی بعد از اين كه عيسی به جلال خود در آسمان بازگشت، پی بردند كه تمام پيشگويی‌های كتاب آسمانی، در مقابل چشمانشان، يكی پس از ديگری واقع شده است.</para>
  <para style="p">
    <verse number="17" style="v"/>در بين جمعيت، كسانی كه زنده شدن ايلعازر را به چشم خود ديده بودند، آن را برای ديگران تعريف می‌كردند. <verse number="18" style="v"/>در واقع به خاطر همين معجزهٔ بزرگ بود كه مردم با چنان شور و حرارت به پيشواز او رفتند.</para>
  <para style="p">
    <verse number="19" style="v"/>فريسی‌ها به يكديگر گفتند: «ديگر از ما كاری ساخته نيست. ببينيد، تمام دنيا به دنبال او رفته‌اند!»</para>
  <para style="s1">عيسی مرگ خود را پيشگويی می‌کند</para>
  <para style="p">
    <verse number="20" style="v"/>يک عده يونانی كه برای مراسم عيد به اورشليم آمده بودند، <verse number="21" style="v"/>پيش فيليپ كه اهل بيت‌صيدای جليل بود، رفتند و گفتند: «ما می‌خواهيم عيسی را ببينيم.» <verse number="22" style="v"/>فيليپ اين را با اندرياس در میان گذاشت و هر دو رفتند و به عيسی گفتند.</para>
  <para style="p">
    <verse number="23" style="v"/>عيسی جواب داد: «وقت آن رسيده است كه من به جلالی كه در آسمان داشتم بازگردم. <verse number="24" style="v"/>اين كه می‌گويم عين حقيقت است: همانطور كه دانهٔ گندم در شيار زمين می‌افتد و می‌ميرد و بعد ثمر می‌دهد، من نيز بايد بميرم، اگر نه، همچون يک دانه تنها خواهم ماند. ولی مرگ من دانه‌های گندم تازهٔ بسيار توليد می‌كند، كه همانا محصول فراوان از جانهای رستگار شدهٔ مردم می‌باشد. <verse number="25" style="v"/>اگر در اين دنيا به زندگی خود دل ببنديد، آن را بر باد خواهيد داد؛ ولی اگر از جان و زندگی خود بگذريد، به جلال و زندگی جاويد خواهيد رسيد.</para>
  <para style="p">
    <verse number="26" style="v"/>«به اين يونانيان بگوييد كه اگر می‌خواهند شاگرد من شوند، بايد از من سرمشق بگيرند. چون خدمتگزاران من بايد هر جا می‌روم با من بيايند. اگر عيناً از من سرمشق بگيرند، پدرم خدا ايشان را سرافراز می‌گرداند. <verse number="27" style="v"/>اكنون جانم همچون دريايی آشفته است. آيا بايد دعا كنم كه: ای پدر، از آنچه می‌خواهد بر من واقع شود، مرا نجات ده؟ ولی من برای همين امر به اين جهان آمده‌ام! <verse number="28" style="v"/>پس می‌گويم: ای پدر، نام خود را جلال و سرافرازی ده.»</para>
  <para style="p">ناگاه صدايی از آسمان گفت: «جلال دادم و باز جلال خواهم داد.» <verse number="29" style="v"/>وقتی مردم اين صدا را شنيدند، بعضی گمان بردند كه صدای رعد بود و بعضی ديگر گفتند: «فرشته‌ای با او سخن گفت.»</para>
  <para style="p">
    <verse number="30" style="v"/>ولی عيسی فرمود: «اين صدا برای شما بود، نه برای من. <verse number="31" style="v"/>چون وقت آن رسيده است كه خدا مردم دنيا را داوری كند و فرمانروای اين دنيا، يعنی شيطان را از قدرت بيندازد. <verse number="32" style="v"/>وقتی مسيح را از زمين بلند كرديد، او نيز همه را به سوی خود بالا خواهد كشيد.»</para>
  <para style="p">
    <verse number="33" style="v"/>عيسی با اين گفته، به نوع مرگ خود بر صليب اشاره كرد.</para>
  <para style="p">
    <verse number="34" style="v"/>مردم پرسيدند: «تو از مرگ سخن می‌گويی؟ تا جايی كه ما می‌دانيم مسيح بايد هميشه زنده بماند و هرگز نميرد. پس چرا تو می‌گويی كه مسيح بايد بميرد؟ اصلاً دربارهٔ كه صحبت می‌كنی؟»</para>
  <para style="p">
    <verse number="35" style="v"/>عيسی جواب داد: «نور من فقط تا مدتی كوتاه بر شما خواهد تابيد؛ پس از فرصت استفاده كنيد و پيش از تاريک شدن، هر جا می‌خواهيد برويد، چون در تاريكی نمی‌توانيد راه را تشخيص دهيد. <verse number="36" style="v"/>تا دير نشده، به نور ايمان آوريد تا نورانی شويد.» آنگاه عيسی رفت و خود را از چشم مردم پنهان كرد.</para>
  <para style="s1">بی‌ايمانی مردم</para>
  <para style="p">
    <verse number="37" style="v"/>با وجود تمام معجزاتی كه عيسی كرد، بسياری از مردم ايمان نياوردند كه او همان مسيح است. <verse number="38" style="v"/>و اين عين همان است كه «اشعيای نبی» پيشگويی كرده بود كه: «ای خداوند، چه كسی سخن ما را باور می‌كند؟ چه كسی معجزات بزرگ خدا را به عنوان دليل و برهان قبول می‌كند؟» <verse number="39" style="v"/>البته ايشان نتوانستند ايمان بياورند، چون همانطور كه اشعيا گفته بود: <verse number="40" style="v"/>«خدا چشمانشان را كور و دلهايشان را سخت كرده است، تا نبينند و نفهمند و به سوی خدا باز نگردند تا شفا يابند.»</para>
  <para style="p">
    <verse number="41" style="v"/>اشعيا با اين پيشگويی، به عيسی اشاره می‌كرد، چون پيش از آن در رؤيا جلال مسيح را ديده بود.</para>
  <para style="p">
    <verse number="42" style="v"/>با اين همه، بعضی از سران قوم يهود ايمان آوردند كه او براستی همان مسيح است، ولی به كسی نگفتند چون می‌ترسيدند ايشان را از عبادتگاه بيرون كنند. <verse number="43" style="v"/>در واقع چيزی كه برای اين اشخاص اهميت داشت، جلب نظر و احترام مردم بود نه جلب رضای خدا.</para>
  <para style="p">
    <verse number="44" style="v"/>پس عيسی با صدای بلند به مردم فرمود: «اگر به من ايمان آوريد، در واقع به خدا ايمان آورده‌ايد. <verse number="45" style="v"/>چون آن كه مرا ديد، گويی فرستنده‌ء مرا ديده است. <verse number="46" style="v"/>من مثل نوری آمده‌ام تا در اين دنيای تاريک بدرخشم تا تمام كسانی كه به من ايمان می‌آورند، در تاريكی سرگردان نشوند. <verse number="47" style="v"/>اگر كسی صدای مرا بشنود ولی اطاعت نكند، من از او بازخواست نخواهم كرد، زيرا من نه برای بازخواست بلكه برای نجات جهان آمده‌ام. <verse number="48" style="v"/>ولی تمام كسانی كه مرا و سخنان مرا نمی‌پذيرند، در روز قيامت به‌وسیلهٔ كلام من از ايشان بازخواست خواهد شد. <verse number="49" style="v"/>اين سخنان از من نيست، بلكه من آنچه را كه پدرم خدا گفته است، به شما می‌گويم؛ <verse number="50" style="v"/>و می‌دانم كه احكام او انسان را به زندگی جاويد می‌رساند. پس هر چه خدا به من می‌فرمايد، من همان را می‌گويم.»</para>
  <chapter number="13" style="c"/>
  <para style="s1">عيسی به شاگردان درس فروتنی می‌دهد</para>
  <para style="p">
    <verse number="1-3" style="v"/>شب «عيد پِسَح» فرا رسيد و عيسی با شاگردان خود بر سر سفرهٔ شام نشست. عيسی می‌دانست كه اين آخرين شب عمر او بر زمين است و بزودی نزد خدای پدر به آسمان باز خواهد گشت، بنابراين محبت خود را به كمال به شاگردانش نشان داد. شيطان كه يهودای اِسخريوطی (پسر شمعون) را از قبل فريب داده بود تا به عيسی خيانت كند، در وقت شام به فكر او انداخت تا در همان شب نقشهٔ خود را عملی سازد.</para>
  <para style="p">عيسی می‌دانست كه خدا اختيار همه چيز را به دست او سپرده است و از نزد خدا آمده و بار ديگر به نزد او باز می‌گردد. <verse number="4" style="v"/>پس، از سر شام برخاست، لباس خود را درآورد، حوله‌ای به كمر بست، <verse number="5" style="v"/>آب در لگن ريخت و به شستن پايهای شاگردان و خشک كردن آنها با حوله پرداخت. <verse number="6" style="v"/>وقتی به شمعون پطرس رسيد، پطرس به او گفت: «استاد، شما نبايد پايهای ما را بشوييد.»</para>
  <para style="p">
    <verse number="7" style="v"/>عيسی جواب داد: «اكنون علت كار مرا درک نمی‌كنی؛ ولی يک روز خواهی فهميد.»</para>
  <para style="p">
    <verse number="8" style="v"/>پطرس باز اصرار كرد: «نه، هرگز نمی‌گذارم شما پاهای مرا بشوييد.»</para>
  <para style="p">عيسی فرمود: «اگر نگذاری، رابطه‌مان قطع می‌شود.»</para>
  <para style="p">
    <verse number="9" style="v"/>پطرس با عجله گفت: «پس حالا كه اينطور است، نه فقط پا، بلكه دست و صورتم را نيز بشوييد.»</para>
  <para style="p">
    <verse number="10" style="v"/>عيسی جواب داد: «كسی كه تازه حمام كرده، فقط كافی است كه پايهای خود را بشويد تا تمام بدنش پاكيزه شود. شما نيز پاكيد ولی نه همه.» <verse number="11" style="v"/>چون عيسی می‌دانست چه كسی به او خيانت خواهد كرد؛ از اين جهت گفت كه همهٔ شاگردان پاک نيستند.</para>
  <para style="p">
    <verse number="12" style="v"/>پس از آنكه پاهای شاگردان خود را شست، لباس خود را پوشيد و سر ميز شام نشست و پرسيد: «آيا فهميديد چرا اين كار را كردم؟ <verse number="13" style="v"/>شما مرا استاد و خداوند می‌خوانيد، و درست می‌گوييد چون همينطور نيز هست. <verse number="14" style="v"/>حال، اگر من كه خداوند و استاد شما هستم، پاهای شما را شستم، شما نيز بايد پاهای يكديگر را بشوييد. <verse number="15" style="v"/>من به شما سرمشقی دادم تا شما نيز همينطور رفتار كنيد. <verse number="16" style="v"/>چون مسلماً خدمتكار از اربابش بالاتر نيست و قاصد نيز از فرستنده‌اش مهمتر نمی‌باشد. <verse number="17" style="v"/>در زندگی، سعادت در اين است كه به آنچه می‌دانيد، عمل كنيد.»</para>
  <para style="s1">عيسی خيانت يهودا را پيشگويی می‌كند</para>
  <para style="p">
    <verse number="18" style="v"/>«اين را به همهٔ شما نمی‌گويم، چون تک‌تک شما را كه انتخاب كرده‌ام، خوب می‌شناسم. كتاب آسمانی می‌گويد: ”كسی كه با من نان خورده است، به من خيانت می‌كند.“ و اين همين الان واقع می‌شود. <verse number="19" style="v"/>اين را به شما می‌گويم تا وقتی واقع شد، به من ايمان بياوريد. <verse number="20" style="v"/>بدانيد كه هر کس فرستاده‌ء مرا قبول كند، مرا پذيرفته است و آنكه مرا قبول كند فرستنده‌ء من يعنی خدای پدر را پذيرفته است.»</para>
  <para style="p">
    <verse number="21" style="v"/>پس از اين سخن، عيسی به شدت محزون شد و با دلی شكسته گفت: «حقيقت اين است كه يكی از شما به من خيانت خواهد كرد.»</para>
  <para style="p">
    <verse number="22" style="v"/>شاگردان مات و مبهوت به يكديگر نگاه می‌كردند و در حيرت بودند كه عيسی اين را درباره چه كسی می‌گويد. <verse number="23" style="v"/>شاگردی كه معمولاً سر رو سينهٔ عيسی می‌گذاشت و عيسی او را بسيار محبت می‌نمود، كنار عيسی نشسته بود. <verse number="24" style="v"/>شمعون پطرس به او اشاره كرد تا بپرسد كيست كه دست به چنين كار وحشتناكی می‌زند. <verse number="25" style="v"/>پس، آن شاگرد به عيسی نزديكتر شد و پرسيد: «خداوندا، آن شخص كيست؟»</para>
  <para style="p">
    <verse number="26" style="v"/>فرمود: «آن كسی است كه يک لقمه می‌گيرم و به او می‌دهم.» آنگاه لقمه‌ای گرفت و آن را به يهودا پسر شمعون اسخريوطی داد. <verse number="27" style="v"/>به محض اينكه لقمه از گلوی يهودا پايين رفت، شيطان داخل او شد.</para>
  <para style="p">پس عيسی به او فرمود: «عجله كن و كار را به پايان برسان!» <verse number="28" style="v"/>هيچكس به هنگام شام منظور عيسی را نفهميد. <verse number="29" style="v"/>فقط بعضی گمان كردند كه چون پول دست يهودا بود، عيسی به او دستور داد كه برود و خوراک بخرد و يا چيزی به فقرا بدهد.</para>
  <para style="p">
    <verse number="30" style="v"/>يهودا لقمه را خورد و فوراً برخاست و در تاريكی شب بيرون رفت.</para>
  <para style="s1">عيسی انکار پطرس را پيشگويی می‌کند</para>
  <para style="p">
    <verse number="31" style="v"/>به محض اينكه يهودا از اتاق خارج شد، عيسی فرمود: «وقت من تمام شده است. بزودی جلال خدا مرا فرا خواهد گرفت و آنچه برای من پيش می‌آيد، باعث جلال و ستايش خدا خواهد شد. <verse number="32" style="v"/>خدا نيز بزودی بزرگی و جلال خود را به من خواهد داد. <verse number="33" style="v"/>ای فرزندان من كه برايم بسيار عزيز هستيد، چقدر اين لحظات كوتاهند. بزودی بايد شما را بگذارم و بروم. آنگاه همانطور كه به سران قوم يهود گفتم، همه جا به دنبال من خواهيد گشت، اما مرا نخواهيد يافت و نخواهيد توانست به جايی كه می‌روم، بياييد.</para>
  <para style="p">
    <verse number="34" style="v"/>«پس حال، دستوری تازه به شما می‌دهم: يكديگر را دوست بداريد همانگونه كه من شما را دوست می‌دارم. <verse number="35" style="v"/>محبت شما به يكديگر، به جهان ثابت خواهد كرد كه شما شاگردان من می‌باشيد.»</para>
  <para style="p">
    <verse number="36" style="v"/>شمعون پطرس پرسيد: «استاد، شما كجا می‌خواهيد برويد؟»</para>
  <para style="p">عيسی جواب داد: «حال، نمی‌توانی با من بيايی، ولی بعد به دنبالم خواهی آمد.»</para>
  <para style="p">
    <verse number="37" style="v"/>پطرس پرسيد: «استاد، چرا نمی‌توانم حالا بيايم؟ من حتی حاضرم جانم را فدای شما كنم.»</para>
  <para style="p">
    <verse number="38" style="v"/>عيسی جواب داد: «تو جانت را فدای من می‌كنی؟ همين امشب پيش از بانگ خروس، سه بار مرا انكار كرده، خواهی گفت كه مرا نمی‌شناسی.»</para>
  <chapter number="14" style="c"/>
  <para style="s1">آخرين سخنان عيسی</para>
  <para style="p">
    <verse number="1" style="v"/>«خاطرتان آسوده باشد. شما كه به خدا ايمان داريد، به من نيز ايمان داشته باشيد. <verse number="2-3" style="v"/>نزد پدر من خدا، مکان بسيار است. من می‌روم تا آن مکان را برای شما آماده كنم. وقتی همه چيز آماده شد، باز خواهم گشت و شما را خواهم برد، تا جايی كه من هستم شما نيز باشيد. اگر غير از اين بود، به طور واضح به شما می‌گفتم.</para>
  <para style="p">
    <verse number="4" style="v"/>«شما می‌دانيد من كجا می‌روم و می‌دانيد چگونه به آنجا بياييد.»</para>
  <para style="p">
    <verse number="5" style="v"/>توما گفت: «نه، نمی‌دانيم، ما اصلاً خبر نداريم شما كجا می‌رويد؛ پس چطور می‌توانيم راه را پيدا كنيم؟»</para>
  <para style="p">
    <verse number="6" style="v"/>عيسی به او فرمود: «راه منم، راستی منم، زندگی منم. هيچكس نمی‌تواند به خدا برسد مگر به‌وسیلهٔ من.</para>
  <para style="p">
    <verse number="7" style="v"/>«اگر می‌دانستيد من كيستم، آنگاه می‌دانستيد پدرم كيست. اما از حالا به بعد، او را می‌شناسيد و او را ديده‌ايد.»</para>
  <para style="p">
    <verse number="8" style="v"/>فيليپ گفت: «خداوندا، پدر را به ما نشان دهيد كه همين برای ما كافی است.»</para>
  <para style="p">
    <verse number="9" style="v"/>عيسی جواب داد: «فيليپ، آيا بعد از تمام اين مدتی كه با شما بوده‌ام، هنوز هم نمی‌دانی من كيستم؟ هر كه مرا ببيند، خدای پدر را ديده است. پس ديگر چرا می‌خواهی او را ببينی؟ <verse number="10" style="v"/>آيا ايمان نداری كه من در خدای پدر هستم و او در من است؟ سخنانی كه می‌گويم، از خودم نيست بلكه از پدر من خداست كه در من ساكن است؛ و اوست كه اين كارها را می‌كند. <verse number="11" style="v"/>فقط ايمان داشته باش كه من در خدای پدر هستم و او در من است؛ و گرنه به خاطر اين معجزات بزرگ كه از من ديده‌ای، به من ايمان آور. <verse number="12" style="v"/>اينكه می‌گويم عين حقيقت است: هر كه به من ايمان بياورد، می‌تواند همان كارهايی را بكند كه من كرده‌ام و حتی بزرگتر از اينها نيز بكند، چون من نزد پدرم باز می‌گردم. <verse number="13" style="v"/>شما می‌توانيد به نام من، هر چيزی از خدا درخواست كنيد، و من آن را به شما خواهم داد. چون من كه فرزند خدا هستم هر چه برای شما انجام دهم، باعث بزرگی و جلال خدا خواهد شد. <verse number="14" style="v"/>بلی، به نام من هر چه لازم داريد بخواهيد تا به شما عطا كنم.</para>
  <para style="s1">عيسی وعده روح‌القدس را می‌دهد</para>
  <para style="p">
    <verse number="15" style="v"/>«اگر مرا دوست داريد، آنچه می‌گويم اطاعت كنيد. <verse number="16" style="v"/>و من از پدرم درخواست خواهم كرد تا پشتيبان و تسلی‌بخش ديگری به شما عطا نمايد كه هميشه با شما بماند. <verse number="17" style="v"/>اين پشتيبان و تسلی‌بخش همان روح‌القدس است كه شما را با تمام حقايق آشنا خواهد كرد. مردم دنيا به او دسترسی ندارند، چون نه در جستجوی او هستند و نه او را می‌شناسند. ولی شما در جستجوی او هستيد و او را می‌شناسيد، چون او هميشه با شماست و در وجودتان خواهد بود.</para>
  <para style="p">
    <verse number="18" style="v"/>«در طوفانهای زندگی، شما را يتيم و بی‌سرپرست نخواهم گذاشت و به كمک شما خواهم آمد. <verse number="19" style="v"/>برای مدت كوتاهی از اين دنيا خواهم رفت ولی حتی در آن هنگام نيز با شما خواهم بود، زيرا دوباره زنده خواهم شد و چون من زنده‌ام شما نيز خواهيد زيست. <verse number="20" style="v"/>وقتی زندگی را از سر گيرم، خواهيد دانست كه من در خدای پدر هستم و شما در من هستيد و من نيز در شما هستم. <verse number="21" style="v"/>كسی مرا دوست دارد كه آنچه می‌گويم اطاعت كند؛ و چون مرا دوست دارد، پدرم خدا نيز او را دوست خواهد داشت و من نيز او را دوست خواهم داشت و خود را به او نشان خواهم داد.»</para>
  <para style="p">
    <verse number="22" style="v"/>يكی از شاگردان او به اسم يهودا (البته نه يهودای اِسخريوطی) پرسيد: «ای استاد، چرا خود را فقط به شاگردانتان نشان می‌دهيد ولی به مردم دنيا نشان نمی‌دهيد؟»</para>
  <para style="p">
    <verse number="23" style="v"/>عيسی جواب داد: «من خود را فقط به كسانی نشان می‌دهم كه مرا دوست می‌دارند و هر چه می‌گويم اطاعت می‌كنند. پدرم خدا نيز ايشان را دوست دارد و ما نزد ايشان آمده، با ايشان زندگی خواهيم كرد. <verse number="24" style="v"/>اگر كسی مرا دوست نداشته باشد، كلام مرا اطاعت نخواهد كرد. سخنانی كه می‌شنويد، از من نيست، بلكه از پدری است كه مرا فرستاده است. <verse number="25" style="v"/>اين چيزها را اكنون كه با شما هستم، می‌گويم. <verse number="26" style="v"/>ولی وقتی پدر ”تسلی‌بخش“ را به جای من فرستاد، منظورم همان روح‌القدس است، او همه چيز را به شما تعليم خواهد داد؛ در ضمن هر چه من به شما گفته‌ام، به يادتان خواهد آورد.</para>
  <para style="p">
    <verse number="27" style="v"/>«من هديه‌ای نزد شما می‌گذارم و می‌روم. اين هديه، آرامش فكر و دل است. آرامشی كه من به شما می‌دهم، مانند آرامش‌های دنيا بی‌دوام و زودگذر نيست. پس آسوده‌خاطر باشيد! نترسيد! <verse number="28" style="v"/>فراموش نكنيد چه گفتم؛ گفتم كه می‌روم و زود باز می‌گردم. اگر واقعاً مرا دوست داشته باشيد، از اين خبر شاد خواهيد شد، چون نزد پدرم خدا می‌روم كه از من بزرگتر است. <verse number="29" style="v"/>من همه چيز را از پيش به شما گفتم تا وقتی واقع می‌شود، به من ايمان آوريد.</para>
  <para style="p">
    <verse number="30" style="v"/>«ديگر فرصت زيادی نمانده است تا باز با شما سخن گويم، زيرا شيطان كه فرمانروای اين دنياست، نزديک می‌شود. البته در برابر من هيچ قدرتی ندارد. <verse number="31" style="v"/>من آزادانه آنچه ”پدر“ از من می‌خواهد می‌كنم تا مردم دنيا بدانند كه من چقدر پدرم خدا را دوست دارم.</para>
  <para style="p">«برخيزيد از اينجا برويم.»</para>
  <chapter number="15" style="c"/>
  <para style="s1">عيسی به شاگردان تعليم می‌دهد كه با او پيوند داشته باشند</para>
  <para style="p">
    <verse number="1" style="v"/>«من تاک حقيقی هستم و پدرم باغبان است. <verse number="2" style="v"/>او هر شاخه‌ای را كه ميوه ندهد، می‌بُرَد و شاخه‌هايی را كه ميوه می‌دهند، اصلاح می‌كند تا ميوهٔ بيشتری بدهند. <verse number="3" style="v"/>به‌وسیلهٔ احكامی كه به شما دادم، خدا شما را اصلاح و پاک كرده است تا قویتر و مفيدتر باشيد. <verse number="4" style="v"/>در من بمانيد و بگذاريد من هم در شما بمانم. زيرا وقتی شاخه از درخت جدا شود، ديگر نمی‌تواند ميوه بدهد. شما نيز جدا از من نمی‌توانيد بارور و مفيد باشيد.</para>
  <para style="p">
    <verse number="5" style="v"/>«بله، من تاک هستم، شما نيز شاخه‌های من. هر كه در من بماند و من نيز در او، ميوهٔ فراوان می‌دهد، چون جدا از من هيچ كاری از شما ساخته نيست. <verse number="6" style="v"/>اگر كسی از من جدا شود، مانند شاخه‌ای بيفايده آن را می‌بُرَند، دور می‌اندازند و آن شاخه خشكيده می‌شود؛ سپس، آن را با ساير شاخه‌ها جمع می‌كنند و در آتش می‌سوزانند. <verse number="7" style="v"/>ولی اگر در من بمانيد و از كلام من اطاعت كنيد، هر چه بخواهيد به شما داده خواهد شد. <verse number="8" style="v"/>شاگردان واقعی من محصول فراوان می‌دهند و اين، باعث بزرگی و جلال پدرم خدا می‌شود.</para>
  <para style="p">
    <verse number="9" style="v"/>«همانطور كه پدر مرا دوست دارد، من نيز شما را دوست دارم، پس در محبت من بمانيد. <verse number="10" style="v"/>اگر از كلام من اطاعت نماييد، در محبت من خواهيد ماند، درست همانگونه كه من از احكام پدرم اطاعت می‌نمايم و در محبت او می‌مانم. <verse number="11" style="v"/>اين را گفتم تا شما نيز از شادی من لبريز شويد؛ بلی، تا مالامال از خوشی گرديد. <verse number="12" style="v"/>از شما می‌خواهم كه به همان اندازه كه من شما را دوست می‌دارم، شما نيز يكديگر را دوست بداريد. <verse number="13" style="v"/>بزرگترين محبتی كه شخص می‌تواند در حق دوستانش بكند، اين است كه جان خود را در راه ايشان فدا سازد. محبت را بايد اينچنين سنجيد. <verse number="14" style="v"/>و شما دوستان منيد اگر آنچه می‌گويم اطاعت كنيد. <verse number="15" style="v"/>ديگر شما را ”بنده“ نمی‌خوانم، چون معمولاً بنده مورد اعتماد اربابش نيست. من شما را ”دوستان خود“ می‌خوانم، به اين دليل كه به شما اعتماد كرده، هر چه پدرم به من گفته است، همه را به شما گفته‌ام.</para>
  <para style="s1">عيسی از نفرت مردم دنيا سخن می‌گويد</para>
  <para style="p">
    <verse number="16" style="v"/>«شما مرا برنگزيديد، من شما را برگزيدم و شما را فرستادم كه برويد و دائم ميوه‌های خوب بياوريد تا هر چه می‌خواهيد، با بردن نام من، از پدرم خدا بگيريد. <verse number="17" style="v"/>از شما می‌خواهم كه يكديگر را دوست بداريد، <verse number="18" style="v"/>چون مردم دنيا از شما نفرت خواهند داشت. اما بدانيد كه پيش از اينكه از شما نفرت كنند، از من نفرت داشته‌اند. <verse number="19" style="v"/>اگر به دنيا دل می‌بستيد، دنيا شما را دوست می‌داشت. ولی شما به آن دل نبسته‌ايد، چون من شما را از ميان مردم دنيا جدا كرده‌ام. به همين دليل از شما نفرت دارند. <verse number="20" style="v"/>آيا به خاطر داريد چه گفتم؟ مقام خدمتكار از اربابش بالاتر نيست. پس اگر مرا اذيت كردند، شما را نيز اذيت خواهند كرد و اگر به سخنان من گوش ندادند، به سخنان شما نيز گوش نخواهند داد. <verse number="21" style="v"/>مردم دنيا شما را آزار و اذيت خواهند كرد، از این رو كه شما از آن منيد و همچنين به اين دليل كه خدا را نمی‌شناسند، خدايی كه مرا فرستاده است.</para>
  <para style="p">
    <verse number="22" style="v"/>«اگر من به دنيا نمی‌آمدم و با مردم سخن نمی‌گفتم، تقصيری نمی‌داشتند. ولی حال كه آمده‌ام، ديگر برای گناهانشان عذر و بهانه‌ای ندارند. <verse number="23" style="v"/>هر كه از من نفرت دارد، از پدرم نيز نفرت دارد. <verse number="24" style="v"/>اگر من در مقابل چشمان اين مردم كارهايی نكرده بودم كه غير از من كسی تا به حال نكرده بود، بی‌تقصير می‌بودند؛ ولی اينک حتی با ديدن تمام اين معجزات، باز از من و از پدرم نفرت دارند؛ <verse number="25" style="v"/>و با اين كارشان پيشگويی تورات را درباره مسيح عملی می‌كنند كه می‌گويد: بی‌جهت از من نفرت دارند.</para>
  <para style="p">
    <verse number="26" style="v"/>«اما من آن روح تسلی‌بخش را به كمک شما خواهم فرستاد. او سرچشمه‌ء تمام حقايق است و از طرف ”پدرم“ آمده، دربارهٔ من همه چيز را به شما خواهد گفت. <verse number="27" style="v"/>شما نيز بايد دربارهٔ من با تمام مردم صحبت كنيد، چون از ابتدا با من بوده‌ايد.»</para>
  <chapter number="16" style="c"/>
  <para style="p">
    <verse number="1" style="v"/>«اين امور را از هم اكنون به شما می‌گويم تا وقتی با مشكلات روبرو می‌شويد، ايمانتان را از دست ندهيد. <verse number="2" style="v"/>شما را از عبادتگاه‌ها بيرون خواهند راند و حتی زمانی فرا خواهد رسيد كه مردم شما را خواهند كشت به خيال اينكه خدا را خدمت می‌كنند. <verse number="3" style="v"/>به اين علت با شما اينچنين رفتار خواهند كرد كه نه خدا را می‌شناسند، و نه مرا. <verse number="4" style="v"/>پس در آن موقع به ياد داشته باشيد كه خبر تمام اين پيش‌آمدها را از قبل به شما دادم. علت اينكه اين موضوع را زودتر به شما نگفتم اين است كه خودم با شما بودم.</para>
  <para style="s1">کار روح‌القدس</para>
  <para style="p">
    <verse number="5" style="v"/>«ولی اكنون نزد كسی می‌روم كه مرا فرستاد. اما گويی هيچيک از شما علاقه ندارد كه بداند منظور من از اين رفتن و آمدن چيست. حتی تعجب هم نمی‌كنيد؛ <verse number="6" style="v"/>در عوض غمگين و محزونيد. <verse number="7" style="v"/>رفتن من به نفع شماست، چون اگر نروم، آن روح تسلی‌بخش نزد شما نخواهد آمد. ولی اگر بروم او خواهد آمد، زيرا خودم او را نزد شما خواهم فرستاد. <verse number="8-11" style="v"/>وقتی او بيايد دنيا را متوجهٔ اين سه نكته خواهد كرد: نخست آنكه مردم همه گناهكار و محكومند، چون به من ايمان ندارند. دوم آنكه پدر خوب و مهربان من خدا، حاضر است مردم را ببخشد، چون من به نزد او می‌روم و ديگر مرا نخواهيد ديد و برای ايشان شفاعت می‌كنم. سوم آنكه نجات برای همه مهيا شده، نجات از غضب و كيفر خدا، چون فرمانروای اين دنيا يعنی شيطان محكوم شده است.</para>
  <para style="p">
    <verse number="12" style="v"/>«بسيار چيزهای ديگر دارم كه بگويم، ولی افسوس كه حال نمی‌توانيد بفهميد. <verse number="13" style="v"/>ولی وقتی روح‌القدس كه سرچشمه‌ء همهٔ راستی‌ها است بيايد، تمام حقيقت را به شما آشكار خواهد ساخت. زيرا نه از جانب خود، بلكه هر چه از من شنيده است خواهد گفت. او از آينده نيز شما را باخبر خواهد ساخت. <verse number="14" style="v"/>او جلال و بزرگی مرا به شما نشان خواهد داد و با اين كار باعث عزت و احترام من خواهد شد. <verse number="15" style="v"/>تمام بزرگی و جلال پدرم خدا از آن من است. وقتی گفتم جلال و بزرگی مرا به شما نشان می‌دهد، منظورم همين بود.</para>
  <para style="s1">غم به شادی تبديل خواهد شد</para>
  <para style="p">
    <verse number="16" style="v"/>«بزودی خواهم رفت و ديگر مرا نخواهيد ديد. ولی بعد از مدت كوتاهی باز می‌گردم و دوباره مرا خواهيد ديد!»</para>
  <para style="p">
    <verse number="17" style="v"/>بعضی از شاگردان او از يكديگر پرسيدند: «استاد چه می‌گويد؟ منظورش از اين سخن چيست كه می‌گويد: ديگر مرا نخواهيد ديد، ولی بعد از مدت كوتاهی دوباره مرا خواهيد ديد؟ <verse number="18" style="v"/>منظورش از ”نزد پدر می‌روم“ چيست؟»</para>
  <para style="p">
    <verse number="19" style="v"/>عيسی متوجه شد كه شاگردان می‌خواهند از او سؤال كنند. پس فرمود: «می‌پرسيد منظورم چيست كه گفتم: ديگر مرا نخواهيد ديد، ولی بعد از مدت كوتاهی خواهيد ديد؟ <verse number="20" style="v"/>مردم دنيا از رفتن من خوشحال خواهند شد ولی شما محزون خواهيد گرديد و گريه خواهيد كرد. ولی وقتی دوباره مرا ببينيد، گريهٔ شما تبديل به شادی خواهد شد. <verse number="21" style="v"/>همچون زنی كه درد می‌كشد تا نوزادی به دنيا آورد؛ ولی بعد از زايمان، رنج او به شادی تبديل می‌شود و درد را فراموش می‌كند، زيرا انسان جديدی به دنيا آورده است. <verse number="22" style="v"/>شما نيز اكنون غمگين می‌باشيد، ولی دوباره شما را خواهم ديد. آنگاه شاد خواهيد شد و كسی نمی‌تواند آن شادی را از شما بگيرد. <verse number="23" style="v"/>در آن موقع ديگر از من چيزی نخواهيد خواست، چون واقعاً می‌توانيد مستقيم نزد پدر برويد، و به نام من، هر چه می‌خواهيد از او دريافت كنيد. <verse number="24" style="v"/>تا به حال به نام من چيزی نخواسته‌ايد. بخواهيد تا بيابيد و شاد شويد و شادی‌تان كامل گردد.</para>
  <para style="p">
    <verse number="25" style="v"/>«اين چيزها را با مَثَلها به شما گفتم. ولی وقتی می‌رسد كه ديگر به اين كار احتياج نخواهد بود و همه چيز را به روشنی دربارهٔ پدرم خدا به شما خواهم گفت. <verse number="26" style="v"/>آنگاه به نام من درخواستهايتان را به حضور پدر خواهيد آورد. البته لازم نيست كه من سفارش شما را به پدر بكنم تا آنچه می‌خواهيد به شما بدهد؛ <verse number="27" style="v"/>زيرا خود پدر، شما را دوست دارد چونكه شما مرا دوست داريد و ايمان داريد كه من از نزد پدرم آمده‌ام. <verse number="28" style="v"/>بلی، من از نزد پدرم خدا به اين دنيا آمده‌ام، و حال دنيا را می‌گذارم و نزد او باز می‌گردم.»</para>
  <para style="p">
    <verse number="29" style="v"/>شاگردان گفتند: «اكنون آشكارا با ما سخن می‌گوييد و نه با مَثَل. <verse number="30" style="v"/>حالا فهميديم كه شما همه چيز را می‌دانيد و احتياج نداريد كسی به شما چيزی بگويد. همين برای ما كافی است تا ايمان بياوريم كه شما از نزد خدا آمده‌ايد.»</para>
  <para style="p">
    <verse number="31" style="v"/>عيسی پرسيد: «آيا سرانجام به اين موضوع ايمان آورديد؟ <verse number="32" style="v"/>ولی وقتی می‌رسد، و يا بهتر بگويم همين الان رسيده است كه شما مانند كاه پراكنده می‌شويد و هر كدام به خانه‌تان برمی‌گرديد و مرا تنها می‌گذاريد. ولی من تنها نيستم چون پدرم با من است. <verse number="33" style="v"/>اين چيزها را گفتم تا خيالتان آسوده باشد. در اين دنيا با مشكلات و زحمات فراوان روبرو خواهيد شد؛ با اين حال شجاع باشيد، چون من بر دنيا پيروز شده‌ام.»</para>
  <chapter number="17" style="c"/>
  <para style="s1">دعای عيسی برای شاگردان</para>
  <para style="p">
    <verse number="1" style="v"/>وقتی عيسی سخنان خود را به پايان رساند، به سوی آسمان نگاه كرد و گفت: «پدر، وقت موعود فرا رسيده است. بزرگی و جلال پسرت را آشكار كن تا او نيز جلال و بزرگی را به تو بازگرداند. <verse number="2" style="v"/>زيرا تو اختيار زندگی تمام مردم دنيا را به دست او سپرده‌ای؛ و او به آن عده‌ای كه به او عطا كرده‌ای، زندگی جاويد می‌بخشد. <verse number="3" style="v"/>و زندگی جاويد از اين راه به دست می‌آيد كه تو را كه خدای واقعی و بی‌نظير هستی و عيسی مسيح را كه به اين جهان فرستاده‌ای، بشناسند.</para>
  <para style="p">
    <verse number="4" style="v"/>«بر روی زمين آنچه را كه به من محول كرده بودی، انجام دادم تا باعث بزرگی و جلال تو شوم. <verse number="5" style="v"/>و حال، ای پدر كه در حضورت ايستاده‌ام، بزرگی و جلال مرا آشكار كن، همان بزرگی و جلالی كه پيش از آفرينش جهان نزد تو داشتم.</para>
  <para style="p">
    <verse number="6" style="v"/>«من تو را به اين شاگردان شناساندم. ايشان در دنيا بودند و تو ايشان را به من بخشيدی. در واقع هميشه از آن تو بودند و تو ايشان را به من دادی؛ و هر چه به ايشان گفتم اطاعت كردند. <verse number="7" style="v"/>حال، می‌دانند كه هر چه من دارم، هديهٔ توست. <verse number="8" style="v"/>هر دستوری به من دادی، به ايشان دادم و ايشان قبول كردند و دانستند كه من از نزد تو به اين جهان آمده‌ام و ايمان دارند كه تو مرا فرستاده‌ای.</para>
  <para style="p">
    <verse number="9" style="v"/>«من برای مردم دنيا دعا نمی‌كنم بلكه برای اين شاگردان دعا می‌كنم كه به دست من سپرده‌ای، چون از آن تو هستند. <verse number="10" style="v"/>هر چه از آن من باشد متعلق به تو نيز هست، و هر چه از آن تو باشد متعلق به من هم می‌باشد. از اين جهت، ايشان باعث افتخار و سربلندی منند. <verse number="11" style="v"/>بزودی من اين جهان را گذاشته، نزد تو خواهم آمد، ولی ايشان همين جا می‌مانند. پس ای پدر مقدس، اين شاگردان را كه به دست من سپرده‌ای، با توجهات پدرانه‌ات حفظ فرما تا مانند من و تو با هم يكی باشند و هيچيک از ايشان از دست نرود. <verse number="12" style="v"/>تا وقتی كه در اين دنيا بودم، با قدرت تو از ايشان خوب مواظبت كردم و تمام كسانی را كه به من سپردی، حفظ نمودم به طوری كه هيچكدام از دست نرفت، مگر آن پسر جهنمی كه كتاب آسمانی دربارهٔ او پيشگويی كرده بود.</para>
  <para style="p">
    <verse number="13" style="v"/>«و حال، نزد تو می‌آيم. تا وقتی كه با آنان بودم، چيزهای بسيار به ايشان گفتم تا از خوشی من لبريز باشند. <verse number="14" style="v"/>احكام تو را به ايشان دادم. دنيا از آنان نفرت دارد، زيرا آنان به اين دنيا تعلق ندارند، چنانكه من ندارم. <verse number="15" style="v"/>نمی‌خواهم كه ايشان را از دنيا ببری، بلكه می‌خواهم آنان را از قدرت شيطان حفظ كنی. <verse number="16" style="v"/>ايشان نيز مانند من از اين دنيا نيستند. <verse number="17" style="v"/>كلام راستی خود را به آنان بياموز تا پاک و مقدس شوند. <verse number="18" style="v"/>همانطور كه تو مرا به اين جهان فرستادی، من نيز ايشان را به ميان مردم می‌فرستم. <verse number="19" style="v"/>من خود را وقف آنان كرده‌ام تا در راستی و پاكی رشد كنند.</para>
  <para style="p">
    <verse number="20" style="v"/>«من فقط برای اين شاگردان دعا نمی‌كنم؛ برای ايمانداران آينده نيز دعا می‌كنم كه به‌وسیلهٔ شهادت ايشان به من ايمان خواهند آورد. <verse number="21" style="v"/>برای تک‌تک ايشان دعا می‌كنم تا همه با هم يكدل و يكرأی باشند، همانطور كه ای پدر، من و تو با هم يكی هستيم؛ تا همچنانكه تو در منی، و من در تو ايشان نيز با ما يک باشند، تا از اين راه مردم جهان ايمان آورند كه تو مرا فرستاده‌ای.</para>
  <para style="p">
    <verse number="22" style="v"/>«جلالی را كه به من بخشيدی به ايشان داده‌ام، تا آنان نيز مانند ما يكی گردند. <verse number="23" style="v"/>من در ايشان و تو در من، تا به اين ترتيب ايشان نيز به تمام معنا با هم يكی باشند، و مردم دنيا بدانند كه تو مرا فرستاده‌ای و بفهمند كه ايشان را دوست داری، به همان اندازه كه مرا دوست داری. <verse number="24" style="v"/>پدر، می‌خواهم همهٔ آنانی كه به من ايمان می‌آورند، در آينده با من باشند تا از نزديک بزرگی و جلال مرا ببينند. تو به من جلال دادی، چون حتی پيش از آفرينش جهان مرا دوست می‌داشتی.</para>
  <para style="p">
    <verse number="25" style="v"/>«ای پدر خوب و مهربان، مردم جهان تو را نمی‌شناسند ولی من تو را می‌شناسم و اين شاگردان می‌دانند كه تو مرا فرستاده‌ای. <verse number="26" style="v"/>من تو را به ايشان شناساندم و باز هم خواهم شناسانيد تا آن محبت بی‌پايانی كه تو نسبت به من داری در ايشان بوجود آيد و من نيز در ايشان باشم.»</para>
  <chapter number="18" style="c"/>
  <para style="s1">دستگيری و محاكمهٔ عيسی</para>
  <para style="p">
    <verse number="1" style="v"/>پس از پايان دعا، عيسی با شاگردانش به يک باغ زيتون واقع در آن سوس درهٔ «قدرون» رفت. <verse number="2" style="v"/>يهودای خائن نيز آن محل را می‌شناخت، زيرا عيسی و شاگردانش بارها در آنجا گرد آمده بودند.</para>
  <para style="p">
    <verse number="3" style="v"/>پس يهودا به همراه سربازان و محافظين مخصوص خانهٔ خدا كه كاهنان اعظم و فريسيان در اختيارش گذاشته بودند، با اسلحه و مشعلها و چراغها وارد باغ شدند.</para>
  <para style="p">
    <verse number="4" style="v"/>عيسی با اينكه می‌دانست چه سرنوشتی در انتظار اوست، جلو رفت و از ايشان پرسيد: «چه كسی را می‌خواهيد؟»</para>
  <para style="p">
    <verse number="5" style="v"/>جواب دادند: «عيسای ناصری!»</para>
  <para style="p">عيسی فرمود: «من خودم هستم!» وقتی عيسی اين را می‌گفت يهودا نيز آنجا ايستاده بود. <verse number="6" style="v"/>به محض اينكه گفت من خودم هستم، همه عقب‌عقب رفتند و بر زمين افتادند.</para>
  <para style="p">
    <verse number="7" style="v"/>عيسی باز از ايشان پرسيد: «چه كسی را می‌خواهيد؟»</para>
  <para style="p">باز جواب دادند: «عيسای ناصری را.»</para>
  <para style="p">
    <verse number="8" style="v"/>فرمود: «من كه گفتم خودم هستم. اگر مرا می‌خواهيد، بگذاريد اينها بروند.» <verse number="9" style="v"/>او اين كار را كرد تا مطابق دعای آن شب خود عمل كرده باشد كه فرمود: «تمام كسانی را كه به من سپردی حفظ كردم به طوری كه هيچيک از دست نرفت.»</para>
  <para style="p">
    <verse number="10" style="v"/>در همين وقت، شمعون پطرس شمشير خود را كشيد و گوش راست «ملوک» خدمتكار كاهن اعظم را بريد. <verse number="11" style="v"/>عيسی به پطرس فرمود: «شمشيرت را غلاف كن. آيا جامی را كه پدرم به من داده است، نبايد بنوشم؟»</para>
  <para style="s1">حنا از عيسی بازجويی می‌کند</para>
  <para style="p">
    <verse number="12" style="v"/>آنگاه سربازان و فرماندهان و محافظين مخصوص، عيسی را گرفتند و دستهای او را بستند، <verse number="13" style="v"/>و او را نخست نزد «حنا»، پدر زن «قيافا» كه كاهن اعظم آن سال بود، بردند. <verse number="14" style="v"/>قيافا همان است كه به سران قوم يهود گفت: «بهتر است اين يک نفر فدای همه شود.»</para>
  <para style="s1">نخستين انکار پطرس</para>
  <para style="p">
    <verse number="15" style="v"/>شمعون پطرس و يک شاگرد ديگر نيز دنبال عيسی رفتند. آن شاگرد با كاهن اعظم آشنا بود، پس توانست دنبال عيسی داخل خانهٔ كاهن اعظم شود. <verse number="16" style="v"/>ولی پطرس پشت در ماند، تا اينكه آن شاگرد ديگر آمد و با كنيزی كه دربان آنجا بود، گفتگو كرد و پطرس را با خود به داخل خانه برد. <verse number="17" style="v"/>آن كنيز از پطرس پرسيد: «آيا تو از شاگردان عيسی هستی؟» جواب داد: «نه، نيستم.»</para>
  <para style="p">
    <verse number="18" style="v"/>بيرون، هوا سرد بود. پس خدمتكاران و مأموران، آتشی درست كردند و دور آن جمع شدند. پطرس نيز به ميان ايشان رفت تا خود را گرم كند.</para>
  <para style="s1">کاهن اعظم از عيسی بازجويی می‌کند</para>
  <para style="p">
    <verse number="19" style="v"/>در داخل، كاهن اعظم، از عيسی دربارهٔ شاگردان و تعاليم او سؤالاتی كرد. <verse number="20" style="v"/>عيسی جواب داد: «همه می‌دانند كه من چه تعليمی می‌دهم. آشكارا در عبادتگاه‌ها و خانهٔ خدا موعظه كرده‌ام؛ تمام سران قوم سخنان مرا شنيده‌اند و به كسی مخفيانه چيزی نگفته‌ام. <verse number="21" style="v"/>چرا اين سؤال را از من می‌كنی؟ از كسانی بپرس كه سخنانم را شنيده‌اند. عده‌ای از ايشان اينجا حاضرند و می‌دانند من چه گفته‌ام.»</para>
  <para style="p">
    <verse number="22" style="v"/>وقتی اين را گفت، يكی از سربازان كه آنجا ايستاده بود، به عيسی سيلی زد و گفت: «به كاهن اعظم اينطور جواب می‌دهی؟»</para>
  <para style="p">
    <verse number="23" style="v"/>عيسی جواب داد: «اگر سخنی ناراست گفته‌ام، آن را ثابت كن. ولی اگر سخنم راست است، چرا سيلی می‌زنی؟»</para>
  <para style="p">
    <verse number="24" style="v"/>سپس «حنا» عيسی را دست بسته، نزد «قيافا» فرستاد كه او نيز كاهن اعظم بود.</para>
  <para style="s1">دومين و سومين انکار پطرس</para>
  <para style="p">
    <verse number="25" style="v"/>در حالی كه شمعون پطرس در كنار آتش ايستاده بود و خود را گرم می‌كرد، يک نفر ديگر از او پرسيد: «تو از شاگردان او نيستی؟»</para>
  <para style="p">جواب داد: «البته كه نيستم.»</para>
  <para style="p">
    <verse number="26" style="v"/>يكی از خدمتكاران كاهن اعظم كه از خويشان كسی بود كه پطرس گوشش را بريده بود، گفت: «مگر من خودم تو را در باغ با عيسی نديدم؟»</para>
  <para style="p">
    <verse number="27" style="v"/>باز پطرس حاشا كرد. همان لحظه خروس بانگ زد.</para>
  <para style="s1">محاکمه عيسی در حضور پيلاطوس</para>
  <para style="p">
    <verse number="28" style="v"/>نزديک صبح، بازجويی از عيسی تمام شد. پس قيافا او را به كاخ فرماندار رومی فرستاد. يهوديان برای اينكه نجس نشوند، داخل كاخ نشدند، چون اگر داخل می‌شدند ديگر نمی‌توانستند در مراسم «عيد پِسَح» و مراسم قربانی شركت كنند. <verse number="29" style="v"/>پس فرماندار رومی كه نامش «پيلاطوس» بود، بيرون آمد و پرسيد: «اتهام اين شخص چيست؟ از دست او چه شكايت داريد؟»</para>
  <para style="p">
    <verse number="30" style="v"/>جواب دادند: «اگر مجرم نبود، دستگيرش نمی‌كرديم.» <verse number="31" style="v"/>پيلاطوس گفت: «پس او را ببريد و مطابق قوانين مذهبی خودتان محاكمه كنيد.»</para>
  <para style="p">گفتند: «ما می‌خواهيم او بر صليب اعدام شود و لازم است كه دستور اين كار را شما بدهيد.»</para>
  <para style="p">
    <verse number="32" style="v"/>اين مطابق پيشگويی خود عيسی بود كه فرموده بود به چه ترتيبی بايد بميرد.</para>
  <para style="p">
    <verse number="33" style="v"/>پيلاطوس به داخل كاخ برگشت و دستور داد عيسی را نزد او بياورند. آنگاه از او پرسيد: «آيا تو پادشاه يهود هستی؟»</para>
  <para style="p">
    <verse number="34" style="v"/>عيسی پرسيد: «منظورت از ”پادشاه“ آن است كه شما رومی‌ها می‌گوييد يا پادشاهی كه يهوديان منتظر ظهورش هستند؟»</para>
  <para style="p">
    <verse number="35" style="v"/>پيلاطوس گفت: «مگر من يهودی هستم كه اين چيزها را از من می‌پرسی؟ قوم خودت و كاهنانشان تو را اينجا آورده‌اند. چه كرده‌ای؟»</para>
  <para style="p">
    <verse number="36" style="v"/>عيسی فرمود: «من يک پادشاه دنيوی نيستم. اگر بودم، پيروانم می‌جنگيدند تا در چنگ سران قوم يهود گرفتار نشوم. پادشاهی من متعلق به اين دنيا نيست.»</para>
  <para style="p">
    <verse number="37" style="v"/>پيلاطوس پرسيد: «به هر حال منظورت اين است كه تو پادشاهی؟»</para>
  <para style="p">عيسی فرمود: «بلی، من برای همين منظور متولد شده‌ام، و آمده‌ام تا حقيقت را به دنيا بياورم؛ و تمام كسانی كه حقيقت را دوست دارند از من پيروی می‌كنند.»</para>
  <para style="p">
    <verse number="38" style="v"/>پيلاطوس گفت: «حقيقت چيست؟»</para>
  <para style="p">سپس بيرون رفت و به مردم گفت: «او هيچ جرمی مرتكب نشده است؛ <verse number="39" style="v"/>ولی رسم اينست كه در هر ”عيد پِسَح“ يک زندانی را برای شما آزاد كنم. اگر بخواهيد، حاضرم ”پادشاه يهود“ را آزاد كنم.»</para>
  <para style="p">
    <verse number="40" style="v"/>ولی مردم فرياد زدند: «نه، او را نمی‌خواهيم. باراباس را می‌خواهيم!» (باراباس راهزن بود.)</para>
  <chapter number="19" style="c"/>
  <para style="s1">تلاش نافرجام پيلاطوس برای آزادی عيسی</para>
  <para style="p">
    <verse number="1" style="v"/>آنگاه به دستور پيلاطوس عيسی را شلاق زدند <verse number="2" style="v"/>سربازان از خار تاجی ساختند و بر سر او گذاشتند و يک لباس بلند شاهانهٔ ارغوانی رنگ به او پوشاندند؛ <verse number="3" style="v"/>و او را مسخره كرده، می‌گفتند: «زنده باد پادشاه يهود!» و به او سيلی می‌زدند.</para>
  <para style="p">
    <verse number="4" style="v"/>پيلاطوس باز بيرون رفت و به يهوديان گفت: «اينک او را نزد شما می‌آورم؛ ولی بدانيد كه او بی‌تقصير است.»</para>
  <para style="p">
    <verse number="5" style="v"/>آنگاه عيسی با تاج خار و لباس بلند ارغوانی بيرون آمد. پيلاطوس به مردم گفت: «ببينيد، اين همان شخص است.»</para>
  <para style="p">
    <verse number="6" style="v"/>به محض اينكه چشم كاهنان اعظم و محافظين مخصوص خانهٔ خدا به عيسی افتاد، فرياد زدند: «اعدامش كن! بر صليب اعدامش كن!»</para>
  <para style="p">پيلاطوس گفت: «شما خودتان اعدامش كنيد. چون به نظر من بی‌تقصير است.»</para>
  <para style="p">
    <verse number="7" style="v"/>جواب دادند: «مطابق شريعت ما بايد كشته شود چون ادعا می‌كند كه پسر خداست.»</para>
  <para style="p">
    <verse number="8" style="v"/>وقتی پيلاطوس اين را شنيد بيشتر وحشت كرد. <verse number="9" style="v"/>پس دوباره عيسی را به كاخ خود برد و از او پرسيد: «تو اهل كجايی!» ولی عيسی به او جواب نداد.</para>
  <para style="p">
    <verse number="10" style="v"/>پيلاطوس گفت: «چرا جواب نمی‌دهی؟ مگر نمی‌دانی من قدرت آن را دارم كه تو را آزاد كنم يا اعدام نمايم؟»</para>
  <para style="p">
    <verse number="11" style="v"/>عيسی فرمود: «اگر خدا اين قدرت را به تو نمی‌داد، با من هيچ كاری نمی‌توانستی بكنی. ولی گناه كسانی كه مرا پيش تو آوردند، سنگينتر از گناه توست.»</para>
  <para style="p">
    <verse number="12" style="v"/>پيلاطوس خيلی تلاش كرد تا عيسی را آزاد سازد، ولی سران يهود به او گفتند: «اين شخص ياغی است، چون ادعای پادشاهی می‌كند. پس اگر آزادش كنی، معلوم می‌شود مطيع امپراتور نيستی.»</para>
  <para style="p">
    <verse number="13" style="v"/>با شنيدن اين سخن، پيلاطوس عيسی را بيرون آورد و در محل سنگفرش، بر مسند قضاوت نشست. <verse number="14" style="v"/>ظهر نزديک می‌شد و يک روز نيز بيشتر به عيد پِسَح نمانده بود.</para>
  <para style="p">پيلاطوس به يهوديان گفت: «اين هم پادشاهتان!»</para>
  <para style="p">
    <verse number="15" style="v"/>مردم فرياد زدند: «نابودش كن، نابودش كن! مصلوبش كن!»</para>
  <para style="p">پيلاطوس گفت: «می‌خواهيد پادشاهتان را اعدام كنم؟»</para>
  <para style="p">كاهنان اعظم فرياد زدند: «غير از امپراتور روم، پادشاه ديگری نداريم.»</para>
  <para style="s1">عيسی را مصلوب می‌كنند</para>
  <para style="p">
    <verse number="16" style="v"/>پس پيلاطوس عيسی را در اختيار ايشان گذاشت تا اعدام شود. سربازان او را گرفته، بردند، <verse number="17" style="v"/>و صليب را بر دوشش گذاشتند و از شهر بيرون بردند تا به محلی به نام «جمجمه» رسيدند كه به زبان عبری آن را «جلجتا» می‌گويند. <verse number="18" style="v"/>در آنجا او را با دو نفر ديگر مصلوب كردند يكی اين طرف، يكی آن طرف و عيسی در وسط. <verse number="19" style="v"/>پيلاطوس دستور داد در بالای صليب او نوشته‌ای نصب كنند كه روی آن نوشته شده بود: «عيسای ناصری، پادشاه يهود.» <verse number="20" style="v"/>بسياری آن نوشته را كه به زبان عبری، رومی و يونانی بود خواندند، چون جايی كه عيسی را مصلوب كردند، نزديک شهر بود.</para>
  <para style="p">
    <verse number="21" style="v"/>پس، سران كاهنان به پيلاطوس گفتند: «اين نوشته را عوض كنيد و به جای ”پادشاه يهود“ بنويسيد: ”او گفت كه من پادشاه يهود هستم.“» <verse number="22" style="v"/>پيلاطوس جواب داد: «آنچه نوشته‌ام، نوشته‌ام و تغيير نخواهد كرد.»</para>
  <para style="p">
    <verse number="23" style="v"/>وقتی سربازان عيسی را مصلوب كردند، لباسهای او را بين خود به چهار قسمت تقسيم نمودند؛ ولی وقتی به ردای او رسيدند، ديدند كه يكپارچه بافته شده و درز ندارد. <verse number="24" style="v"/>پس به يكديگر گفتند: «حيف است اين را پاره كنيم. بنابراين قرعه می‌اندازيم تا ببينيم به كه می‌رسد.» و اين مطابق پيشگويی كتاب آسمانی بود كه می‌فرمايد: «لباسهايم را ميان خود تقسيم كردند و بر ردای من قرعه انداختند.» پس سربازان نيز چنين كردند.</para>
  <para style="p">
    <verse number="25" style="v"/>در پای صليب، مريم مادر عيسی، خالهٔ عيسی، مريم زن كلوپا و مريم مجدليه ايستاده بودند. <verse number="26" style="v"/>وقتی عيسی مادر خود را در كنار شاگردی كه دوستش می‌داشت، ديد، به مادر خود گفت: «اين پسر تو باشد.» <verse number="27" style="v"/>و به آن شاگرد نيز فرمود: «او مادر تو باشد.» از آن روز به بعد، آن شاگرد مادر عيسی را به خانهٔ خود برد.</para>
  <para style="s1">جسد عيسی را دفن می‌كنند</para>
  <para style="p">
    <verse number="28" style="v"/>عيسی می‌دانست كه ديگر همه چيز تمام شده است. پس برای اينكه مطابق پيشگويی كتاب آسمانی عمل كرده باشد، فرمود: «تشنه‌ام.» <verse number="29" style="v"/>در آنجا يک كوزه‌ء شراب ترشيده بود. پس اسفنجی در آن فرو كردند و بر سر نی گذاشتند و جلو دهان او بردند.</para>
  <para style="p">
    <verse number="30" style="v"/>وقتی عيسی چشيد، فرمود: «تمام شد!» و سر خود را پايين انداخت و جان سپرد.</para>
  <para style="p">
    <verse number="31" style="v"/>سران قوم يهود نمی‌خواستند جسدها روز بعد كه شنبه و روز اول عيد بود، بالای دار بمانند. بنابراين، از پيلاطوس خواهش كردند كه دستور بدهد ساق پايهای ايشان را بشكنند تا زودتر بميرند و جسدشان را از بالای دار پايين بياورند. <verse number="32" style="v"/>پس سربازان آمدند و ساق پايهای آن دو نفر را كه با عيسی اعدام شده بودند، شكستند. <verse number="33" style="v"/>ولی وقتی به عيسی رسيدند، ديدند كه مرده است. پس ساقهای او را نشكستند. <verse number="34" style="v"/>با اين همه، يكی از سربازان نيزهٔ خود را به پهلوی عيسی فرو كرد كه خون و آب بيرون آمد. <verse number="35" style="v"/>(كسی كه اين وقايع را ديد، آنها را عيناً نوشت تا شما نيز ايمان آوريد. شهادت او راست است و او می‌داند كه حقيقت را می‌گويد.) <verse number="36" style="v"/>كاری كه سربازان كردند، مطابق پيشگويی كتاب آسمانی بود كه می‌فرمايد: «هيچيک از استخوانهای او شكسته نخواهد شد.» <verse number="37" style="v"/>و همچنين «به او نيزه زدند و به تماشای او پرداختند.»</para>
  <para style="s1">خاکسپاری عيسی</para>
  <para style="p">
    <verse number="38" style="v"/>ساعتی بعد، يكی از بزرگان يهود، به نام يوسف كه اهل «رامه» بود و از ترس سران قوم، مخفيانه شاگرد عيسی شده بود، با بی‌باكی به حضور پيلاطوس رفت و اجازه خواست تا جسد عيسی را از بالای صليب پايين بياورد و به خاک بسپارد. پيلاطوس به او اجازه داد و او نيز جسد را پايين آورد و برد. <verse number="39" style="v"/>نيقوديموس هم كه يک شب نزد عيسی آمده بود، سی كيلو مواد خوشبو كه از مر و چوب عود درست شده بود برای مراسم تدفين آورد. <verse number="40" style="v"/>ايشان با هم، مطابق رسم يهود، جسد عيسی را در پارچهٔ كتانی كه با مواد خوشبو معطر شده بود پيچيدند. <verse number="41" style="v"/>در نزديكی محل اعدام، باغ كوچكی بود و قبری تازه كه تا آن زمان كسی در آن دفن نشده بود. <verse number="42" style="v"/>پس چون شنبه در پيش بود و قبر نزديک، جسد عيسی را همانجا دفن كردند.</para>
  <chapter number="20" style="c"/>
  <para style="s1">عيسی زنده می‌شود!</para>
  <para style="p">
    <verse number="1" style="v"/>روز يكشنبه صبح زود، وقتی هوا تاريک و روشن بود، مريم مجدليه به سر قبر آمد و با كمال تعجب ديد كه سنگ از در قبر كنار رفته است. <verse number="2" style="v"/>پس با عجله نزد پطرس و آن شاگردی كه عيسی او را دوست می‌داشت آمد و گفت: «جسد خداوند را از قبر برده‌اند و معلوم نيست كجا گذاشته‌اند.»</para>
  <para style="p">
    <verse number="3-5" style="v"/>پطرس و آن شاگرد ديگر دويدند تا به سر قبر رسيدند. آن شاگرد از پطرس پيش افتاد و زودتر به قبر رسيد. او خم شد و نگاه كرد. فقط كفن خالی آنجا بود. ديگر داخل قبر نرفت. <verse number="6" style="v"/>سپس شمعون پطرس رسيد و داخل قبر شد. او هم فقط كفن خالی را ديد، <verse number="7" style="v"/>و متوجه شد كه پارچه‌ای كه به سر و صورت عيسی پيچيده بودند، همانطور پيچيده و جدا از كفن مانده بود. <verse number="8" style="v"/>آنگاه آن شاگرد نيز داخل قبر شد و ديد و ايمان آورد كه عيسی زنده شده است! <verse number="9" style="v"/>چون تا آنگاه آنها هنوز به اين حقيقت پی نبرده بودند كه كتاب آسمانی می‌فرمايد كه او بايد زنده شود. <verse number="10" style="v"/>پس آنان به خانه رفتند.</para>
  <para style="s1">عيسی بر مريم مجدليه ظاهر می‌شود</para>
  <para style="p">
    <verse number="11" style="v"/>ولی مريم مجدليه به سر قبر برگشته بود و حيران ايستاده، گريه می‌كرد. همچنانكه اشک می‌ريخت، خم شد و داخل قبر را نگاه كرد. <verse number="12" style="v"/>در همان هنگام، دو فرشته را ديد با لباس سفيد، كه در جايی نشسته بودند كه جسد عيسی گذاشته شده بود، يكی نزديک سر و ديگری نزديک پاها.</para>
  <para style="p">
    <verse number="13" style="v"/>فرشته‌ها از مريم پرسيدند: «چرا گريه می‌كنی؟»</para>
  <para style="p">جواب داد: «جسد خداوند مرا برده‌اند و نمی‌دانم كجا گذاشته‌اند.»</para>
  <para style="p">
    <verse number="14" style="v"/>ناگاه مريم احساس كرد كسی پشت سر او ايستاده است. برگشت و نگاه كرد. عيسی خودش بود. ولی مريم او را نشناخت.</para>
  <para style="p">
    <verse number="15" style="v"/>عيسی از مريم پرسيد: «چرا گريه می‌كنی؟ دنبال چه كسی می‌گردی؟»</para>
  <para style="p">مريم به گمان اينكه باغبان است، به او گفت: «آقا، اگر تو او را برده‌ای، بگو كجا گذاشته‌ای تا بروم او را بردارم.»</para>
  <para style="p">
    <verse number="16" style="v"/>عيسی گفت: «مريم!»</para>
  <para style="p">مريم برگشت و عيسی را شناخت و با شادی فرياد زد: «استاد!»</para>
  <para style="p">
    <verse number="17" style="v"/>عيسی فرمود: «به من دست نزن، چون هنوز نزد پدرم بالا نرفته‌ام. ولی برو و برادرانم را پيدا كن و به ايشان بگو كه من نزد پدر خود و پدر شما و خدای خود و خدای شما بالا می‌روم.»</para>
  <para style="p">
    <verse number="18" style="v"/>مريم شاگردان را پيدا كرد و به ايشان گفت: «خداوند زنده شده است! من خودم او را ديدم!» و پيغام او را به ايشان داد.</para>
  <para style="s1">عيسی بر شاگردانش ظاهر می‌شود</para>
  <para style="p">
    <verse number="19" style="v"/>غروب همان روز، شاگردان دور هم جمع شدند و از ترس سران قوم يهود، درها را از پشت بستند. ولی ناگهان عيسی را ديدند كه در ميانشان ايستاده است. عيسی سلام كرد، <verse number="20" style="v"/>و زخم دستها و پهلوی خود را به ايشان نشان داد تا او را بشناسند. وقتی خداوند خود را ديدند، بی‌اندازه شاد شدند.</para>
  <para style="p">
    <verse number="21" style="v"/>عيسی باز به ايشان فرمود: «سلام بر شما باد. همچنانكه پدر مرا به اين جهان فرستاد، من نيز شما را به ميان مردم می‌فرستم.» <verse number="22" style="v"/>آنگاه به ايشان دميد و فرمود: «روح‌القدس را بيابيد. <verse number="23" style="v"/>هرگاه گناهان كسی را ببخشيد، بخشيده می‌شود، و هرگاه نبخشيد، بخشيده نمی‌شود.»</para>
  <para style="s1">عيسی بر توما ظاهر می‌شود</para>
  <para style="p">
    <verse number="24" style="v"/>«توما» معروف به «دوقلو» كه يكی از دوازده شاگرد مسيح بود، آن شب در آن جمع نبود. <verse number="25" style="v"/>پس، وقتی به او گفتند كه خداوند را ديده‌اند، جواب داد: «من كه باور نمی‌كنم. تا خودم زخم ميخهای صليب را در دستهای او نبينم و انگشتانم را در آنها نگذارم و به پهلوی زخمی‌اش دست نزنم، باور نمی‌كنم كه او زنده شده است.»</para>
  <para style="p">
    <verse number="26" style="v"/>يكشنبهٔ هفتهٔ بعد، باز شاگردان دور هم جمع شدند. اين بار توما نيز با ايشان بود. باز هم درها بسته بود كه ناگهان عيسی را ديدند كه در ميانشان ايستاد و سلام كرد. <verse number="27" style="v"/>عيسی رو به توما كرد و فرمود: «انگشتت را در زخم دستهايم بگذار. دست به پهلويم بزن و بيش از اين بی‌ايمان نباش. ايمان داشته باش.»</para>
  <para style="p">
    <verse number="28" style="v"/>توما گفت: «ای خداوند من، ای خدای من.»</para>
  <para style="p">
    <verse number="29" style="v"/>عيسی به او فرمود: «بعد از اينكه مرا ديدی، ايمان آوردی. ولی خوشا به حال كسانی كه نديده به من ايمان می‌آورند.»</para>
  <para style="s1">مقصود از نوشته شدن اين کتاب</para>
  <para style="p">
    <verse number="30" style="v"/>شاگردان عيسی معجزات بسياری از او ديدند كه در اين كتاب نوشته نشده است. <verse number="31" style="v"/>ولی همين مقدار نوشته شد تا ايمان آوريد كه عيسی، همان مسيح و فرزند خداست و با ايمان به او، زندگی جاويد بيابيد.</para>
  <chapter number="21" style="c"/>
  <para style="s1">عيسای زنده با شاگردان</para>
  <para style="p">
    <verse number="1" style="v"/>پس از چند روز، در كنار درياچهٔ جليل، عيسی بار ديگر خود را به شاگردانش نشان داد. شرح واقعه چنين است. <verse number="2" style="v"/>چند نفر از شاگردان كنار دريا بودند: شمعون پطرس، توما دوقلو، نتنائيل اهل قانای جليل، پسران زبدی و دو نفر ديگر از شاگردان. <verse number="3" style="v"/>شمعون پطرس گفت: «من می‌روم ماهی بگيرم.»</para>
  <para style="p">همه گفتند: «ما هم می‌آييم.» پس، سوار قايق شدند و رفتند ولی آن شب چيزی نگرفتند.</para>
  <para style="p">
    <verse number="4" style="v"/>صبح زود ديدند يک نفر در ساحل ايستاده است، ولی چون هوا هنوز نيمه روشن بود، نتوانستند ببينند كيست.</para>
  <para style="p">
    <verse number="5" style="v"/>او صدا زد: «بچه‌ها، ماهی گرفته‌ايد؟»</para>
  <para style="p">جواب دادند: «نه.»</para>
  <para style="p">
    <verse number="6" style="v"/>گفت: «تورتان را در سمت راست قايق بيندازيد تا بگيريد.»</para>
  <para style="p">آنها هم انداختند. آنقدر ماهی در تور جمع شد كه از سنگينی نتوانستند تور را بالا بكشند.</para>
  <para style="p">
    <verse number="7" style="v"/>آنگاه شاگردی كه عيسی او را دوست می‌داشت به پطرس گفت: «اين خداوند است!» پطرس هم كه تا كمر برهنه بود، فوراً لباسش را به خود پيچيد و داخل آب پريد و شناكنان خود را به ساحل رساند. <verse number="8" style="v"/>بقيه در قايق ماندند و تور پر از ماهی را به ساحل كشيدند. ساحل حدود صد متر با قايق فاصله داشت. <verse number="9" style="v"/>وقتی به ساحل رسيدند، ديدند آتش روشن است و ماهی روی آن گذاشته شده، و مقداری هم نان آنجاست.</para>
  <para style="p">
    <verse number="10" style="v"/>عيسی فرمود: «چند تا از ماهی‌هايی را كه تازه گرفته‌ايد، بياوريد.» <verse number="11" style="v"/>پطرس رفت و تور را به ساحل كشيد و ماهی‌ها را شمرد؛ صد و پنجاه و سه ماهی بزرگ در تور بود، با وجود اين، تور پاره نشده بود.</para>
  <para style="p">
    <verse number="12" style="v"/>عيسی فرمود: «بياييد صبحانه بخوريد.» ولی هيچيک جرأت نكرد از او بپرسد كه آيا او خود عيسای خداوند است يا نه، چون همه مطمئن بودند كه خود اوست. <verse number="13" style="v"/>آنگاه عيسی نان و ماهی را گرفت و بين شاگردان تقسيم كرد. <verse number="14" style="v"/>اين سومين باری بود كه عيسی پس از زنده شدن، خود را به شاگردان نشان می‌داد.</para>
  <para style="s1">گفتگوی عيسی با پطرس</para>
  <para style="p">
    <verse number="15" style="v"/>بعد از صبحانه، عيسی از شمعون پطرس پرسيد: «شمعون، پسر يونا، آيا تو از ديگران بيشتر مرا دوست داری؟» پطرس جواب داد: «بلی، خودتان می‌دانيد كه من شما را دوست دارم.»</para>
  <para style="p">عيسی به او فرمود: «پس به بره‌های من خوراک بده.»</para>
  <para style="p">
    <verse number="16" style="v"/>عيسی بار ديگر پرسيد: «شمعون، پسر يونا، آيا واقعاً مرا دوست داری؟»</para>
  <para style="p">پطرس جواب داد: «بلی خداوندا، خودتان می‌دانيد كه من شما را دوست دارم.»</para>
  <para style="p">عيسی فرمود: «پس، از گوسفندان من مراقبت كن.»</para>
  <para style="p">
    <verse number="17" style="v"/>يک بار ديگر عيسی از او پرسيد: «شمعون، پسر يونا، آيا مرا دوست داری؟»</para>
  <para style="p">اين بار پطرس از طرز سؤال عيسی كه سه بار پرسيده بود كه او را دوست دارد، ناراحت شد و گفت: «خداوندا، شما از قلب من باخبريد. خودتان می‌دانيد كه شما را دوست دارم.»</para>
  <para style="p">عيسی به او فرمود: «پس به بره‌های كوچک من خوراک بده. <verse number="18" style="v"/>واقعيت اين است كه وقتی جوان بودی هر كاری می‌خواستی می‌توانستی بكنی و هر جا می‌خواستی می‌رفتی، ولی وقتی پير شوی، ديگران دستت را می‌گيرند و به اين طرف و آن طرف می‌كشند، و جايی می‌برند كه نمی‌خواهی بروی.» <verse number="19" style="v"/>اين را فرمود تا پطرس بداند كه با چه نوع مرگی خواهد مرد و خدا را جلال خواهد داد. بعد عيسی به او فرمود: «حالا به دنبال من بيا.»</para>
  <para style="p">
    <verse number="20" style="v"/>پطرس برگشت و شاگرد محبوب عيسی را ديد كه دنبالشان می‌آيد، يعنی همان كسی كه سر شام، كنار عيسی تكيه زده، از او پرسيد: «استاد، كدام يک از ما به تو خيانت می‌كنيم؟»</para>
  <para style="p">
    <verse number="21" style="v"/>پطرس از عيسی پرسيد: «بر سر او چه خواهد آمد؟»</para>
  <para style="p">
    <verse number="22" style="v"/>عيسی جواب داد: «اگر بخواهم او بماند تا بازگردم، چه ربطی به تو دارد؟ تو دنبال من بيا.»</para>
  <para style="p">
    <verse number="23" style="v"/>پس اين خبر در ميان برادران پيچيد كه آن شاگرد محبوب نخواهد مرد. در صورتی كه عيسی هرگز چنين چيزی نگفت، او فقط فرمود: «اگر بخواهم او بماند تا بازگردم، چه ربطی به تو دارد.»</para>
  <para style="s1">خاتمه</para>
  <para style="p">
    <verse number="24" style="v"/>آن شاگرد تمام اين چيزها را ديد و اينجا نوشت؛ و ما همه می‌دانيم كه اين نوشته‌ها عين حقيقت است.</para>
  <para style="p">
    <verse number="25" style="v"/>من گمان می‌كنم اگر تمام رويدادهای زندگانی عيسی در كتابها نوشته می‌شد، دنيا گنجايش آن كتابها را نمی‌داشت!</para>
</usx>
