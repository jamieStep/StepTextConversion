<?xml version="1.0" encoding="UTF-8"?>
<usx version="3.0">
  <book code="PHP" style="id">- Romanian Noua Traducere Românească™ (NTR) Rev.3</book>
  <para style="rem">Copyright © 2007, 2010, 2016, 2021 by Biblica, Inc.</para>
  <para style="h">Filipeni</para>
  <para style="toc1">Filipeni</para>
  <para style="toc2">Filipeni</para>
  <para style="toc3">Flp.</para>
  <para style="mt1">Filipeni</para>
  <para style="ie"/>
  <chapter number="1" style="c" sid="PHP 1"/>
  <para style="p">
    <verse number="1" style="v" sid="PHP 1:1"/>Pavel și Timotei, slujitori ai lui Cristos Isus,</para>
  <para style="b" vid="PHP 1:1"/>
  <para style="p" vid="PHP 1:1">către toți sfinții în Cristos Isus care sunt în Filipi, împreună cu episcopii<note caller="+" style="f"><char style="fr" closed="false">1:1 </char><char style="ft" closed="false">Funcția aceasta este asimilabilă prezbiterilor și pastorilor. Sau </char><char style="fqa" closed="false">supraveghetorii.</char></note> și cu diaconii:<verse eid="PHP 1:1"/></para>
  <para style="b"/>
  <para style="p">
    <verse number="2" style="v" sid="PHP 1:2"/>Har vouă și pace de la Dumnezeu, Tatăl nostru, și de la Domnul Isus Cristos!<verse eid="PHP 1:2"/></para>
  <para style="b"/>
  <para style="s1">Mulțumire și rugăciune</para>
  <para style="p">
    <verse number="3" style="v" sid="PHP 1:3"/>Îi mulțumesc Dumnezeului meu ori de câte ori îmi aduc aminte de voi. <verse eid="PHP 1:3"/><verse number="4" style="v" sid="PHP 1:4"/>Întotdeauna, în orice rugăciune a mea pentru voi toți, mă rog cu bucurie <verse eid="PHP 1:4"/><verse number="5" style="v" sid="PHP 1:5"/>datorită părtășiei voastre la Evanghelie, din prima zi și până acum, <verse eid="PHP 1:5"/><verse number="6" style="v" sid="PHP 1:6"/>fiind convins că Acela Care a început în voi o bună lucrare, o va termina până în ziua lui Cristos Isus.<verse eid="PHP 1:6"/></para>
  <para style="p">
    <verse number="7" style="v" sid="PHP 1:7"/>Este drept să mă gândesc în acest fel la voi toți, fiindcă vă port în inima mea și, atât în lanțurile mele, cât și în apărarea și consolidarea Evangheliei, voi toți sunteți părtași ai acestui har împreună cu mine. <verse eid="PHP 1:7"/><verse number="8" style="v" sid="PHP 1:8"/>Căci martor îmi este Dumnezeu că tânjesc după voi toți cu simțămintele lui Cristos Isus.<verse eid="PHP 1:8"/></para>
  <para style="p">
    <verse number="9" style="v" sid="PHP 1:9"/>Și mă rog ca dragostea voastră să crească din ce în ce mai mult în cunoaștere și orice pricepere, <verse eid="PHP 1:9"/><verse number="10" style="v" sid="PHP 1:10"/>ca să recunoașteți lucrurile alese, pentru a fi curați și fără vină în ziua lui Cristos, <verse eid="PHP 1:10"/><verse number="11" style="v" sid="PHP 1:11"/>plini de rodul dreptății, prin Isus Cristos, spre gloria și lauda lui Dumnezeu.<verse eid="PHP 1:11"/></para>
  <para style="s1">Lanțurile lui Pavel și înaintarea Evangheliei</para>
  <para style="p">
    <verse number="12" style="v" sid="PHP 1:12"/>Vreau să știți, fraților, că lucrurile care mi s-au întâmplat au ajutat, mai degrabă, la înaintarea Evangheliei. <verse eid="PHP 1:12"/><verse number="13" style="v" sid="PHP 1:13"/>Astfel, prin toată garda palatului<note caller="+" style="f"><char style="fr" closed="false">1:13 </char><char style="ft" closed="false">Gr.: </char><char style="fqa" closed="false">tot pretoriul. </char><char style="ft" closed="false">Pretoriul era cartierul general al împăratului, la Roma sau în alte cetăți, și reședința guvernatorului, care era reprezentantul împăratului. În cazul în care Pavel se afla la Roma când a scris această scrisoare, el se putea referi la garda pretoriană, trupele de elită ale împăratului.</char></note> și printre toți ceilalți se știe că am fost pus în lanțuri pentru Cristos, <verse eid="PHP 1:13"/><verse number="14" style="v" sid="PHP 1:14"/>iar cei mai mulți dintre frați, încrezători în Domnul datorită lanțurilor mele, au și mai mare îndrăzneală să vestească fără teamă Cuvântul.<verse eid="PHP 1:14"/></para>
  <para style="p">
    <verse number="15" style="v" sid="PHP 1:15"/>Este adevărat că unii Îl proclamă pe Cristos din invidie și ceartă, iar alții din bunăvoință. <verse eid="PHP 1:15"/><verse number="16" style="v" sid="PHP 1:16"/>Aceștia din urmă Îl proclamă din dragoste, știind că am fost pus <char style="add">aici</char> pentru apărarea Evangheliei. <verse eid="PHP 1:16"/><verse number="17" style="v" sid="PHP 1:17"/>Dar ceilalți Îl proclamă pe Cristos din ambiție egoistă, nu în mod sincer, ci gândind să mai adauge un necaz la lanțurile mele.<verse eid="PHP 1:17"/></para>
  <para style="p">
    <verse number="18" style="v" sid="PHP 1:18"/>Dar ce contează? Indiferent în ce fel, fie în prefăcătorie, fie în adevăr, Cristos este proclamat, și de acest lucru mă bucur. Da, și mă voi bucura. <verse eid="PHP 1:18"/><verse number="19" style="v" sid="PHP 1:19"/>Căci știu că lucrul acesta va duce la eliberarea mea, prin rugăciunile voastre și prin ajutorul Duhului lui Isus Cristos, <verse eid="PHP 1:19"/><verse number="20" style="v" sid="PHP 1:20"/>potrivit cu așteptarea mea nerăbdătoare și speranța mea că nu voi fi făcut de rușine în nimic, ci, cu toată îndrăzneala, ca întotdeauna, Cristos va fi glorificat în trupul meu și acum, fie prin viața <char style="add">mea</char>, fie prin moartea <char style="add">mea</char>. <verse eid="PHP 1:20"/><verse number="21" style="v" sid="PHP 1:21"/>Căci pentru mine a trăi este Cristos, iar a muri este un câștig. <verse eid="PHP 1:21"/><verse number="22" style="v" sid="PHP 1:22"/>Dar dacă <char style="add">trebuie</char> să mai trăiesc în trup, acesta este rodul lucrării mele; totuși, nu știu ce să aleg. <verse eid="PHP 1:22"/><verse number="23" style="v" sid="PHP 1:23"/>Sunt strâns din două părți: am dorința să plec și să fiu împreună cu Cristos, căci este cu mult mai bine, <verse eid="PHP 1:23"/><verse number="24" style="v" sid="PHP 1:24"/>dar, pentru voi, este mai de folos să rămân în trup. <verse eid="PHP 1:24"/><verse number="25" style="v" sid="PHP 1:25"/>Fiind convins de aceasta, știu că voi rămâne și voi continua să trăiesc alături de voi toți pentru înaintarea și bucuria voastră în credință, <verse eid="PHP 1:25"/><verse number="26" style="v" sid="PHP 1:26"/>pentru ca, prin venirea mea din nou la voi, lauda voastră în Cristos Isus să sporească datorită mie.<verse eid="PHP 1:26"/></para>
  <para style="s1">Viața care onorează Evanghelia</para>
  <para style="p">
    <verse number="27" style="v" sid="PHP 1:27"/>Numai trăiți-vă viața într-un mod demn de Evanghelia lui Cristos, pentru ca, fie că vin și vă văd, fie că sunt departe, să aud despre voi că rămâneți tari într-un singur duh, luptând într-un singur suflet pentru credința Evangheliei, <verse eid="PHP 1:27"/><verse number="28" style="v" sid="PHP 1:28"/>fără să vă lăsați înspăimântați în niciun fel de împotrivitorii voștri. Lucrul acesta este pentru ei o dovadă că vor fi nimiciți, însă pentru voi este o dovadă a mântuirii voastre. Și dovada aceasta este de la Dumnezeu. <verse eid="PHP 1:28"/><verse number="29" style="v" sid="PHP 1:29"/>Căci vouă, datorită lui Cristos, vi s-a dat harul nu numai să credeți în El, ci să și suferiți pentru El, <verse eid="PHP 1:29"/><verse number="30" style="v" sid="PHP 1:30"/>întrucât aveți de dus aceeași luptă pe care ați văzut-o la mine și pe care auziți că o mai duc și acum.<verse eid="PHP 1:30"/></para>
  <chapter eid="PHP 1"/>
  <chapter number="2" style="c" sid="PHP 2"/>
  <para style="s1">Urmându-L pe Cristos în smerenie</para>
  <para style="p">
    <verse number="1" style="v" sid="PHP 2:1"/>Așadar, dacă este vreo încurajare în Cristos, dacă este vreo mângâiere în dragoste, dacă este vreo părtășie a Duhului, dacă este vreun simțământ și vreo îndurare, <verse eid="PHP 2:1"/><verse number="2" style="v" sid="PHP 2:2"/>faceți-mi bucuria deplină și fiți în același gând, având aceeași dragoste, fiind uniți în suflet și având un singur scop! <verse eid="PHP 2:2"/><verse number="3" style="v" sid="PHP 2:3"/>Nu faceți nimic din ambiție egoistă, nici din glorie deșartă, ci, în smerenie, să-i considerați pe alții mai presus decât pe voi înșivă. <verse eid="PHP 2:3"/><verse number="4" style="v" sid="PHP 2:4"/>Fiecare dintre voi să se preocupe nu doar de interesele lui, ci și de ale altora. <verse eid="PHP 2:4"/><verse number="5" style="v" sid="PHP 2:5"/>Să aveți în voi gândul acesta, care era și în Cristos Isus.<verse eid="PHP 2:5"/></para>
  <para style="q1">
    <verse number="6" style="v" sid="PHP 2:6"/>El, deși exista în chip de Dumnezeu,</para>
  <para style="q2" vid="PHP 2:6">n-a considerat că, a fi egal cu Dumnezeu,</para>
  <para style="q2" vid="PHP 2:6">este ceva de care Se poate folosi,<verse eid="PHP 2:6"/></para>
  <para style="q1">
    <verse number="7" style="v" sid="PHP 2:7"/>ci S-a golit pe Sine, luând chip de sclav</para>
  <para style="q2" vid="PHP 2:7">și devenind asemenea oamenilor.</para>
  <para style="q2" vid="PHP 2:7">La înfățișare a fost găsit ca un om.<note caller="+" style="f"><char style="fr" closed="false">2:7 </char><char style="ft" closed="false">Unele traduceri încep v. 8 cu acest vers.</char></note><verse eid="PHP 2:7"/></para>
  <para style="q1">
    <verse number="8" style="v" sid="PHP 2:8"/>S-a smerit și a devenit ascultător</para>
  <para style="q2" vid="PHP 2:8">până la moarte,</para>
  <para style="q2" vid="PHP 2:8">și încă moarte pe cruce.<verse eid="PHP 2:8"/></para>
  <para style="b"/>
  <para style="q1">
    <verse number="9" style="v" sid="PHP 2:9"/>De aceea și Dumnezeu L-a înălțat nespus de mult</para>
  <para style="q2" vid="PHP 2:9">și I-a dăruit Numele care este mai presus de orice nume,<verse eid="PHP 2:9"/></para>
  <para style="q1">
    <verse number="10" style="v" sid="PHP 2:10"/>pentru ca în Numele lui Isus să se aplece orice genunchi</para>
  <para style="q2" vid="PHP 2:10">din Cer, de pe pământ și de sub pământ,<verse eid="PHP 2:10"/></para>
  <para style="q1">
    <verse number="11" style="v" sid="PHP 2:11"/>și orice limbă să mărturisească,</para>
  <para style="q2" vid="PHP 2:11">spre gloria lui Dumnezeu Tatăl,</para>
  <para style="q2" vid="PHP 2:11">că Isus Cristos este Domn.<verse eid="PHP 2:11"/></para>
  <para style="s1">Strălucind ca niște stele</para>
  <para style="p">
    <verse number="12" style="v" sid="PHP 2:12"/>De aceea, preaiubiții mei, așa cum întotdeauna ați ascultat, nu doar în prezența mea, ci mult mai mult acum, în lipsa mea, duceți la bun sfârșit mântuirea voastră, cu teamă și reverență, <verse eid="PHP 2:12"/><verse number="13" style="v" sid="PHP 2:13"/>căci Dumnezeu este Cel Ce lucrează în voi și voința și înfăptuirea, după buna Lui plăcere.<verse eid="PHP 2:13"/></para>
  <para style="p">
    <verse number="14" style="v" sid="PHP 2:14"/>Faceți toate lucrurile fără nemulțumiri și fără dispute, <verse eid="PHP 2:14"/><verse number="15" style="v" sid="PHP 2:15"/>ca să fiți fără vină și curați, copii ai lui Dumnezeu, fără cusur, în mijlocul unei generații corupte și pervertite,<note caller="+" style="f"><char style="fr" closed="false">2:15 </char><char style="ft" closed="false">Vezi <char style="xt"><ref loc="DEU 32:5">Deut. 32:5</ref></char>.</char></note> în care străluciți ca niște lumini în lume, <verse eid="PHP 2:15"/><verse number="16" style="v" sid="PHP 2:16"/>ținând sus Cuvântul vieții, ca să mă pot lăuda în ziua lui Cristos că n-am alergat în zadar, nici n-am lucrat degeaba. <verse eid="PHP 2:16"/><verse number="17" style="v" sid="PHP 2:17"/>Și chiar dacă sunt turnat asemenea unei jertfe de băutură peste jertfa și slujba credinței voastre, eu mă bucur și îmi împărtășesc bucuria cu voi toți. <verse eid="PHP 2:17"/><verse number="18" style="v" sid="PHP 2:18"/>În același fel, bucurați-vă și voi și împărtășiți-vă bucuria cu mine!<verse eid="PHP 2:18"/></para>
  <para style="s1">Timotei și Epafroditos</para>
  <para style="p">
    <verse number="19" style="v" sid="PHP 2:19"/>Îmi pun speranța în Domnul Isus că îl voi trimite în curând la voi pe Timotei, pentru ca și eu să fiu încurajat de veștile despre voi. <verse eid="PHP 2:19"/><verse number="20" style="v" sid="PHP 2:20"/>Căci n-am pe nimeni care să-mi împărtășească simțămintele ca el. El se va îngriji cu adevărat de voi. <verse eid="PHP 2:20"/><verse number="21" style="v" sid="PHP 2:21"/>Fiindcă toți își caută propriile foloase, și nu pe ale lui Isus Cristos. <verse eid="PHP 2:21"/><verse number="22" style="v" sid="PHP 2:22"/>Voi cunoașteți caracterul lui, că a slujit împreună cu mine pentru Evanghelie ca un copil cu tatăl lui. <verse eid="PHP 2:22"/><verse number="23" style="v" sid="PHP 2:23"/>Sper deci să vi-l trimit imediat ce aflu cum vor fi lucrurile în privința mea <verse eid="PHP 2:23"/><verse number="24" style="v" sid="PHP 2:24"/>și sunt încrezător în Domnul că voi veni și eu curând.<verse eid="PHP 2:24"/></para>
  <para style="p">
    <verse number="25" style="v" sid="PHP 2:25"/>Am considerat necesar să vi-l trimit pe fratele Epafroditos, lucrător și soldat împreună cu mine, trimisul și slujitorul vostru pentru nevoile mele. <verse eid="PHP 2:25"/><verse number="26" style="v" sid="PHP 2:26"/>Căci îi era foarte dor de voi toți și a fost foarte tulburat fiindcă ați auzit că a fost bolnav. <verse eid="PHP 2:26"/><verse number="27" style="v" sid="PHP 2:27"/>A fost atât de bolnav încât era aproape să moară, însă Dumnezeu a avut milă de el și nu doar de el, ci și de mine, ca să nu am parte de întristare peste întristare. <verse eid="PHP 2:27"/><verse number="28" style="v" sid="PHP 2:28"/>Așadar, îl trimit la voi cât mai repede, ca să vă bucurați din nou văzându-l, iar eu să nu mai fiu întristat. <verse eid="PHP 2:28"/><verse number="29" style="v" sid="PHP 2:29"/>Primiți-l deci bine, în Domnul, cu toată bucuria, și apreciați astfel de oameni! <verse eid="PHP 2:29"/><verse number="30" style="v" sid="PHP 2:30"/>Căci, de dragul lucrării lui Cristos, a fost aproape de moarte, riscându-și viața ca să completeze ceea ce lipsea slujbei voastre pentru mine.<verse eid="PHP 2:30"/></para>
  <chapter eid="PHP 2"/>
  <chapter number="3" style="c" sid="PHP 3"/>
  <para style="s1">Falsa dreptate și adevărata dreptate</para>
  <para style="p">
    <verse number="1" style="v" sid="PHP 3:1"/>În cele din urmă, frații mei, bucurați-vă în Domnul! Mie nu-mi este greu să vă scriu aceleași lucruri, iar vouă, <char style="add">faptul că vă scriu</char>, vă dă siguranță.<verse eid="PHP 3:1"/></para>
  <para style="p">
    <verse number="2" style="v" sid="PHP 3:2"/>Feriți-vă de câinii aceia! Feriți-vă de lucrătorii aceia răi, feriți-vă de mutilatorii aceia! <verse eid="PHP 3:2"/><verse number="3" style="v" sid="PHP 3:3"/>Căci noi suntem cei circumciși: cei care slujim prin Duhul lui Dumnezeu, ne lăudăm în Cristos Isus și nu ne încredem în lucrurile pământești, <verse eid="PHP 3:3"/><verse number="4" style="v" sid="PHP 3:4"/>cu toate că eu aș avea motiv de încredere chiar și în lucrurile pământești. Dacă oricine altcineva gândește că se poate încrede în lucrurile pământești, eu și mai mult: <verse eid="PHP 3:4"/><verse number="5" style="v" sid="PHP 3:5"/>circumcis în a opta zi, din neamul lui Israel, din seminția lui Beniamin, evreu din evrei, în ce privește Legea – fariseu, <verse eid="PHP 3:5"/><verse number="6" style="v" sid="PHP 3:6"/>în ce privește zelul – persecutor al Bisericii, în ce privește dreptatea care este în Lege – fără vină.<verse eid="PHP 3:6"/></para>
  <para style="p">
    <verse number="7" style="v" sid="PHP 3:7"/>Însă lucrurile care pentru mine erau câștiguri, le-am considerat o pierdere, de dragul lui Cristos. <verse eid="PHP 3:7"/><verse number="8" style="v" sid="PHP 3:8"/>Ba mai mult, le consider pe toate ca fiind o pierdere față de valoarea mult mai mare a cunoașterii lui Cristos Isus, Domnul meu, de dragul Căruia am suferit pierderea tuturor lucrurilor și pe care le consider niște gunoaie, ca să-L câștig pe Cristos <verse eid="PHP 3:8"/><verse number="9" style="v" sid="PHP 3:9"/>și să fiu găsit în El, nu având o dreptate a mea, care vine din Lege, ci una care vine prin credința în Cristos: dreptatea <char style="add">care vine</char> de la Dumnezeu pe baza credinței. <verse eid="PHP 3:9"/><verse number="10" style="v" sid="PHP 3:10"/><char style="add">Doresc</char> să-L cunosc pe El și puterea învierii Lui și părtășia suferințelor Lui și să mă asemăn cu El în moartea Lui, <verse eid="PHP 3:10"/><verse number="11" style="v" sid="PHP 3:11"/>pentru ca astfel să ajung, cumva, la învierea dintre cei morți.<verse eid="PHP 3:11"/></para>
  <para style="s1">Urmărind premiul</para>
  <para style="p">
    <verse number="12" style="v" sid="PHP 3:12"/>Nu că am și primit deja aceasta sau că am și fost făcut deja desăvârșit, dar urmăresc să apuc <char style="add">premiul</char> pentru care și eu am fost apucat de Cristos Isus. <verse eid="PHP 3:12"/><verse number="13" style="v" sid="PHP 3:13"/>Fraților, eu însumi nu consider că l-am apucat, însă fac un singur lucru: uitând ce este în urmă și aruncându-mă spre cele ce sunt înainte, <verse eid="PHP 3:13"/><verse number="14" style="v" sid="PHP 3:14"/>urmăresc ținta, <char style="add">alergând</char> spre premiul chemării cerești a lui Dumnezeu, în Cristos Isus.<verse eid="PHP 3:14"/></para>
  <para style="p">
    <verse number="15" style="v" sid="PHP 3:15"/>Așadar, toți cei ce suntem maturi, să gândim astfel. Iar dacă gândiți diferit în vreo privință, Dumnezeu vă va descoperi și acest lucru. <verse eid="PHP 3:15"/><verse number="16" style="v" sid="PHP 3:16"/>Însă, în ceea ce am ajuns la aceeași părere, să umblăm la fel.<verse eid="PHP 3:16"/></para>
  <para style="p">
    <verse number="17" style="v" sid="PHP 3:17"/>Urmați exemplul meu, fraților, și uitați-vă cu atenție la cei care trăiesc astfel, după exemplul pe care îl aveți de la noi. <verse eid="PHP 3:17"/><verse number="18" style="v" sid="PHP 3:18"/>Căci sunt mulți, despre care v-am spus adesea și vă spun și acum, plângând, care trăiesc ca dușmani ai crucii lui Cristos. <verse eid="PHP 3:18"/><verse number="19" style="v" sid="PHP 3:19"/>Sfârșitul lor va fi pierzarea. Dumnezeul lor este pântecul, iar gloria lor stă în rușinea lor. Ei se gândesc la cele pământești. <verse eid="PHP 3:19"/><verse number="20" style="v" sid="PHP 3:20"/>Dar cetățenia noastră este în Ceruri, de unde Îl și așteptăm pe Mântuitorul nostru, Domnul Isus Cristos. <verse eid="PHP 3:20"/><verse number="21" style="v" sid="PHP 3:21"/>El va transforma trupul stării noastre smerite și-l va face asemenea trupului gloriei Sale, prin lucrarea puterii Sale de a-Și supune toate lucrurile.<verse eid="PHP 3:21"/></para>
  <chapter eid="PHP 3"/>
  <chapter number="4" style="c" sid="PHP 4"/>
  <para style="s1">Îndemn la perseverență și unitate</para>
  <para style="p">
    <verse number="1" style="v" sid="PHP 4:1"/>De aceea, frații mei preaiubiți și dragi, bucuria și coroana mea, așa să rămâneți tari în Domnul, preaiubiților!<verse eid="PHP 4:1"/></para>
  <para style="p">
    <verse number="2" style="v" sid="PHP 4:2"/>Le îndemn pe Euodia și pe Syntyche să se înțeleagă în Domnul. <verse eid="PHP 4:2"/><verse number="3" style="v" sid="PHP 4:3"/>Iar pe tine, adevărat partener de jug,<note caller="+" style="f"><char style="fr" closed="false">4:3 </char><char style="ft" closed="false">Termenul poate fi înțeles și ca nume propriu: </char><char style="fqa" closed="false">Syzygus.</char></note> te rog, ajută-le pe aceste femei! Ele au lucrat din greu pentru Evanghelie împreună cu mine, cu Clement și cu ceilalți confrați ai mei, ale căror nume sunt în Cartea Vieții.<verse eid="PHP 4:3"/></para>
  <para style="s1">Îndemnuri finale</para>
  <para style="p">
    <verse number="4" style="v" sid="PHP 4:4"/>Bucurați-vă totdeauna în Domnul! Vă spun din nou: bucurați-vă! <verse eid="PHP 4:4"/><verse number="5" style="v" sid="PHP 4:5"/>Blândețea voastră să fie cunoscută de toți oamenii! Domnul este aproape. <verse eid="PHP 4:5"/><verse number="6" style="v" sid="PHP 4:6"/>Nu vă îngrijorați de nimic, ci, în orice lucru, prin mijlocire și rugăciune, cu mulțumire, faceți cunoscute cererile voastre înaintea lui Dumnezeu. <verse eid="PHP 4:6"/><verse number="7" style="v" sid="PHP 4:7"/>Iar pacea lui Dumnezeu, care depășește orice înțelegere, vă va păzi inimile și gândurile în Cristos Isus.<verse eid="PHP 4:7"/></para>
  <para style="p">
    <verse number="8" style="v" sid="PHP 4:8"/>În cele din urmă, fraților, tot ce este adevărat, tot ce este nobil, tot ce este drept, tot ce este curat, tot ce este plăcut, tot ce este demn de admirat, dacă este vreo faptă măreață, dacă este ceva demn de laudă, la acestea gândiți-vă! <verse eid="PHP 4:8"/><verse number="9" style="v" sid="PHP 4:9"/>Iar ceea ce ați învățat, ați primit, ați auzit și ați văzut în mine, aceea faceți! Și Dumnezeul păcii va fi cu voi.<verse eid="PHP 4:9"/></para>
  <para style="s1">Mulțumire pentru daruri</para>
  <para style="p">
    <verse number="10" style="v" sid="PHP 4:10"/>M-am bucurat foarte mult în Domnul că, în sfârșit, sunteți preocupați din nou de mine. Vă gândeați voi la așa ceva, dar nu s-a ivit ocazia. <verse eid="PHP 4:10"/><verse number="11" style="v" sid="PHP 4:11"/>Nu din cauza unei nevoi vă spun aceasta, căci am învățat să fiu mulțumit în orice împrejurare m-aș afla. <verse eid="PHP 4:11"/><verse number="12" style="v" sid="PHP 4:12"/>Știu și să trăiesc smerit, știu și să trăiesc în belșug. În totul și în toate m-am deprins și să fiu sătul, și să fiu flămând, și să fiu în belșug, și să fiu în nevoie. <verse eid="PHP 4:12"/><verse number="13" style="v" sid="PHP 4:13"/>Pot totul prin Cristos, Care mă întărește.<verse eid="PHP 4:13"/></para>
  <para style="p">
    <verse number="14" style="v" sid="PHP 4:14"/>Însă ați făcut bine că ați fost alături de mine în necaz. <verse eid="PHP 4:14"/><verse number="15" style="v" sid="PHP 4:15"/>Voi înșivă, filipenilor, știți că la începutul Evangheliei, când am ieșit din Macedonia, nicio biserică nu mi-a fost alături în ce privește ajutorul oferit și ajutorul primit, în afară de voi. <verse eid="PHP 4:15"/><verse number="16" style="v" sid="PHP 4:16"/>Căci chiar și în Tesalonic mi-ați trimis o dată și chiar de două ori ajutor pentru nevoia mea. <verse eid="PHP 4:16"/><verse number="17" style="v" sid="PHP 4:17"/>Nu că eu umblu după vreun dar, ci umblu după rodul care sporește spre folosul vostru. <verse eid="PHP 4:17"/><verse number="18" style="v" sid="PHP 4:18"/>Am primit de toate și sunt în belșug. Am pe deplin, deoarece am primit de la Epafroditos darurile din partea voastră – o aromă plăcută, o jertfă bine primită, plăcută lui Dumnezeu. <verse eid="PHP 4:18"/><verse number="19" style="v" sid="PHP 4:19"/>Dumnezeul meu va împlini toate nevoile voastre, potrivit cu bogăția Lui, în glorie, în Cristos Isus.<verse eid="PHP 4:19"/></para>
  <para style="p">
    <verse number="20" style="v" sid="PHP 4:20"/>A Dumnezeului și Tatălui nostru să fie gloria, în vecii vecilor! Amin.<verse eid="PHP 4:20"/></para>
  <para style="b"/>
  <para style="b"/>
  <para style="p">
    <verse number="21" style="v" sid="PHP 4:21"/>Salutați-i pe toți sfinții în Cristos Isus! Frații care sunt cu mine vă salută.<verse eid="PHP 4:21"/></para>
  <para style="p">
    <verse number="22" style="v" sid="PHP 4:22"/>Toți sfinții vă salută, mai ales cei din casa Cezarului.<verse eid="PHP 4:22"/></para>
  <para style="b"/>
  <para style="p">
    <verse number="23" style="v" sid="PHP 4:23"/>Harul Domnului Isus Cristos să fie cu duhul vostru! Amin.<verse eid="PHP 4:23"/></para>
  <chapter eid="PHP 4"/>
</usx>
