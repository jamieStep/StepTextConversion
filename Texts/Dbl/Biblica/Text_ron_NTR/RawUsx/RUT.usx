<?xml version="1.0" encoding="UTF-8"?>
<usx version="3.0">
  <book code="RUT" style="id">- Romanian Noua Traducere Românească™ (NTR) Rev.3</book>
  <para style="rem">Copyright © 2007, 2010, 2016, 2021 by Biblica, Inc.</para>
  <para style="h">Rut</para>
  <para style="toc1">Rut</para>
  <para style="toc2">Rut</para>
  <para style="toc3">Rut</para>
  <para style="mt1">Rut</para>
  <para style="ie"/>
  <chapter number="1" style="c" sid="RUT 1"/>
  <para style="s1">Naomi și Rut</para>
  <para style="p">
    <verse number="1" style="v" sid="RUT 1:1"/>Pe vremea când judecau<note caller="+" style="f"><char style="fr" closed="false">1:1 </char><char style="ft" closed="false">Cu sensul de </char><char style="fqa" closed="false">a conduce.</char></note> judecătorii, a fost o foamete în țară. Atunci, un bărbat din Betleemul lui Iuda a plecat împreună cu soția lui și cu cei doi fii ai săi să locuiască temporar în câmpiile Moabului. <verse eid="RUT 1:1"/><verse number="2" style="v" sid="RUT 1:2"/>Bărbatul se numea Elimelek, soția lui se numea Naomi, iar cei doi fii ai săi se numeau Mahlon și Chilion. Ei erau efratiți din Betleemul lui Iuda. Când au ajuns în câmpiile Moabului, s-au stabilit acolo.<verse eid="RUT 1:2"/></para>
  <para style="p">
    <verse number="3" style="v" sid="RUT 1:3"/>Însă Elimelek, soțul lui Naomi, a murit, și ea a rămas astfel singură cu cei doi fii ai ei. <verse eid="RUT 1:3"/><verse number="4" style="v" sid="RUT 1:4"/>Aceștia s-au căsătorit cu moabite; numele uneia era Orpa, iar numele celeilalte era Rut. După ce au locuit acolo aproape zece ani, <verse eid="RUT 1:4"/><verse number="5" style="v" sid="RUT 1:5"/>cei doi, adică Mahlon și Chilion, au murit și ei, astfel încât femeia a rămas singură, fără cele două odrasle ale ei și fără soțul său. <verse eid="RUT 1:5"/><verse number="6" style="v" sid="RUT 1:6"/>Atunci ea s-a ridicat, împreună cu nurorile ei, ca să se întoarcă acasă din câmpiile Moabului, căci, în timp ce era în regiunea Moabului, auzise că <char style="nd">Domnul</char> Își cercetase poporul și îi dăduse hrană. <verse eid="RUT 1:6"/><verse number="7" style="v" sid="RUT 1:7"/>Ea a ieșit din locul în care se afla, iar cele două nurori ale ei erau cu ea. Și au plecat la drum ca să se întoarcă în țara lui Iuda.<verse eid="RUT 1:7"/></para>
  <para style="p">
    <verse number="8" style="v" sid="RUT 1:8"/>Naomi le-a zis totuși celor două nurori ale ei:</para>
  <para style="p" vid="RUT 1:8">‒ Plecați! Întoarceți-vă fiecare la casa mamei sale! <char style="nd">Domnul</char> să Se poarte față de voi cu bunătatea cu care și voi v-ați purtat față de cei ce au murit și față de mine! <verse eid="RUT 1:8"/><verse number="9" style="v" sid="RUT 1:9"/>Să dea <char style="nd">Domnul</char> ca fiecare dintre voi să găsească odihnă în casa <char style="add">viitorului</char> soț!</para>
  <para style="p" vid="RUT 1:9">Apoi le-a sărutat, iar ele și-au ridicat glasul și au plâns.<verse eid="RUT 1:9"/></para>
  <para style="p">
    <verse number="10" style="v" sid="RUT 1:10"/>Ele i-au zis:</para>
  <para style="p" vid="RUT 1:10">‒ Nu! Vom merge cu tine la poporul tău.<verse eid="RUT 1:10"/></para>
  <para style="p">
    <verse number="11" style="v" sid="RUT 1:11"/>Dar Naomi a răspuns:</para>
  <para style="p" vid="RUT 1:11">‒ Întoarceți-vă, fetele mele! De ce să veniți cu mine? Mai am eu oare fii în pântecul meu, care să vă fie apoi soți? <verse eid="RUT 1:11"/><verse number="12" style="v" sid="RUT 1:12"/>Întoarceți-vă, fetele mele! Plecați! Căci eu sunt prea bătrână să mă mai mărit. Chiar dacă aș zice că mai este speranță pentru mine, chiar dacă m-aș mărita în noaptea aceasta și aș naște fii, <verse eid="RUT 1:12"/><verse number="13" style="v" sid="RUT 1:13"/>ați aștepta voi până s-ar face mari? V-ați păstra voi pentru ei, fără să vă măritați? Nu, fetele mele! Eu sunt mult mai amărâtă decât voi, căci mâna <char style="nd">Domnului</char> s-a întins împotriva mea.<verse eid="RUT 1:13"/></para>
  <para style="p">
    <verse number="14" style="v" sid="RUT 1:14"/>Ele și-au ridicat glasul și au plâns din nou. Orpa a sărutat-o pe soacra sa și a plecat, dar Rut s-a ținut de ea.<verse eid="RUT 1:14"/></para>
  <para style="p">
    <verse number="15" style="v" sid="RUT 1:15"/>
    <char style="add">Naomi</char> a zis:</para>
  <para style="p" vid="RUT 1:15">‒ Iată, cumnata ta s-a întors la poporul ei și la dumnezeii ei. Du-te și tu după cumnata ta.<verse eid="RUT 1:15"/></para>
  <para style="p">
    <verse number="16" style="v" sid="RUT 1:16"/>Rut a răspuns:</para>
  <para style="p" vid="RUT 1:16">‒ Nu insista să te părăsesc și să plec de la tine. Căci unde mergi tu, voi merge și eu. Unde vei înnopta tu, voi înnopta și eu. Poporul tău va fi și poporul meu, iar Dumnezeul tău va fi Dumnezeul meu. <verse eid="RUT 1:16"/><verse number="17" style="v" sid="RUT 1:17"/>Unde vei muri tu, voi muri și eu, și tot acolo voi fi și îngropată. <char style="nd">Domnul</char> să Se poarte cu mine cu toată asprimea<note caller="+" style="f"><char style="fr" closed="false">1:17 </char><char style="ft" closed="false">Formulă tipică de blestem (lit.: </char><char style="fqa" closed="false">Așa să-mi facă <char style="nd">Domnul</char> și chiar mai mult</char><char style="ft" closed="false">).</char></note> dacă altceva, în afară de moarte, mă va despărți de tine!<verse eid="RUT 1:17"/></para>
  <para style="p">
    <verse number="18" style="v" sid="RUT 1:18"/>Văzând-o hotărâtă să meargă cu ea, Naomi a încetat să-i mai vorbească <char style="add">astfel</char>. <verse eid="RUT 1:18"/><verse number="19" style="v" sid="RUT 1:19"/>Cele două au călătorit până au ajuns la Betleem. Când au intrat în Betleem, în toată cetatea a fost multă forfotă pe seama lor.</para>
  <para style="p" vid="RUT 1:19">
    <char style="add">Femeile</char> se întrebau:</para>
  <para style="p" vid="RUT 1:19">‒ Aceasta este Naomi?<verse eid="RUT 1:19"/></para>
  <para style="p">
    <verse number="20" style="v" sid="RUT 1:20"/>Ea le-a zis:</para>
  <para style="p" vid="RUT 1:20">‒ Nu mă mai numiți Naomi,<note caller="+" style="f"><char style="fr" closed="false">1:20-21 </char><char style="fq" closed="false">Naomi </char><char style="ft" closed="false">înseamnă </char><char style="fqa" closed="false">Plăcută.</char></note> ci numiți-mă Mara,<note caller="+" style="f"><char style="fr" closed="false">1:20 </char><char style="fq" closed="false">Mara </char><char style="ft" closed="false">înseamnă </char><char style="fqa" closed="false">Amară.</char></note> pentru că Cel Atotputernic m-a amărât mult. <verse eid="RUT 1:20"/><verse number="21" style="v" sid="RUT 1:21"/>Când am plecat aveam de toate, dar <char style="nd">Domnul</char> m-a adus înapoi cu mâinile goale. De ce să mă mai numiți Naomi, de vreme ce <char style="nd">Domnul</char> a mărturisit împotriva mea și Cel Atotputernic a adus necazul asupra mea?<verse eid="RUT 1:21"/></para>
  <para style="p">
    <verse number="22" style="v" sid="RUT 1:22"/>Așa s-a întors Naomi din câmpiile Moabului împreună cu moabita Rut, nora ei. Ele au sosit în Betleem, tocmai când începea seceratul orzului.<verse eid="RUT 1:22"/></para>
  <chapter eid="RUT 1"/>
  <chapter number="2" style="c" sid="RUT 2"/>
  <para style="s1">Rut îl întâlnește pe Boaz</para>
  <para style="p">
    <verse number="1" style="v" sid="RUT 2:1"/>Naomi avea o rudă din partea soțului ei, un bărbat cu renume din clanul lui Elimelek, al cărui nume era Boaz.<verse eid="RUT 2:1"/></para>
  <para style="p">
    <verse number="2" style="v" sid="RUT 2:2"/>Moabita Rut i-a zis lui Naomi:</para>
  <para style="p" vid="RUT 2:2">‒ Dă-mi voie, te rog, să merg pe câmp și să strâng spice de pe urma aceluia înaintea căruia voi găsi bunăvoință.</para>
  <para style="p" vid="RUT 2:2">Ea i-a răspuns:</para>
  <para style="p" vid="RUT 2:2">‒ Du-te, fata mea.<verse eid="RUT 2:2"/></para>
  <para style="p">
    <verse number="3" style="v" sid="RUT 2:3"/>Ea s-a dus și, ajungând pe un câmp, a început să culeagă spicele rămase în urma secerătorilor. S-a nimerit ca acel teren să fie tocmai al lui Boaz, din clanul lui Elimelek.<verse eid="RUT 2:3"/></para>
  <para style="p">
    <verse number="4" style="v" sid="RUT 2:4"/>Chiar atunci Boaz a sosit din Betleem și le-a zis secerătorilor:</para>
  <para style="p" vid="RUT 2:4">‒ <char style="nd">Domnul</char> <char style="add">să fie</char> cu voi!</para>
  <para style="p" vid="RUT 2:4">Ei i-au răspuns:</para>
  <para style="p" vid="RUT 2:4">‒ <char style="nd">Domnul</char> să te binecuvânteze.<verse eid="RUT 2:4"/></para>
  <para style="p">
    <verse number="5" style="v" sid="RUT 2:5"/>Apoi l-a întrebat pe slujitorul care supraveghea secerătorii:</para>
  <para style="p" vid="RUT 2:5">‒ A cui este tânăra aceasta?<verse eid="RUT 2:5"/></para>
  <para style="p">
    <verse number="6" style="v" sid="RUT 2:6"/>Slujitorul care supraveghea secerătorii i-a răspuns:</para>
  <para style="p" vid="RUT 2:6">‒ Aceasta este tânăra moabită care s-a întors cu Naomi din câmpiile Moabului. <verse eid="RUT 2:6"/><verse number="7" style="v" sid="RUT 2:7"/>Ea mi-a zis: „Te rog, dă-mi voie să culeg și să strâng dintre snopi spicele rămase în urma secerătorilor!“. Și de azi dimineață, de când a venit, a stat în picioare până acum și nu s-a odihnit decât pentru puțin timp, în adăpost.<verse eid="RUT 2:7"/></para>
  <para style="p">
    <verse number="8" style="v" sid="RUT 2:8"/>Boaz i-a zis lui Rut:</para>
  <para style="p" vid="RUT 2:8">‒ Ascultă-mă, fiică! Să nu mergi la cules pe un alt teren și să nu pleci de aici. Ține-te după slujnicele mele. <verse eid="RUT 2:8"/><verse number="9" style="v" sid="RUT 2:9"/>Uită-te unde vor secera pe teren și du-te după ele. Voi porunci slujitorilor să nu se atingă de tine. Iar când ți-e sete, poți să mergi la vase și să bei din ceea ce au scos slujitorii.<verse eid="RUT 2:9"/></para>
  <para style="p">
    <verse number="10" style="v" sid="RUT 2:10"/>Atunci ea s-a aruncat cu fața la pământ, s-a închinat și i-a zis:</para>
  <para style="p" vid="RUT 2:10">‒ Cum de am găsit bunăvoință înaintea ta, ca să mă iei în seamă pe mine, o străină?<verse eid="RUT 2:10"/></para>
  <para style="p">
    <verse number="11" style="v" sid="RUT 2:11"/>Boaz a răspuns:</para>
  <para style="p" vid="RUT 2:11">‒ Mi s-a spus tot ce-ai făcut pentru soacra ta după moartea soțului tău, cum ai plecat de la tatăl tău, de la mama ta și din țara de origine, ca să vii la un popor pe care nu-l cunoșteai dinainte. <verse eid="RUT 2:11"/><verse number="12" style="v" sid="RUT 2:12"/><char style="nd">Domnul</char> să-ți răsplătească fapta și răsplata să-ți fie deplină din partea <char style="nd">Domnului</char>, Dumnezeul lui Israel, sub aripile Căruia ai venit să te adăpostești!<verse eid="RUT 2:12"/></para>
  <para style="p">
    <verse number="13" style="v" sid="RUT 2:13"/>Ea a zis:</para>
  <para style="p" vid="RUT 2:13">‒ Să găsesc bunăvoință înaintea ta și pe mai departe, stăpânul meu, căci tu m-ai consolat și i-ai vorbit slujitoarei tale pe <char style="add">placul</char> inimii ei, deși eu nu sunt nici măcar ca una dintre slujitoarele tale.<verse eid="RUT 2:13"/></para>
  <para style="p">
    <verse number="14" style="v" sid="RUT 2:14"/>La ora mesei, Boaz i-a zis <char style="add">lui Rut</char>:</para>
  <para style="p" vid="RUT 2:14">‒ Apropie-te, mănâncă din pâine și înmoaie-ți bucata în oțet.</para>
  <para style="p" vid="RUT 2:14">Ea s-a așezat lângă secerători, iar el a servit-o cu boabe prăjite. Ea a mâncat, s-a săturat și i-a mai și rămas.<verse eid="RUT 2:14"/></para>
  <para style="p">
    <verse number="15" style="v" sid="RUT 2:15"/>Apoi, când ea s-a ridicat să mai culeagă, Boaz le-a poruncit slujitorilor săi astfel:</para>
  <para style="p" vid="RUT 2:15">‒ Lăsați-o să culeagă chiar și dintre snopi, fără s-o umiliți. <verse eid="RUT 2:15"/><verse number="16" style="v" sid="RUT 2:16"/>Mai mult, scoateți spice din snopi și aruncați-le pe jos, ca să le poată culege, și n-o certați.<verse eid="RUT 2:16"/></para>
  <para style="p">
    <verse number="17" style="v" sid="RUT 2:17"/>Rut a cules spice de pe teren până seara, a bătut ce a cules și a strâns aproape o efă<note caller="+" style="f"><char style="fr" closed="false">2:17 </char><char style="ft" closed="false">O efă măsura aproximativ 22 l.</char></note> de orz. <verse eid="RUT 2:17"/><verse number="18" style="v" sid="RUT 2:18"/>A luat <char style="add">ceea ce strânsese</char> și s-a dus în cetate, iar soacra sa a văzut cât culesese. Ea i-a dat lui Naomi și ceea ce-i rămăsese după ce se săturase <char style="add">la masă</char>.<verse eid="RUT 2:18"/></para>
  <para style="p">
    <verse number="19" style="v" sid="RUT 2:19"/>Atunci soacra ei a întrebat-o:</para>
  <para style="p" vid="RUT 2:19">‒ Unde ai cules astăzi și unde ai lucrat? Binecuvântat să fie cel ce te-a luat în seamă!</para>
  <para style="p" vid="RUT 2:19">
    <char style="add">Rut</char> i-a istorisit soacrei sale la cine a lucrat și i-a zis:</para>
  <para style="p" vid="RUT 2:19">‒ Numele bărbatului la care am lucrat astăzi este Boaz.<verse eid="RUT 2:19"/></para>
  <para style="p">
    <verse number="20" style="v" sid="RUT 2:20"/>Naomi i-a zis nurorii sale:</para>
  <para style="p" vid="RUT 2:20">‒ Binecuvântat să fie el de <char style="nd">Domnul</char>, Cel Care nu Și-a părăsit îndurarea față de noi, cei vii, și față de cei ce au murit.</para>
  <para style="p" vid="RUT 2:20">Apoi Naomi i-a zis:</para>
  <para style="p" vid="RUT 2:20">‒ Bărbatul acesta este ruda noastră, dintre cei cu drept de răscumpărare asupra noastră.<verse eid="RUT 2:20"/></para>
  <para style="p">
    <verse number="21" style="v" sid="RUT 2:21"/>Moabita Rut i-a zis:</para>
  <para style="p" vid="RUT 2:21">‒ El mi-a spus: „Stai aproape de slujitorii mei până vor termina tot ce au de secerat“.<verse eid="RUT 2:21"/></para>
  <para style="p">
    <verse number="22" style="v" sid="RUT 2:22"/>Naomi i-a răspuns nurorii sale Rut:</para>
  <para style="p" vid="RUT 2:22">‒ Este bine, fata mea, să lucrezi cu slujnicele lui și să nu dea alții peste tine pe un alt teren.<verse eid="RUT 2:22"/></para>
  <para style="p">
    <verse number="23" style="v" sid="RUT 2:23"/>Astfel, <char style="add">Rut</char> a stat aproape de slujnicele lui Boaz și a cules până când s-a încheiat seceratul orzului și al grâului. Ea locuia împreună cu soacra ei.<verse eid="RUT 2:23"/></para>
  <chapter eid="RUT 2"/>
  <chapter number="3" style="c" sid="RUT 3"/>
  <para style="s1">Strategia lui Naomi</para>
  <para style="p">
    <verse number="1" style="v" sid="RUT 3:1"/>
    <char style="add">După o vreme</char> Naomi, soacra ei, i-a zis:</para>
  <para style="p" vid="RUT 3:1">‒ Fiica mea, aș vrea să-ți găsesc un loc de odihnă, unde să-ți fie bine. <verse eid="RUT 3:1"/><verse number="2" style="v" sid="RUT 3:2"/>Oare Boaz, cu ale cărui slujnice ai fost, nu este el rudă cu noi? Iată că la noapte își va vântura orzul în arie. <verse eid="RUT 3:2"/><verse number="3" style="v" sid="RUT 3:3"/>Tu spală-te, unge-te, pune-ți mantia pe tine și du-te la aria de treierat. Să nu te faci însă cunoscută lui până nu termină de mâncat și de băut. <verse eid="RUT 3:3"/><verse number="4" style="v" sid="RUT 3:4"/>Și când urmează să se culce, să afli locul unde se va culca. Apoi să te duci, să-i dezvelești picioarele și să te culci. După aceea îți va spune el ce să faci.<verse eid="RUT 3:4"/></para>
  <para style="p">
    <verse number="5" style="v" sid="RUT 3:5"/>Ea i-a răspuns:</para>
  <para style="p" vid="RUT 3:5">‒ Voi face tot ce mi-ai spus.<verse eid="RUT 3:5"/></para>
  <para style="p">
    <verse number="6" style="v" sid="RUT 3:6"/>
    <char style="add">Rut</char> s-a dus la aria de treierat și a făcut așa cum o sfătuise soacra ei. <verse eid="RUT 3:6"/><verse number="7" style="v" sid="RUT 3:7"/>După ce a mâncat și a băut, Boaz, mulțumit în inima lui, s-a întins să se culce la marginea grămezii de paie. Atunci ea s-a apropiat încet, i-a dezvelit picioarele și s-a culcat acolo. <verse eid="RUT 3:7"/><verse number="8" style="v" sid="RUT 3:8"/>Pe la miezul nopții omul s-a speriat. El s-a aplecat și iată că o femeie era culcată la picioarele sale.<verse eid="RUT 3:8"/></para>
  <para style="p">
    <verse number="9" style="v" sid="RUT 3:9"/>El a întrebat:</para>
  <para style="p" vid="RUT 3:9">‒ Cine ești tu?</para>
  <para style="p" vid="RUT 3:9">Ea i-a răspuns:</para>
  <para style="p" vid="RUT 3:9">‒ Sunt eu, Rut, slujitoarea ta. Întinde-ți marginea mantiei peste slujitoarea ta, căci tu ești cel cu drept de răscumpărare asupra mea.<verse eid="RUT 3:9"/></para>
  <para style="p">
    <verse number="10" style="v" sid="RUT 3:10"/>El a zis:</para>
  <para style="p" vid="RUT 3:10">‒ Binecuvântată să fii de <char style="nd">Domnul</char>, fata mea! Bunătatea pe care ai arătat-o la urmă spune mai mult decât ceea ce ai făcut prima dată, de vreme ce nu ai umblat după cei tineri, fie ei săraci sau bogați. <verse eid="RUT 3:10"/><verse number="11" style="v" sid="RUT 3:11"/>De aceea, fata mea, nu te teme. Voi face pentru tine tot ce mi-ai spus, deoarece tot poporul meu în cetate știe că ești o femeie cinstită. <verse eid="RUT 3:11"/><verse number="12" style="v" sid="RUT 3:12"/>Este adevărat că eu am drept de răscumpărare, dar mai există cineva, mai apropiat decât mine, care are și el acest drept. <verse eid="RUT 3:12"/><verse number="13" style="v" sid="RUT 3:13"/>Rămâi în noaptea aceasta aici, iar dimineață, dacă el va dori să te răscumpere, bine, să te răscumpere! Dar dacă nu va dori să te răscumpere, viu este <char style="nd">Domnul</char> că te voi răscumpăra eu! Deci, culcă-te aici până dimineață.<verse eid="RUT 3:13"/></para>
  <para style="p">
    <verse number="14" style="v" sid="RUT 3:14"/>Ea a rămas culcată la picioarele lui până spre dimineață, trezindu-se înainte ca oamenii să se poată vedea unii pe alții, deoarece Boaz îi spusese: „Să nu se afle că a intrat o femeie în arie!“.<verse eid="RUT 3:14"/></para>
  <para style="p">
    <verse number="15" style="v" sid="RUT 3:15"/>Apoi Boaz i-a zis:</para>
  <para style="p" vid="RUT 3:15">‒ Adu mantaua de pe tine și ține-o bine.</para>
  <para style="p" vid="RUT 3:15">Ea a ținut-o, iar Boaz i-a măsurat șase <char style="add">măsuri</char> de orz și le-a pus în ea. Apoi el s-a dus în cetate.<verse eid="RUT 3:15"/></para>
  <para style="p">
    <verse number="16" style="v" sid="RUT 3:16"/>Când Rut a ajuns la soacra sa, aceasta a întrebat-o:</para>
  <para style="p" vid="RUT 3:16">‒ Cum a fost, fata mea?</para>
  <para style="p" vid="RUT 3:16">Rut i-a istorisit tot ce a făcut omul acela pentru ea.<verse eid="RUT 3:16"/></para>
  <para style="p">
    <verse number="17" style="v" sid="RUT 3:17"/>Apoi a zis:</para>
  <para style="p" vid="RUT 3:17">‒ Mi-a mai dat și aceste șase <char style="add">măsuri</char> de orz, zicându-mi: „Să nu te întorci cu mâinile goale la soacra ta“.<verse eid="RUT 3:17"/></para>
  <para style="p">
    <verse number="18" style="v" sid="RUT 3:18"/>
    <char style="add">Naomi</char> i-a zis:</para>
  <para style="p" vid="RUT 3:18">‒ Așteaptă, fata mea, până vei vedea ce întorsătură vor lua lucrurile, dar <char style="add">îți spun că</char> omul acesta nu-și va găsi liniștea până nu va lămuri lucrurile chiar astăzi.<verse eid="RUT 3:18"/></para>
  <chapter eid="RUT 3"/>
  <chapter number="4" style="c" sid="RUT 4"/>
  <para style="s1">Boaz se căsătorește cu Rut</para>
  <para style="p">
    <verse number="1" style="v" sid="RUT 4:1"/>Boaz s-a dus la poarta cetății și s-a așezat acolo. Tocmai atunci trecea cel ce avea drept de răscumpărare, cel despre care vorbise Boaz.</para>
  <para style="p" vid="RUT 4:1">Boaz i-a zis:</para>
  <para style="p" vid="RUT 4:1">‒ Prietene, întoarce-te și așază-te aici!</para>
  <para style="p" vid="RUT 4:1">Acesta s-a întors și s-a așezat.<verse eid="RUT 4:1"/></para>
  <para style="p">
    <verse number="2" style="v" sid="RUT 4:2"/>Boaz a adus și zece bărbați dintre bătrânii cetății și a zis:</para>
  <para style="p" vid="RUT 4:2">‒ Așezați-vă aici.</para>
  <para style="p" vid="RUT 4:2">Ei s-au așezat.<verse eid="RUT 4:2"/></para>
  <para style="p">
    <verse number="3" style="v" sid="RUT 4:3"/>Apoi i-a zis celui cu drept de răscumpărare:</para>
  <para style="p" vid="RUT 4:3">‒ Naomi, care s-a întors din câmpiile Moabului, a scos la vânzare parcela de pământ care era a fratelui nostru, Elimelek. <verse eid="RUT 4:3"/><verse number="4" style="v" sid="RUT 4:4"/>M-am gândit să te anunț și să-ți spun: cumpăr-o <char style="add">acum</char>, de față cu locuitorii și de față cu bătrânii poporului meu. Dacă vrei deci s-o răscumperi, răscumpăr-o, dar dacă nu vrei s-o răscumperi, atunci spune-mi, ca să știu, căci nu este nimeni înaintea ta cu drept de răscumpărare, iar după tine urmez eu.</para>
  <para style="p" vid="RUT 4:4">Acesta a răspuns:</para>
  <para style="p" vid="RUT 4:4">‒ O voi răscumpăra eu.<verse eid="RUT 4:4"/></para>
  <para style="p">
    <verse number="5" style="v" sid="RUT 4:5"/>Boaz a zis:</para>
  <para style="p" vid="RUT 4:5">‒ În ziua în care vei cumpăra parcela de la Naomi, va trebui s-o răscumperi și pe moabita Rut, soția celui ce a murit, ca să păstrezi numele mortului în cadrul moștenirii lui.<verse eid="RUT 4:5"/></para>
  <para style="p">
    <verse number="6" style="v" sid="RUT 4:6"/>Atunci cel ce avea drept de răscumpărare i-a răspuns:</para>
  <para style="p" vid="RUT 4:6">‒ Nu pot s-o răscumpăr pentru mine, ca nu cumva să-mi ruinez propria moștenire. Răscumpăr-o tu. Poți lua tu dreptul meu de răscumpărare, căci eu nu pot s-o răscumpăr.<verse eid="RUT 4:6"/></para>
  <para style="p">
    <verse number="7" style="v" sid="RUT 4:7"/>Pe vremuri, în Israel, pentru a confirma orice înțelegere referitoare la răscumpărare și la schimbarea dreptului de răscumpărare, unul își scotea sandala și i-o dădea celuilalt. Aceasta slujea drept mărturie în Israel.<verse eid="RUT 4:7"/></para>
  <para style="p">
    <verse number="8" style="v" sid="RUT 4:8"/>Deci, cel ce avea drept de răscumpărare i-a zis lui Boaz:</para>
  <para style="p" vid="RUT 4:8">‒ Cumpăr-o tu.</para>
  <para style="p" vid="RUT 4:8">Apoi și-a scos sandala.<verse eid="RUT 4:8"/></para>
  <para style="p">
    <verse number="9" style="v" sid="RUT 4:9"/>Atunci Boaz le-a zis bătrânilor și întregului popor:</para>
  <para style="p" vid="RUT 4:9">‒ Astăzi sunteți martori că am cumpărat de la Naomi tot ce a aparținut lui Elimelek, lui Chilion și lui Mahlon. <verse eid="RUT 4:9"/><verse number="10" style="v" sid="RUT 4:10"/>De asemenea, pe moabita Rut, văduva lui Mahlon, am cumpărat-o de soție, ca să păstrez numele mortului în cadrul moștenirii lui, astfel încât să nu se șteargă numele acestuia dintre frații lui și din cetatea sa. Voi sunteți martori astăzi!<verse eid="RUT 4:10"/></para>
  <para style="p">
    <verse number="11" style="v" sid="RUT 4:11"/>Tot poporul care era la poartă și bătrânii i-au răspuns:</para>
  <para style="p" vid="RUT 4:11">‒ Suntem martori. S-o facă <char style="nd">Domnul</char> pe femeia care intră în casa ta ca pe Rahela și ca pe Lea care, împreună, au ajutat la înmulțirea familiei lui Israel. Să-ți sporească puterea în Efrata și să-ți faci un nume în Betleem! <verse eid="RUT 4:11"/><verse number="12" style="v" sid="RUT 4:12"/>Să ajungă familia ta, prin urmașul pe care ți-l va da <char style="nd">Domnul</char> din această tânără, ca familia lui Pereț, care i s-a născut lui Iuda din Tamar.<verse eid="RUT 4:12"/></para>
  <para style="s1">Linia genealogică a lui David</para>
  <para style="r">(<ref loc="1CH 2:5-15">1 Cron. 2:5-15</ref>; <ref loc="MAT 1:3-6">Mt. 1:3-6</ref>; <ref loc="LUK 3:31-33">Lc. 3:31-33</ref>)</para>
  <para style="p">
    <verse number="13" style="v" sid="RUT 4:13"/>Boaz a luat-o pe Rut și ea a devenit soția lui. El a intrat la ea, iar <char style="nd">Domnul</char> a dat rod <char style="add">pântecului</char> ei și, astfel, ea a născut un fiu. <verse eid="RUT 4:13"/><verse number="14" style="v" sid="RUT 4:14"/>Femeile i-au zis lui Naomi: „Binecuvântat să fie <char style="nd">Domnul</char>, Cel Ce nu te-a lăsat astăzi fără un răscumpărător. Fie ca numele lui să ajungă vestit în Israel! <verse eid="RUT 4:14"/><verse number="15" style="v" sid="RUT 4:15"/>El îți va fi o înviorare pentru suflet și un sprijin la bătrânețe, căci l-a născut nora ta care te iubește și care prețuiește pentru tine mai mult decât șapte fii“.<verse eid="RUT 4:15"/></para>
  <para style="p">
    <verse number="16" style="v" sid="RUT 4:16"/>Naomi a luat copilul, l-a pus în poală și i-a fost acestuia ca o doică. <verse eid="RUT 4:16"/><verse number="17" style="v" sid="RUT 4:17"/>Vecinele i-au pus numele Obed, zicând: „I s-a născut un fiu lui Naomi“. El a fost tatăl lui Ișai, tatăl lui David.<verse eid="RUT 4:17"/></para>
  <para style="p">
    <verse number="18" style="v" sid="RUT 4:18"/>Aceștia sunt descendenții lui Pereț:</para>
  <para style="li1" vid="RUT 4:18">din Pereț s-a născut Hețron,<verse eid="RUT 4:18"/></para>
  <para style="li1">
    <verse number="19" style="v" sid="RUT 4:19"/>din Hețron s-a născut Ram,</para>
  <para style="li1" vid="RUT 4:19">din Ram s-a născut Aminadab,<verse eid="RUT 4:19"/></para>
  <para style="li1">
    <verse number="20" style="v" sid="RUT 4:20"/>din Aminadab s-a născut Nahșon,</para>
  <para style="li1" vid="RUT 4:20">din Nahșon s-a născut Salmon,<verse eid="RUT 4:20"/></para>
  <para style="li1">
    <verse number="21" style="v" sid="RUT 4:21"/>din Salmon s-a născut Boaz,</para>
  <para style="li1" vid="RUT 4:21">din Boaz s-a născut Obed,<verse eid="RUT 4:21"/></para>
  <para style="li1">
    <verse number="22" style="v" sid="RUT 4:22"/>din Obed s-a născut Ișai,</para>
  <para style="li1" vid="RUT 4:22">iar din Ișai s-a născut David.<verse eid="RUT 4:22"/></para>
  <chapter eid="RUT 4"/>
</usx>
