<?xml version="1.0" encoding="UTF-8"?>
<usx version="2.6">
  <book code="SNG" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">NYIMBO YA SOLOMONI</para>
  <para style="toc1">Nyimbo ya Solomoni</para>
  <para style="toc2">Nyimbo ya Solomoni</para>
  <para style="toc3">Nyi</para>
  <para style="mt1">Nyimbo ya Solomoni</para>
  <chapter number="1" style="c"/>
  <para style="p">
    <verse number="1" style="v"/>Nyimbo ya Solomoni, nyimbo yoposa nyimbo zonse.</para>
  <para style="b"/>
  <para style="sp">Mkazi</para>
  <para style="q1">
    <verse number="2" style="v"/>Undipsompsone ndi milomo yako</para>
  <para style="q2">chifukwa chikondi chako nʼchokoma kuposa vinyo.</para>
  <para style="q1">
    <verse number="3" style="v"/>Mafuta ako odzola ndi onunkhira bwino;</para>
  <para style="q2">dzina lako lili ngati mafuta onunkhira otsanulidwa.</para>
  <para style="q2">Nʼchifukwa chake atsikana amakukonda!</para>
  <para style="q1">
    <verse number="4" style="v"/>Nditenge ndipo ndizikutsata, tiye tifulumire!</para>
  <para style="q2">Mfumu indilowetse mʼchipinda chake.</para>
  <para style="sp">Abwenzi</para>
  <para style="q1">Ife timasangalala ndi kukondwera nawe,</para>
  <para style="q2">tidzatamanda chikondi chako kupambana vinyo.</para>
  <para style="sp">Mkazi</para>
  <para style="q1">Amachita bwinotu potamanda iwe!</para>
  <para style="b"/>
  <para style="q1">
    <verse number="5" style="v"/>Ndine wakuda, komatu ndine wokongola,</para>
  <para style="q2">inu akazi a ku Yerusalemu,</para>
  <para style="q2">ine ndine wakuda ngati tenti ya ku Kedara,</para>
  <para style="q2">ngati makatani a tenti ya Solomoni.</para>
  <para style="q1">
    <verse number="6" style="v"/>Musandiyangʼane monyoza chifukwa ndine wakuda,</para>
  <para style="q2">ndine wakuda chifukwa cha dzuwa.</para>
  <para style="q1">Alongo anga anandikwiyira</para>
  <para style="q2">ndipo anandigwiritsa ntchito mʼminda ya mpesa;</para>
  <para style="q2">munda wangawanga sindinawusamalire.</para>
  <para style="q1">
    <verse number="7" style="v"/>Ndiwuze iwe, amene ndimakukonda, kumene umadyetsa ziweto zako</para>
  <para style="q2">ndi kumene umagoneka nkhosa zako nthawi yamasana.</para>
  <para style="q1">Ndikhalirenji ngati mkazi wachiwerewere</para>
  <para style="q2">pambali pa ziweto za abwenzi ako?</para>
  <para style="sp">Abwenzi</para>
  <para style="q1">
    <verse number="8" style="v"/>Ngati sukudziwa iwe wokongola kwambiri kuposa akazi ena,</para>
  <para style="q2">ngati sukudziwa, tsatira makwalala a nkhosa</para>
  <para style="q1">ndipo udyetse ana ambuzi</para>
  <para style="q2">pambali pa matenti a abusa.</para>
  <para style="sp">Mwamuna</para>
  <para style="q1">
    <verse number="9" style="v"/>Iwe bwenzi langa,</para>
  <para style="q2">uli ngati kavalo wamkazi ku magaleta a Farao.</para>
  <para style="q1">
    <verse number="10" style="v"/>Masaya ako ndi okongola ndi ndolo zamʼmakutuzo,</para>
  <para style="q2">khosi lako likukongola ndi mikanda yamiyala yamtengowapatali.</para>
  <para style="q1">
    <verse number="11" style="v"/>Tidzakupangira ndolo zagolide</para>
  <para style="q2">zokongoletsedwa ndi mikanda yasiliva.</para>
  <para style="sp">Mkazi</para>
  <para style="q1">
    <verse number="12" style="v"/>Pamene mfumu inali pa malo ake odyera,</para>
  <para style="q2">mafuta anga onunkhira anamveka fungo lake.</para>
  <para style="q1">
    <verse number="13" style="v"/>Wokondedwa wanga ali ngati kathumba ka mure kwa ine,</para>
  <para style="q2">kamene kamakhala pakati pa mawere angawa.</para>
  <para style="q1">
    <verse number="14" style="v"/>Wokondedwa wanga ali ngati mpukutu wa maluwa ofiira,</para>
  <para style="q2">ochokera ku minda ya mpesa ya ku Eni-Gedi.</para>
  <para style="sp">Mwamuna</para>
  <para style="q1">
    <verse number="15" style="v"/>Iwe wokondedwa wanga, ndiwe wokongoladi!</para>
  <para style="q2">Ndithu, ndiwe chiphadzuwa,</para>
  <para style="q2">maso ako ali ngati nkhunda.</para>
  <para style="sp">Mkazi</para>
  <para style="q1">
    <verse number="16" style="v"/>Iwe bwenzi langa, ndiwe wokongoladi!</para>
  <para style="q2">Ndithu, ndiwe wokongoladi kwambiri!</para>
  <para style="q2">Ndipo malo athu ogonapo ndi msipu wobiriwira.</para>
  <para style="sp">Mwamuna</para>
  <para style="q1">
    <verse number="17" style="v"/>Mitanda ya nyumba yathu ndi ya mkungudza,</para>
  <para style="q2">phaso lake ndi la mtengo wa payini.</para>
  <chapter number="2" style="c"/>
  <para style="sp">Mkazi</para>
  <para style="q1">
    <verse number="1" style="v"/>Ine ndine duwa la ku Saroni,</para>
  <para style="q2">duwa lokongola la ku zigwa.</para>
  <para style="sp">Mwamuna</para>
  <para style="q1">
    <verse number="2" style="v"/>Monga duwa lokongola pakati pa minga</para>
  <para style="q2">ndi momwe alili wokondedwa wanga pakati pa atsikana.</para>
  <para style="sp">Mkazi</para>
  <para style="q1">
    <verse number="3" style="v"/>Monga mtengo wa apulosi pakati pa mitengo ya mʼnkhalango</para>
  <para style="q2">ndi momwe alili bwenzi langa pakati pa anyamata.</para>
  <para style="q1">Ndimakondwera kukhala pansi pa mthunzi wako,</para>
  <para style="q2">ndipo chipatso chake ndi chokoma mʼkamwa mwanga.</para>
  <para style="q1">
    <verse number="4" style="v"/>Iye wanditengera ku nyumba yaphwando,</para>
  <para style="q2">ndipo mbendera yake yozika pa ine ndi chikondi.</para>
  <para style="q1">
    <verse number="5" style="v"/>Undidyetse keke ya mphesa zowuma,</para>
  <para style="q2">unditsitsimutse ndi ma apulosi,</para>
  <para style="q2">pakuti chikondi chandifowoketsa.</para>
  <para style="q1">
    <verse number="6" style="v"/>Mutu wanga watsamira dzanja lake lamanzere,</para>
  <para style="q2">ndipo dzanja lake lamanja landikumbatira.</para>
  <para style="q1">
    <verse number="7" style="v"/>Inu akazi a ku Yerusalemu, ndithu ndikukupemphani</para>
  <para style="q2">pali gwape ndi mbawala yayikazi zakuthengo:</para>
  <para style="q1">Musachigwedeze chikondi kapena kuchiutsa</para>
  <para style="q2">mpaka pamene chifunire ichocho.</para>
  <para style="b"/>
  <para style="q1">
    <verse number="8" style="v"/>Tamverani bwenzi langa!</para>
  <para style="q2">Taonani! Uyu akubwera apayu,</para>
  <para style="q1">akulumphalumpha pa mapiri,</para>
  <para style="q2">akujowajowa pa zitunda.</para>
  <para style="q1">
    <verse number="9" style="v"/>Bwenzi langa ali ngati gwape kapena mwana wa mbawala.</para>
  <para style="q2">Taonani! Uyo wayima kuseri kwa khoma lathulo,</para>
  <para style="q1">akusuzumira mʼmazenera,</para>
  <para style="q2">akuyangʼana pa mpata wa zenera.</para>
  <para style="q1">
    <verse number="10" style="v"/>Bwenzi langa anayankha ndipo anati kwa ine,</para>
  <para style="q2">“Dzuka bwenzi langa,</para>
  <para style="q2">wokongola wanga, ndipo tiye tizipita.</para>
  <para style="q1">
    <verse number="11" style="v"/>Ona, nyengo yozizira yatha;</para>
  <para style="q2">mvula yatha ndipo yapitiratu.</para>
  <para style="q1">
    <verse number="12" style="v"/>Maluwa ayamba kuoneka pa dziko lapansi;</para>
  <para style="q2">nthawi yoyimba yafika,</para>
  <para style="q1">kulira kwa njiwa kukumveka</para>
  <para style="q2">mʼdziko lathu.</para>
  <para style="q1">
    <verse number="13" style="v"/>Mtengo wankhuyu ukubereka zipatso zake zoyambirira;</para>
  <para style="q2">mitengo ya mpesa ya maluwa ikutulutsa fungo lake.</para>
  <para style="q1">Dzuka bwenzi langa, wokongola wanga</para>
  <para style="q2">tiye tizipita.”</para>
  <para style="sp">Mwamuna</para>
  <para style="q1">
    <verse number="14" style="v"/>Nkhunda yanga yokhala mʼmingʼalu ya thanthwe,</para>
  <para style="q2">mʼmalo obisala a mʼmbali mwa phiri,</para>
  <para style="q1">onetsa nkhope yako,</para>
  <para style="q2">nʼtamvako liwu lako;</para>
  <para style="q1">pakuti liwu lako ndi lokoma,</para>
  <para style="q2">ndipo nkhope yako ndi yokongola.</para>
  <para style="q1">
    <verse number="15" style="v"/>Mutigwirire nkhandwe,</para>
  <para style="q2">nkhandwe zingʼonozingʼono</para>
  <para style="q1">zimene zikuwononga minda ya mpesa,</para>
  <para style="q2">minda yathu ya mpesa imene yayamba maluwa.</para>
  <para style="sp">Mkazi</para>
  <para style="q1">
    <verse number="16" style="v"/>Bwenzi langa ndi wangadi ndipo ine ndine wake;</para>
  <para style="q2">amadyetsa gulu lake la ziweto pakati pa maluwa okongola.</para>
  <para style="q1">
    <verse number="17" style="v"/>Kamphepo kamadzulo kakayamba kuwuzira</para>
  <para style="q2">ndipo mithunzi ikayamba kuthawa,</para>
  <para style="q1">unyamuke bwenzi langa,</para>
  <para style="q2">ndipo ukhale ngati gwape</para>
  <para style="q1">kapena ngati mwana wa mbawala</para>
  <para style="q2">pakati pa mapiri azigwembezigwembe.</para>
  <chapter number="3" style="c"/>
  <para style="q1">
    <verse number="1" style="v"/>Usiku wonse ndili pa bedi langa</para>
  <para style="q2">ndinafunafuna amene mtima wanga umamukonda;</para>
  <para style="q2">ndinamufunafuna koma osamupeza.</para>
  <para style="q1">
    <verse number="2" style="v"/>Ndikudzuka tsopano ndipo ndidzayendayenda mu mzinda,</para>
  <para style="q2">mʼmisewu yake ndi mʼmabwalo ake;</para>
  <para style="q1">ndidzamufunafuna amene mtima wanga umamukonda.</para>
  <para style="q2">Kotero ine ndinamufunafuna iyeyo koma osamupeza.</para>
  <para style="q1">
    <verse number="3" style="v"/>Alonda anandipeza</para>
  <para style="q2">pamene ankayendera mzinda.</para>
  <para style="q2">“Kodi mwamuonako amene mtima wanga umamukonda?”</para>
  <para style="q1">
    <verse number="4" style="v"/>Nditawapitirira pangʼono</para>
  <para style="q2">ndinamupeza amene mtima wanga umamukonda.</para>
  <para style="q1">Ndinamugwira ndipo sindinamulole kuti achoke</para>
  <para style="q2">mpaka nditamulowetsa mʼnyumba ya amayi anga,</para>
  <para style="q2">mʼchipinda cha amene anandibereka.</para>
  <para style="q1">
    <verse number="5" style="v"/>Inu akazi a ku Yerusalemu, ndithu ndikukupemphani</para>
  <para style="q2">pali gwape ndi mbawala yayikazi zakuthengo:</para>
  <para style="q1">Musachigwedeze chikondi kapena kuchiutsa</para>
  <para style="q2">mpaka pamene chifunire ichocho.</para>
  <para style="b"/>
  <para style="q1">
    <verse number="6" style="v"/>Kodi ndani amene akubwera kuchokera ku chipululu</para>
  <para style="q2">ngati utsi watolotolo,</para>
  <para style="q1">wonunkhira mure ndi lubani,</para>
  <para style="q2">zopangidwa kuchokera ku zonunkhira zonse za anthu amalonda?</para>
  <para style="q1">
    <verse number="7" style="v"/>Ona! Chimenecho ndi chonyamulira Solomoni,</para>
  <para style="q2">choperekezedwa ndi asilikali 60,</para>
  <para style="q2">anthu amphamvu a ku Israeli,</para>
  <para style="q1">
    <verse number="8" style="v"/>onse atanyamula lupanga,</para>
  <para style="q2">onse odziwa bwino nkhondo,</para>
  <para style="q1">aliyense ali ndi lupanga pambali pake,</para>
  <para style="q2">kukonzekera zoopsa za usiku.</para>
  <para style="q1">
    <verse number="9" style="v"/>Mfumu Solomoni anadzipangira chonyamulirachi;</para>
  <para style="q2">anachipanga ndi matabwa ochokera ku Lebanoni.</para>
  <para style="q1">
    <verse number="10" style="v"/>Milongoti yake anayipanga yasiliva,</para>
  <para style="q2">kumbuyo kwake kwa golide.</para>
  <para style="q1">Mipando yake inakutidwa ndi nsalu yapepo,</para>
  <para style="q2">anakongoletsa mʼkati mwake ndi chikondi</para>
  <para style="q2">cha akazi a ku Yerusalemu.</para>
  <para style="q1">
    <verse number="11" style="v"/>Tukulani inu akazi a ku Ziyoni</para>
  <para style="q2">ndipo mudzaone mfumu Solomoni atavala chipewa chaufumu,</para>
  <para style="q2">chipewa chaufumu chimene amayi ake anamuveka</para>
  <para style="q1">pa tsiku la ukwati wake,</para>
  <para style="q2">tsiku limene mtima wake unasangalala.</para>
  <chapter number="4" style="c"/>
  <para style="sp">Mwamuna</para>
  <para style="q1">
    <verse number="1" style="v"/>Ndiwe wokongoladi wokondedwa wanga!</para>
  <para style="q2">Ndithudi, ndiwe wokongola!</para>
  <para style="q2">Maso ako ali ngati nkhunda kumbuyo kwa nsalu yophimba kumutu.</para>
  <para style="q1">Tsitsi lako lili ngati gulu la mbuzi</para>
  <para style="q2">zikutsetsereka kuchokera ku Giliyadi.</para>
  <para style="q1">
    <verse number="2" style="v"/>Mano ako ali ngati gulu la nkhosa zomwe zangometedwa kumene,</para>
  <para style="q2">zochokera kozisambitsa kumene.</para>
  <para style="q1">Iliyonse ili ndi ana amapasa;</para>
  <para style="q2">palibe imene ili yokha.</para>
  <para style="q1">
    <verse number="3" style="v"/>Milomo yako ili ngati mbota yofiira;</para>
  <para style="q2">pakamwa pako ndi pokongola kwambiri.</para>
  <para style="q1">Kukhalira kumbuyo kwa nsalu yako yophimba</para>
  <para style="q2">kumutuyo, masaya ako akuoneka ngati mabandu a makangadza.</para>
  <para style="q1">
    <verse number="4" style="v"/>Khosi lako lili ngati nsanja ya Davide,</para>
  <para style="q2">yomangidwa bwino ndi yosalala;</para>
  <para style="q1">pa nsanja imeneyo pali zishango 1,000,</para>
  <para style="q2">zishango zonsezo za anthu ankhondo.</para>
  <para style="q1">
    <verse number="5" style="v"/>Mawere ako ali ngati tiana tiwiri ta nswala,</para>
  <para style="q2">ngati ana amapasa a nswala</para>
  <para style="q2">amene akudya pakati pa maluwa okongola.</para>
  <para style="q1">
    <verse number="6" style="v"/>Kamphepo kamadzulo kakayamba kuwuzira</para>
  <para style="q2">ndipo mithunzi ikayamba kuthawa,</para>
  <para style="q1">ndidzapita ku phiri la mure</para>
  <para style="q2">ndi ku chitunda cha lubani.</para>
  <para style="q1">
    <verse number="7" style="v"/>Ndiwe wokongola kwambiri wokondedwa wanga;</para>
  <para style="q2">palibe chilema pa iwe.</para>
  <para style="b"/>
  <para style="q1">
    <verse number="8" style="v"/>Tiye tichoke ku Lebanoni iwe mkwatibwi wanga,</para>
  <para style="q2">tiye tichoke ku Lebanoni,</para>
  <para style="q1">utsikepo pa msonga ya Amana,</para>
  <para style="q2">kuchoka pa msonga ya phiri la Seniri, pamwamba penipeni pa Herimoni,</para>
  <para style="q1">kuchoka ku mapanga a mikango</para>
  <para style="q2">ndiponso kumapiri kumene akambuku amavutitsa.</para>
  <para style="q1">
    <verse number="9" style="v"/>Iwe mlongo wanga, mkwatibwi wanga, wanditenga mtima,</para>
  <para style="q2">iwe wanditenga mtima</para>
  <para style="q1">ndi kapenyedwe ka maso ako,</para>
  <para style="q2">ndiponso ndi umodzi mwa mikanda ya mʼkhosi mwako.</para>
  <para style="q1">
    <verse number="10" style="v"/>Iwe mlongo wanga, mkwatibwi wanga, chikondi chako nʼchosangalatsa!</para>
  <para style="q2">Chikondi chako nʼchosangalatsa kwambiri kupambana vinyo,</para>
  <para style="q2">ndiponso fungo la mafuta ako ndi lopambana zonunkhiritsa zonse!</para>
  <para style="q1">
    <verse number="11" style="v"/>Iwe mkwatibwi wanga, milomo yako ikuchucha uchi ngati chisa cha njuchi;</para>
  <para style="q2">pansi pa lilime lako pali mkaka ndi uchi.</para>
  <para style="q2">Fungo lonunkhira la zovala zako likumveka ngati fungo la ku Lebanoni.</para>
  <para style="q1">
    <verse number="12" style="v"/>Iwe mlongo wanga, mkwatibwi wanga, ndiwe munda wopiringidzidwa;</para>
  <para style="q2">ndiwe kasupe wotchingidwa, chitsime chotetezedwa.</para>
  <para style="q1">
    <verse number="13" style="v"/>Zomera zako ndi munda wa zipatso za makangadza;</para>
  <para style="q2">muli zipatso zokoma kwambiri,</para>
  <para style="q2">muli hena ndi nadi,</para>
  <para style="q2">
    <verse number="14" style="v"/>nadi ndi safiro,</para>
  <para style="q2">kalamusi ndi sinamoni,</para>
  <para style="q2">komanso mtengo uliwonse wonunkhira bwino.</para>
  <para style="q2">Mulinso mure ndi aloe</para>
  <para style="q2">ndi zonunkhiritsa zonse zabwino kwambiri.</para>
  <para style="q1">
    <verse number="15" style="v"/>Iwe ndiwe kasupe wa mʼmunda,</para>
  <para style="q2">chitsime cha madzi oyenda,</para>
  <para style="q2">mtsinje wa madzi ochokera ku Lebanoni.</para>
  <para style="sp">Mkazi</para>
  <para style="q1">
    <verse number="16" style="v"/>Dzuka, iwe mphepo yakumpoto,</para>
  <para style="q2">ndipo bwera, iwe mphepo yakummwera!</para>
  <para style="q1">Uzira pa munda wanga,</para>
  <para style="q2">kuti fungo lake lonunkhira lifalikire ponseponse.</para>
  <para style="q1">Bwenzi langa alowe mʼmunda mwake</para>
  <para style="q2">ndi kudya zipatso zake zabwino kwambiri.</para>
  <chapter number="5" style="c"/>
  <para style="sp">Mwamuna</para>
  <para style="q1">
    <verse number="1" style="v"/>Ndalowa mʼmunda mwanga, iwe mlongo wanga, iwe mkwatibwi wanga;</para>
  <para style="q2">ndasonkhanitsa mure wanga ndi zokometsera zakudya zanga.</para>
  <para style="q1">Ndadya uchi wanga pamodzi ndi zisa zake zomwe;</para>
  <para style="q2">ndamwa vinyo wanga ndi mkaka wanga.</para>
  <para style="sp">Abwenzi</para>
  <para style="q1">Idyani abwenzi anga, imwani;</para>
  <para style="q2">Inu okondana, imwani kwambiri.</para>
  <para style="sp">Mkazi</para>
  <para style="q1">
    <verse number="2" style="v"/>Ndinagona tulo koma mtima wanga unali maso.</para>
  <para style="q2">Tamverani, bwenzi langa akugogoda:</para>
  <para style="q1">“Nditsekulire, mlongo wanga, bwenzi langa,</para>
  <para style="q2">nkhunda yanga, wangwiro wanga.</para>
  <para style="q1">Mutu wanga wanyowa ndi mame,</para>
  <para style="q2">tsitsi langa lanyowa chifukwa cha nkhungu ya usiku.”</para>
  <para style="q1">
    <verse number="3" style="v"/>Ndavula kale zovala zanga,</para>
  <para style="q2">kodi ndizivalenso?</para>
  <para style="q1">Ndasamba kale mapazi anga</para>
  <para style="q2">kodi ndiwadetsenso?</para>
  <para style="q1">
    <verse number="4" style="v"/>Bwenzi langa anapisa dzanja lake pa chibowo cha pa chitseko;</para>
  <para style="q2">mtima wanga unagunda chifukwa cha iye.</para>
  <para style="q1">
    <verse number="5" style="v"/>Ndinanyamuka kukamutsekulira wachikondi wangayo,</para>
  <para style="q2">ndipo manja anga anali noninoni ndi mure,</para>
  <para style="q1">zala zanga zinali mure chuchuchu,</para>
  <para style="q2">pa zogwirira za chotsekera.</para>
  <para style="q1">
    <verse number="6" style="v"/>Ndinamutsekulira wachikondi wanga,</para>
  <para style="q2">koma nʼkuti wachikondi wangayo atachoka; iye anali atapita.</para>
  <para style="q2">Mtima wanga unafumuka chifukwa cha kuchoka kwake.</para>
  <para style="q1">Ndinamuyangʼanayangʼana koma sindinamupeze.</para>
  <para style="q2">Ndinamuyitana koma sanandiyankhe.</para>
  <para style="q1">
    <verse number="7" style="v"/>Alonda anandipeza</para>
  <para style="q2">pamene ankayendera mzindawo.</para>
  <para style="q1">Anandimenya ndipo anandipweteka;</para>
  <para style="q2">iwo anandilanda mwinjiro wanga,</para>
  <para style="q2">alonda a pa khoma aja!</para>
  <para style="q1">
    <verse number="8" style="v"/>Inu akazi a ku Yerusalemu ndithu ndikukupemphani,</para>
  <para style="q2">mukapeza wokondedwa wangayo,</para>
  <para style="q1">kodi mudzamuwuza chiyani?</para>
  <para style="q2">Muwuzeni kuti ine ndadwala nacho chikondi.</para>
  <para style="sp">Abwenzi</para>
  <para style="q1">
    <verse number="9" style="v"/>Iwe wokongola kuposa akazi onsewa,</para>
  <para style="q2">kodi wokondedwa wakoyo ndi wopambana wina aliyense bwanji?</para>
  <para style="q1">Kodi wokondedwa wakoyo ndi wopambana ena onse chotani</para>
  <para style="q2">kuti uzichita kutipempha motere?</para>
  <para style="sp">Mkazi</para>
  <para style="q1">
    <verse number="10" style="v"/>Wokondedwa wangayo ndi wowala kwambiri ndi wathanzi</para>
  <para style="q2">pakati pa anthu 1,000.</para>
  <para style="q1">
    <verse number="11" style="v"/>Mutu wake ndi golide woyengeka bwino;</para>
  <para style="q2">tsitsi lake ndi lopotanapotana,</para>
  <para style="q2">ndiponso lakuda bwino ngati khwangwala.</para>
  <para style="q1">
    <verse number="12" style="v"/>Maso ake ali ngati nkhunda</para>
  <para style="q2">mʼmbali mwa mitsinje ya madzi,</para>
  <para style="q1">ngati nkhunda zitasamba mu mkaka,</para>
  <para style="q2">zitayima ngati miyala yamtengowapatali.</para>
  <para style="q1">
    <verse number="13" style="v"/>Masaya ake ali ngati timinda ta mbewu zokometsera zakudya</para>
  <para style="q2">zopatsa fungo lokoma.</para>
  <para style="q1">Milomo yake ili ngati maluwa okongola</para>
  <para style="q2">amene akuchucha mure.</para>
  <para style="q1">
    <verse number="14" style="v"/>Manja ake ali ngati ndodo zagolide</para>
  <para style="q2">zokongoletsedwa ndi miyala yamtengowapatali.</para>
  <para style="q1">Thupi lake ndi losalala ngati mnyanga wanjovu</para>
  <para style="q2">woyikamo miyala ya safiro.</para>
  <para style="q1">
    <verse number="15" style="v"/>Miyendo yake ili ngati mizati yamwala,</para>
  <para style="q2">yokhazikika pa maziko a golide.</para>
  <para style="q1">Maonekedwe ake ali ngati Lebanoni,</para>
  <para style="q2">abwino kwambiri ngati mkungudza.</para>
  <para style="q1">
    <verse number="16" style="v"/>Milomo yake ndi yosangalatsa kwambiri;</para>
  <para style="q2">munthuyo ndi wokongola kwambiri!</para>
  <para style="q1">Uyu ndiye wachikondi wanga ndi bwenzi langa,</para>
  <para style="q2">inu akazi a ku Yerusalemu.</para>
  <chapter number="6" style="c"/>
  <para style="sp">Abwenzi</para>
  <para style="q1">
    <verse number="1" style="v"/>Iwe wokongola kuposa akazi onsewa,</para>
  <para style="q2">kodi wokondedwa wakoyo wapita kuti?</para>
  <para style="q1">Kodi wokondedwa wakoyo wakhotera njira iti</para>
  <para style="q2">kuti timufunefune pamodzi ndi iwe?</para>
  <para style="sp">Mkazi</para>
  <para style="q1">
    <verse number="2" style="v"/>Wachikondi wanga watsikira ku munda kwake,</para>
  <para style="q2">ku timinda ta zokometsera zakudya,</para>
  <para style="q1">akukadyetsa ziweto zake ku minda,</para>
  <para style="q2">ndiponso akuthyola maluwa okongola.</para>
  <para style="q1">
    <verse number="3" style="v"/>Wokondedwa wangayo ndine wake ndipo iyeyo ndi wangawanga;</para>
  <para style="q2">amadyetsa ziweto zake pakati pa maluwa okongola.</para>
  <para style="sp">Mwamuna</para>
  <para style="q1">
    <verse number="4" style="v"/>Ndiwe wokongola, bwenzi langa, ngati Tiriza,</para>
  <para style="q2">wokongola kwambiri ngati Yerusalemu,</para>
  <para style="q2">ndiwe woopsa ngati gulu lankhondo lonyamula mbendera.</para>
  <para style="q1">
    <verse number="5" style="v"/>Usandipenyetsetse;</para>
  <para style="q2">pakuti maso ako amanditenga mtima.</para>
  <para style="q1">Tsitsi lako lili ngati gulu la mbuzi</para>
  <para style="q2">zikutsetsereka kuchokera ku Giliyadi.</para>
  <para style="q1">
    <verse number="6" style="v"/>Mano ako ali ngati gulu la nkhosa</para>
  <para style="q2">zimene zikubwera kuchokera kokazisambitsa,</para>
  <para style="q1">iliyonse ili ndi ana amapasa,</para>
  <para style="q2">palibe imene ili yokha.</para>
  <para style="q1">
    <verse number="7" style="v"/>Kukhalira kumbuyo kwa nsalu yako yophimba kumutu,</para>
  <para style="q2">masaya ako ali ngati mabandu a makangadza.</para>
  <para style="q1">
    <verse number="8" style="v"/>Ngakhale patakhala akazi a mfumu 60,</para>
  <para style="q2">ndi azikazi 80,</para>
  <para style="q2">ndi anamwali osawerengeka;</para>
  <para style="q1">
    <verse number="9" style="v"/>koma nkhunda yanga, wangwiro wanga ndi wosiyana ndi wina aliyense;</para>
  <para style="q2">mwana wamkazi yekhayo wa amayi ake,</para>
  <para style="q2">mwana wapamtima wa amene anamubereka.</para>
  <para style="q1">Anamwali anamuona ndipo anamutcha wodala;</para>
  <para style="q2">akazi a mfumu ndi azikazi anamutamanda.</para>
  <para style="sp">Abwenzi</para>
  <para style="q1">
    <verse number="10" style="v"/>Ndani uyu akuoneka ngati mʼbandakucha,</para>
  <para style="q2">wokongola ngati mwezi, wowala ngati dzuwa,</para>
  <para style="q2">wochititsa mantha ngati gulu la ankhondo mbendera zili mʼmanja?</para>
  <para style="sp">Mwamuna</para>
  <para style="q1">
    <verse number="11" style="v"/>Ndinatsikira ku munda wa mitengo ya alimondi</para>
  <para style="q2">kukayangʼana zomera zatsopano ku chigwa,</para>
  <para style="q1">kukaona ngati mpesa waphukira</para>
  <para style="q2">kapena ngati makangadza ali ndi maluwa.</para>
  <para style="q1">
    <verse number="12" style="v"/>Ndisanazindikire kanthu,</para>
  <para style="q2">ndinakhala ngati ndikulota kuti ndili mʼgaleta pambali pa mfumu yanga.</para>
  <para style="sp">Abwenzi</para>
  <para style="q1">
    <verse number="13" style="v"/>Bwerera, bwerera iwe namwali wa ku Sulami;</para>
  <para style="q2">bwerera, bwerera kuti ife tidzakupenyetsetse iwe!</para>
  <para style="sp">Mwamuna</para>
  <para style="q1">Chifukwa chiyani mukufuna kudzapenyetsetsa ine mwana wamkazi wa ku Sulami,</para>
  <para style="q2">pamene ndikuvina pakati pa magulu awiri?</para>
  <chapter number="7" style="c"/>
  <para style="q1">
    <verse number="1" style="v"/>Iwe namwali waufumu, mapazi ako ngokongola</para>
  <para style="q2">mu nsapato wavalazo!</para>
  <para style="q1">Ntchafu zako nʼzowumbika bwino ngati miyala yamtengowapatali,</para>
  <para style="q2">ntchito ya manja ya mmisiri waluso.</para>
  <para style="q1">
    <verse number="2" style="v"/>Mchombo wako uli ngati chikho chowumbika bwino</para>
  <para style="q2">chimene nthawi zonse ndi chodzaza ndi vinyo.</para>
  <para style="q1">Chiwuno chako ndi choningʼa ngati mtolo wa tirigu</para>
  <para style="q2">utazunguliridwa ndi maluwa okongola.</para>
  <para style="q1">
    <verse number="3" style="v"/>Mawere ako akuoneka ngati ana awiri a mbawala,</para>
  <para style="q2">ngati mphoyo zamapasa.</para>
  <para style="q1">
    <verse number="4" style="v"/>Khosi lako lili see! ngati nsanja ya mnyanga wa njovu.</para>
  <para style="q1">Maso ako ali ngati mayiwe a ku Hesiboni,</para>
  <para style="q2">amene ali pafupi ndi chipata cha Bati Rabimu.</para>
  <para style="q1">Mphuno yako ili ngati nsanja ya ku Lebanoni,</para>
  <para style="q2">yoyangʼana ku Damasiko.</para>
  <para style="q1">
    <verse number="5" style="v"/>Mutu wako uli bwinobwino nengʼaa ngati phiri la Karimeli.</para>
  <para style="q2">Tsitsi lako lili ngati nsalu yakuda yaufumu;</para>
  <para style="q2">mfumu yakopeka ndi maonekedwe ake okongola.</para>
  <para style="q1">
    <verse number="6" style="v"/>Ndiwe wokongola kwambiri ndiponso wosangalatsa,</para>
  <para style="q2">iwe wokondedwa, namwali wokondweretsawe!</para>
  <para style="q1">
    <verse number="7" style="v"/>Msinkhu wako uli ngati mtengo wa mgwalangwa,</para>
  <para style="q2">ndipo mawere ako ali ngati phava la zipatso.</para>
  <para style="q1">
    <verse number="8" style="v"/>Ndinati, “Ndikwera mtengo wa mgwalangwa;</para>
  <para style="q2">ndidzathyola zipatso zake.”</para>
  <para style="q1">Mawere ako ali ngati maphava a mphesa,</para>
  <para style="q2">fungo la mpweya wako lili ngati ma apulosi,</para>
  <para style="q2">
    <verse number="9" style="v"/>ndipo pakamwa pako pali ngati vinyo wokoma kwambiri.</para>
  <para style="sp">Mkazi</para>
  <para style="q1">Tsono vinyo ameneyu amuthirire wachikondi wanga,</para>
  <para style="q2">ayenderere bwino pa milomo yake ndi mano ake.</para>
  <para style="q1">
    <verse number="10" style="v"/>Wokondedwayo ine ndine wake,</para>
  <para style="q2">ndipo chilakolako chake chili pa ine.</para>
  <para style="q1">
    <verse number="11" style="v"/>Bwera wachikondi wanga, tiye tipite ku madera a ku midzi,</para>
  <para style="q2">tikagone ku midzi.</para>
  <para style="q1">
    <verse number="12" style="v"/>Tiye tilawirire mmamawa kupita ku minda ya mpesa,</para>
  <para style="q2">tikaone ngati mitengo ya mpesa yayamba kuphukira,</para>
  <para style="q1">ngati maluwa ake ayamba kuoneka,</para>
  <para style="q2">komanso ngati makangadza ayamba kuonetsa maluwa.</para>
  <para style="q2">Kumeneko ndidzakuonetsa chikondi changa.</para>
  <para style="q1">
    <verse number="13" style="v"/>Mitengo ya mankhwala a chisulo ikupereka fungo lake labwino,</para>
  <para style="q2">ndipo pa khomo pathu pali zipatso zonse zokoma,</para>
  <para style="q1">zatsopano ndi zakale zomwe,</para>
  <para style="q2">zimene ndakusungira wokondedwa wanga.</para>
  <chapter number="8" style="c"/>
  <para style="q1">
    <verse number="1" style="v"/>Ukanakhala kuti ndiwe mlongo wanga,</para>
  <para style="q2">amene anayamwa mawere a amayi anga!</para>
  <para style="q1">Ndikanakumana nawe pa njira,</para>
  <para style="q2">ndikanakupsompsona,</para>
  <para style="q2">ndipo palibe wina aliyense akanandinyoza.</para>
  <para style="q1">
    <verse number="2" style="v"/>Ndikanakutenga</para>
  <para style="q2">ndi kukulowetsa mʼnyumba ya amayi anga,</para>
  <para style="q2">amayi amene anandiphunzitsa,</para>
  <para style="q1">ndikanakupatsa vinyo wotsekemera kuti umwe,</para>
  <para style="q2">zotsekemera za makangadza.</para>
  <para style="q1">
    <verse number="3" style="v"/>Mutu wanga watsamira dzanja lake lamanzere</para>
  <para style="q2">ndipo dzanja lake lamanja landikumbatira.</para>
  <para style="q1">
    <verse number="4" style="v"/>Inu akazi a ku Yerusalemu, ndithu ndikukupemphani:</para>
  <para style="q2">musachigwedeze chikondi kapena kuchiutsa</para>
  <para style="q2">mpaka pamene chifunire ichocho.</para>
  <para style="sp">Abwenzi</para>
  <para style="q1">
    <verse number="5" style="v"/>Kodi ndani uyo akutuluka ku chipululuyo,</para>
  <para style="q2">atatsamira wokondedwa wakeyo?</para>
  <para style="sp">Mkazi</para>
  <para style="q1">Ndinakudzutsa pa tsinde pa mtengo wa apulosi,</para>
  <para style="q2">pamenepo ndi pamene amayi anachirira,</para>
  <para style="q2">pamenepo ndi pamene wokubereka anamva ululu pokubala iweyo.</para>
  <para style="q1">
    <verse number="6" style="v"/>Undiyike pamtima pako ngati chidindo,</para>
  <para style="q2">ngati chidindo cha pa dzanja lako;</para>
  <para style="q1">pakuti chikondi nʼchamphamvu ngati imfa,</para>
  <para style="q2">nsanje ndiyaliwuma ngati manda.</para>
  <para style="q1">Chikondi chimachita kuti lawilawi</para>
  <para style="q2">ngati malawi a moto wamphamvu.</para>
  <para style="q1">
    <verse number="7" style="v"/>Madzi ochuluka sangachizimitse chikondi,</para>
  <para style="q2">mitsinje singachikokolole chikondicho.</para>
  <para style="q1">Ngati wina apereka chuma chonse</para>
  <para style="q2">cha mʼnyumba mwake chifukwa cha chikondi,</para>
  <para style="q2">adzangonyozeka nazo kotheratu.</para>
  <para style="sp">Abwenzi</para>
  <para style="q1">
    <verse number="8" style="v"/>Ife tili naye mlongo wathu wamngʼono,</para>
  <para style="q2">koma alibe mawere,</para>
  <para style="q1">kodi tidzamuchitira chiyani mlongo wathuyu</para>
  <para style="q2">pa tsiku limene adzamufunsire?</para>
  <para style="q1">
    <verse number="9" style="v"/>Ngati iye ndi khoma,</para>
  <para style="q2">tidzamumangira nsanja ya siliva.</para>
  <para style="q1">Ngati iye ndi chitseko,</para>
  <para style="q2">tidzamutchinga ndi matabwa a mkungudza.</para>
  <para style="sp">Mkazi</para>
  <para style="q1">
    <verse number="10" style="v"/>Ine ndili ngati khoma,</para>
  <para style="q2">ndipo mawere anga ndi nsanja zake.</para>
  <para style="q1">Tsono mʼmaso mwa bwenzi langa</para>
  <para style="q2">ndine wobweretsa mtendere.</para>
  <para style="q1">
    <verse number="11" style="v"/>Solomoni anali ndi munda wampesa ku Baala-Hamoni;</para>
  <para style="q2">iyeyo anabwereketsa munda wamphesawo kwa alimi,</para>
  <para style="q1">aliyense mwa iwo ankayenera kupereka</para>
  <para style="q2">ndalama zasiliva 1,000 mʼmalo mwa zipatso zake.</para>
  <para style="q1">
    <verse number="12" style="v"/>Koma munda wanga wampesa ndi wangawanga ndiponso wa ine ndekha.</para>
  <para style="q2">Iwe Solomoni, khala nazo ndalama zasiliva 1,000</para>
  <para style="q2">ndipo ndalama zasiliva 200 ndi za amene akusamalira mundawo.</para>
  <para style="sp">Mwamuna</para>
  <para style="q1">
    <verse number="13" style="v"/>Iwe amene umakhala mʼminda</para>
  <para style="q2">uli pamodzi ndi anzako,</para>
  <para style="q2">ndilole kuti ndimve liwu lako!</para>
  <para style="sp">Mkazi</para>
  <para style="q1">
    <verse number="14" style="v"/>Fulumira wokondedwa wanga,</para>
  <para style="q2">ndipo ukhale ngati gwape</para>
  <para style="q1">kapena mwana wa mbawala</para>
  <para style="q2">wothamanga mʼmapiri mʼmene mumamera mbewu zokometsera chakudya.</para>
</usx>
