<?xml version="1.0" encoding="UTF-8"?>
<usx version="2.6">
  <book code="NAM" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">NAHUMU</para>
  <para style="toc1">Nahumu</para>
  <para style="toc2">Nahumu</para>
  <para style="toc3">Nah</para>
  <para style="mt1">Nahumu</para>
  <chapter number="1" style="c"/>
  <para style="p">
    <verse number="1" style="v"/>Uthenga wonena za Ninive. Buku la masomphenya a Nahumu wa ku Elikosi.</para>
  <para style="s1">Mkwiyo wa Yehova pa Ninive</para>
  <para style="q1">
    <verse number="2" style="v"/>Yehova ndi Mulungu wansanje</para>
  <para style="q1">ndiponso wobwezera;</para>
  <para style="q2">Yehova amabwezera ndipo ndi waukali.</para>
  <para style="q1">Yehova amabwezera adani ake</para>
  <para style="q2">ndipo ukali wake umakhala nthawi zonse pa adani akewo.</para>
  <para style="q1">
    <verse number="3" style="v"/>Yehova sakwiya msanga koma ndi wa mphamvu yayikulu;</para>
  <para style="q2">ndipo sadzalola kuti munthu</para>
  <para style="q2">wolakwa asalangidwe.</para>
  <para style="q1">Iye amayenda mʼkamvuluvulu ndi mʼnamondwe,</para>
  <para style="q2">ndipo mitambo ndi fumbi la ku mapazi ake.</para>
  <para style="q1">
    <verse number="4" style="v"/>Amalamulira nyanja ndipo imawuma;</para>
  <para style="q1">amawumitsa mitsinje yonse.</para>
  <para style="q1">Zomera za ku Basani ndi Karimeli zimawuma</para>
  <para style="q2">ndipo maluwa a ku Lebanoni amafota.</para>
  <para style="q1">
    <verse number="5" style="v"/>Mapiri amagwedera pamaso pake</para>
  <para style="q1">ndipo zitunda zimasungunuka.</para>
  <para style="q1">Dziko lapansi limanjenjemera pamaso pake,</para>
  <para style="q2">dziko lonse ndi zonse zokhala mʼmenemo.</para>
  <para style="q1">
    <verse number="6" style="v"/>Ndani angathe kuyima pamaso pake Iye akalusa?</para>
  <para style="q2">Ndani angapirire mkwiyo wake woopsa?</para>
  <para style="q1">Ukali wake ukuyaka ngati moto;</para>
  <para style="q2">matanthwe akunyeka pamaso pake.</para>
  <para style="b"/>
  <para style="q1">
    <verse number="7" style="v"/>Yehova ndi wabwino,</para>
  <para style="q2">ndiye kothawirako nthawi ya masautso.</para>
  <para style="q1">Amasamalira amene amamudalira,</para>
  <para style="q1">
    <verse number="8" style="v"/>koma ndi madzi achigumula choopsa</para>
  <para style="q1">Iye adzawononga adani ake (Ninive);</para>
  <para style="q2">adzapirikitsira adani ake ku malo a mdima.</para>
  <para style="b"/>
  <para style="q1">
    <verse number="9" style="v"/>Chiwembu chilichonse chimene akukonzekera kumuchitira Yehova</para>
  <para style="q2">adzachiwononga kotheratu;</para>
  <para style="q2">msautso sudzabweranso kachiwiri.</para>
  <para style="q1">
    <verse number="10" style="v"/>Iwo adzakodwa mu ziyangoyango za minga</para>
  <para style="q2">ndipo adzaledzera ndi vinyo wawo;</para>
  <para style="q2">adzatenthedwa ngati ziputu zowuma.</para>
  <para style="q1">
    <verse number="11" style="v"/>Kwa iwe, Ninive, kunachokera munthu wa cholinga choyipa,</para>
  <para style="q2">wofuna kuchitira Yehova chiwembu,</para>
  <para style="q2">amene amapereka uphungu woyipa.</para>
  <para style="q1">
    <verse number="12" style="v"/>Yehova akuti,</para>
  <para style="q1">“Ngakhale Asiriyawo ali ndi abwenzi,</para>
  <para style="q2">kaya iwowo ndi ambiri,</para>
  <para style="q2">koma adzawonongedwa ndi kutheratu.</para>
  <para style="q1">Ngakhale ndinakuzunza iwe Yuda,</para>
  <para style="q2">sindidzakuzunzanso.</para>
  <para style="q1">
    <verse number="13" style="v"/>Tsopano ndidzathyola goli lake pa khosi lako</para>
  <para style="q2">ndipo ndidzadula maunyolo ako.”</para>
  <para style="b"/>
  <para style="q1">
    <verse number="14" style="v"/>Yehova walamulira za iwe, Ninive kuti,</para>
  <para style="q2">“Sudzakhala ndi zidzukulu</para>
  <para style="q2">zimene zidzadziwike ndi dzina lako.</para>
  <para style="q1">Ndidzawononga zifanizo zosema ndi mafano owumba</para>
  <para style="q2">amene ali mʼnyumba ya milungu yako.</para>
  <para style="q1">Ine ndidzakukumbira manda</para>
  <para style="q2">chifukwa ndiwe woyipitsitsa.”</para>
  <para style="q1">
    <verse number="15" style="v"/>Taonani, pa phiripo,</para>
  <para style="q2">mapazi a munthu amene akubweretsa nkhani yabwino,</para>
  <para style="q2">amene akulengeza za mtendere!</para>
  <para style="q1">Inu anthu a ku Yuda, chitani madyerero anu</para>
  <para style="q2">ndipo kwaniritsani malumbiro anu.</para>
  <para style="q1">Anthu oyipa sadzakuthiraninso nkhondo;</para>
  <para style="q2">iwo adzawonongedwa kotheratu.</para>
  <chapter number="2" style="c"/>
  <para style="s1">Kugwa kwa Ninive</para>
  <para style="q1">
    <verse number="1" style="v"/>Wodzathira nkhondo akubwera</para>
  <para style="q2">kudzalimbana nawe, Ninive.</para>
  <para style="q2">Tetezani malinga anu,</para>
  <para style="q2">dziyangʼanani ku msewu,</para>
  <para style="q2">konzekerani nkhondo,</para>
  <para style="q2">valani dzilimbe.</para>
  <para style="q1">
    <verse number="2" style="v"/>Yehova adzabwezeretsa ulemerero wa Yakobo</para>
  <para style="q2">ngati ulemerero wa Israeli,</para>
  <para style="q1">ngakhale anthu owononga anawawononga kotheratu</para>
  <para style="q2">ndipo anawononganso mpesa wawo.</para>
  <para style="b"/>
  <para style="q1">
    <verse number="3" style="v"/>Zishango za ankhondo ake ndi zofiira;</para>
  <para style="q2">asilikali ake avala zovala zofiirira.</para>
  <para style="q1">Zitsulo za pa magaleta zikunyezimira</para>
  <para style="q2">tsiku la kukonzekera kwake.</para>
  <para style="q2">Akuonetsa mikondo ya mkungudza yonoledwa.</para>
  <para style="q1">
    <verse number="4" style="v"/>Magaleta akuthamanga mʼmisewu</para>
  <para style="q2">akungothamangathamanga pa mabwalo.</para>
  <para style="q1">Akuoneka ngati miyuni yoyaka;</para>
  <para style="q2">akuthamanga ngati chingʼaningʼani.</para>
  <para style="b"/>
  <para style="q1">
    <verse number="5" style="v"/>Iye akuyitanitsa asilikali ake wolemekezeka,</para>
  <para style="q2">koma iwo akubwera napunthwa.</para>
  <para style="q1">Akuthamangira ku linga la mzinda;</para>
  <para style="q2">akuyimika chodzitchinjirizira pamalo pake.</para>
  <para style="q1">
    <verse number="6" style="v"/>Atsekula zipata zotchinga madzi a mu mtsinje</para>
  <para style="q2">ndipo nyumba yaufumu yagwa.</para>
  <para style="q1">
    <verse number="7" style="v"/>Zatsimikizika kuti mzinda</para>
  <para style="q2">utengedwa ndi kupita ku ukapolo.</para>
  <para style="q1">Akapolo aakazi akulira ngati nkhunda</para>
  <para style="q2">ndipo akudziguguda pachifuwa.</para>
  <para style="q1">
    <verse number="8" style="v"/>Ninive ali ngati dziwe,</para>
  <para style="q2">ndipo madzi ake akutayika.</para>
  <para style="q1">Iwo akufuwula kuti, “Imani! Imani!”</para>
  <para style="q2">Koma palibe amene akubwerera.</para>
  <para style="q1">
    <verse number="9" style="v"/>Funkhani siliva!</para>
  <para style="q2">Funkhani golide!</para>
  <para style="q1">Katundu wake ndi wochuluka kwambiri,</para>
  <para style="q2">chuma chochokera pa zinthu zake zamtengowapatali!</para>
  <para style="q1">
    <verse number="10" style="v"/>Iye wawonongedwa, wafunkhidwa ndipo wavulidwa!</para>
  <para style="q2">Mitima yasweka, mawondo akuwombana,</para>
  <para style="q2">anthu akunjenjemera ndipo</para>
  <para style="q2">nkhope zasandulika ndi mantha.</para>
  <para style="b"/>
  <para style="q1">
    <verse number="11" style="v"/>Kodi tsopano dzenje la mikango lili kuti,</para>
  <para style="q2">malo amene mikango inkadyetserako ana ake,</para>
  <para style="q1">kumene mkango waumuna ndi waukazi unkapitako,</para>
  <para style="q2">ndipo ana a mkango sankaopa kanthu kalikonse?</para>
  <para style="q1">
    <verse number="12" style="v"/>Mkango waumuna unkapha nyama yokwanira ana ake</para>
  <para style="q2">ndiponso kuphera nyama mkango waukazi,</para>
  <para style="q1">kudzaza phanga lake ndi zimene wapha</para>
  <para style="q2">ndiponso dzenje lake ndi nyama imene waphayo.</para>
  <para style="b"/>
  <para style="q1">
    <verse number="13" style="v"/>Yehova Wamphamvuzonse akuti,</para>
  <para style="q2">“Ine ndikutsutsana nawe.</para>
  <para style="q1">Ndidzatentha magaleta ako mpaka utsi tolotolo,</para>
  <para style="q2">ndipo lupanga lidzapha mikango yako yayingʼono;</para>
  <para style="q1">sindidzakusiyira chilichonse choti udye pa dziko lapansi.</para>
  <para style="q1">Mawu a amithenga anu sadzamvekanso.”</para>
  <chapter number="3" style="c"/>
  <para style="s1">Tsoka la Ninive</para>
  <para style="q1">
    <verse number="1" style="v"/>Tsoka kwa mzinda wopha anthu,</para>
  <para style="q2">mzinda wodzaza ndi mabodza,</para>
  <para style="q1">mzinda wodzaza ndi anthu olanda zinthu anzawo,</para>
  <para style="q2">mu mzinda mʼmene simusowa anthu osautsidwa nthawi zonse!</para>
  <para style="q1">
    <verse number="2" style="v"/>Kulira kwa zikwapu,</para>
  <para style="q2">mkokomo wa mikombero,</para>
  <para style="q1">kufuwula kwa akavalo</para>
  <para style="q2">ndiponso phokoso la magaleta!</para>
  <para style="q1">
    <verse number="3" style="v"/>Kuthamanga kwa anthu okwera pa akavalo,</para>
  <para style="q2">kungʼanima kwa malupanga</para>
  <para style="q2">ndi kunyezimira kwa mikondo!</para>
  <para style="q1">Anthu ambiri ophedwa,</para>
  <para style="q2">milumilu ya anthu akufa,</para>
  <para style="q1">mitembo yosawerengeka,</para>
  <para style="q2">anthu akupunthwa pa mitemboyo.</para>
  <para style="q1">
    <verse number="4" style="v"/>Zonsezi ndi chifukwa cha zilakolako za mkazi wachiwerewere,</para>
  <para style="q2">wokopa anthu uja, mkazi wochita zamatsenga,</para>
  <para style="q1">amene anakopa mitundu ya anthu ndi zachiwerewere zake,</para>
  <para style="q2">ndiponso anthu a mitundu ina ndi zaufiti zake.</para>
  <para style="b"/>
  <para style="q1">
    <verse number="5" style="v"/>Yehova Wamphamvuzonse akuti,</para>
  <para style="q1">“Ine ndikutsutsana nawe.</para>
  <para style="q2">Ndidzakuvula chovala chako.</para>
  <para style="q1">Anthu a mitundu ina ndidzawaonetsa umaliseche wako</para>
  <para style="q2">ndipo udzachita manyazi pamaso pa maufumu onse.</para>
  <para style="q1">
    <verse number="6" style="v"/>Ndidzakuthira zonyansa,</para>
  <para style="q2">ndidzakuchititsa manyazi</para>
  <para style="q2">ndiponso kukusandutsa chinthu choseketsa.</para>
  <para style="q1">
    <verse number="7" style="v"/>Onse amene adzakuona adzakuthawa ndipo adzati,</para>
  <para style="q2">‘Ninive wasanduka bwinja,</para>
  <para style="q2">adzamulira ndani?’</para>
  <para style="q1">Kodi ndingamupeze kuti munthu woti nʼkukutonthoza?”</para>
  <para style="b"/>
  <para style="q1">
    <verse number="8" style="v"/>Kodi ndiwe wopambana Tebesi,</para>
  <para style="q2">mzinda wokhala mʼmbali mwa Nailo,</para>
  <para style="q2">wozunguliridwa ndi madzi?</para>
  <para style="q1">Mtsinjewo unali chitetezo chake,</para>
  <para style="q2">madziwo anali linga lake.</para>
  <para style="q1">
    <verse number="9" style="v"/>Mphamvu zake zinali Kusi ndi Igupto,</para>
  <para style="q2">Puti ndi Libiya anali ena mwa abwenzi ake.</para>
  <para style="q1">
    <verse number="10" style="v"/>Komabe anthu a ku Tebesi anagwidwa</para>
  <para style="q2">ndipo anapita ku ukapolo.</para>
  <para style="q1">Ana ake anawaphwanyitsa pansi</para>
  <para style="q2">mʼmisewu yonse ya mu mzindamo.</para>
  <para style="q1">Anachita maere ogawana anthu ake otchuka,</para>
  <para style="q2">ndipo anthu ake onse amphamvu</para>
  <para style="q2">anamangidwa ndi maunyolo.</para>
  <para style="q1">
    <verse number="11" style="v"/>Iwenso Ninive udzaledzera;</para>
  <para style="q2">udzabisala</para>
  <para style="q2">ndipo udzafunafuna malo othawirako kuopa mdani.</para>
  <para style="b"/>
  <para style="q1">
    <verse number="12" style="v"/>Malo ako onse otetezedwa ali ngati mitengo ya mkuyu</para>
  <para style="q2">yokhala ndi zipatso zoyambirira kucha;</para>
  <para style="q2">pamene agwedeza mitengoyo,</para>
  <para style="q2">nkhuyuzo zimagwera mʼkamwa mwa wofuna kuzidya.</para>
  <para style="q1">
    <verse number="13" style="v"/>Tayangʼana ankhondo ako,</para>
  <para style="q2">onse ali ngati akazi!</para>
  <para style="q1">Zipata za dziko lako zatsekukira adani ako;</para>
  <para style="q2">moto wapsereza mipiringidzo yake.</para>
  <para style="b"/>
  <para style="q1">
    <verse number="14" style="v"/>Tungani madzi woti mudzamwe nthawi ya kuzunguliridwa kwanu,</para>
  <para style="q2">limbitsani chitetezo chanu!</para>
  <para style="q1">Pondani dothi,</para>
  <para style="q2">ikani mʼchikombole,</para>
  <para style="q2">konzani khoma la njerwa!</para>
  <para style="q1">
    <verse number="15" style="v"/>Kumeneko moto udzakupserezani;</para>
  <para style="q2">lupanga lidzakukanthani</para>
  <para style="q2">ndipo lidzakuwonongani ngati likuwononga ziwala.</para>
  <para style="q1">Chulukanani ngati ziwala,</para>
  <para style="q2">chulukanani ngati dzombe!</para>
  <para style="q1">
    <verse number="16" style="v"/>Mwachulukitsa chiwerengero cha anthu a malonda anu</para>
  <para style="q2">mpaka kupambana nyenyezi za mlengalenga,</para>
  <para style="q1">koma iwo ngati dzombe akuwononga dziko</para>
  <para style="q2">ndipo kenaka akuwuluka nʼkuchoka.</para>
  <para style="q1">
    <verse number="17" style="v"/>Akalonga ako ali ngati dzombe,</para>
  <para style="q2">akuluakulu ako ali ngati gulu la dzombe</para>
  <para style="q2">limene lamatirira pa khoma nthawi yozizira,</para>
  <para style="q1">koma pamene dzuwa latuluka limawuluka,</para>
  <para style="q2">ndipo palibe amene amadziwa komwe lapita.</para>
  <para style="b"/>
  <para style="q1">
    <verse number="18" style="v"/>Iwe mfumu ya ku Asiriya,</para>
  <para style="q2">abusa ako agona tulo;</para>
  <para style="q2">anthu ako olemekezeka amwalira.</para>
  <para style="q1">Anthu ako amwazikira ku mapiri</para>
  <para style="q2">popanda ndi mmodzi yemwe wowasonkhanitsa.</para>
  <para style="q1">
    <verse number="19" style="v"/>Palibe chimene chingachize bala lako;</para>
  <para style="q2">chilonda chako sichingapole.</para>
  <para style="q1">Aliyense amene amamva za iwe</para>
  <para style="q2">amawomba mʼmanja chifukwa cha kugwa kwako,</para>
  <para style="q1">kodi alipo amene sanazilawepo</para>
  <para style="q2">nkhanza zako zosatha?</para>
</usx>
