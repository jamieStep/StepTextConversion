<?xml version="1.0" encoding="UTF-8"?>
<usx version="2.6">
  <book code="MRK" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">MARKO</para>
  <para style="toc1">Uthenga Wabwino wa Yesu Khristu Wolembedwa ndi Marko</para>
  <para style="toc2">Marko</para>
  <para style="toc3">Mk</para>
  <para style="mt2">UTHENGA WABWINO WA YESU KHRISTU WOLEMBEDWA NDI</para>
  <para style="mt1">MARKO</para>
  <chapter number="1" style="c"/>
  <para style="s1">Yohane Mʼbatizi Akonza Njira</para>
  <para style="p">
    <verse number="1" style="v"/>Chiyambi cha Uthenga Wabwino wa Yesu Khristu, Mwana wa Mulungu, <verse number="2" style="v"/>monga zalembedwera mʼbuku la mneneri Yesaya:</para>
  <para style="q1">“Ine ndidzatuma mthenga wanga patsogolo panu,</para>
  <para style="q2">amene adzakonza njira yanu,”</para>
  <para style="q1">
    <verse number="3" style="v"/>“Mawu a wofuwula mʼchipululu,</para>
  <para style="q1">‘Konzani njira ya Ambuye,</para>
  <para style="q2">wongolani njira zake.’ ”</para>
  <para style="m">
    <verse number="4" style="v"/>Ndipo Yohane anabwera mʼmadera a mʼchipululu nabatiza, ndi kulalikira za ubatizo wa kutembenuka mtima ndi wa chikhululukiro cha machimo. <verse number="5" style="v"/>Madera onse a ku Yudeya ndi anthu onse a ku Yerusalemu anatuluka napita kwa iye. Akavomereza machimo awo, amawabatiza mu mtsinje wa Yorodani. <verse number="6" style="v"/>Yohane amavala zovala zopangidwa ndi ubweya wangamira, ndi lamba wachikopa mʼchiwuno mwake, ndipo amadya dzombe ndi uchi wamthengo. <verse number="7" style="v"/>Ndipo uthenga wake unali uwu: “Pambuyo panga pakubwera wina wondiposa ine mphamvu. Ine si woyenera kuwerama ndi kumasula zingwe za nsapato zake. <verse number="8" style="v"/>Ine ndikubatizani ndi madzi, koma Iye adzakubatizani ndi Mzimu Woyera.”</para>
  <para style="s1">Kubatizidwa ndi Kuyesedwa kwa Yesu</para>
  <para style="p">
    <verse number="9" style="v"/>Pa nthawi imeneyo Yesu anabwera kuchokera ku Nazareti wa ku Galileya ndipo anabatizidwa ndi Yohane mu mtsinje wa Yorodani. <verse number="10" style="v"/>Pamene Yesu ankatuluka mʼmadzi, anaona kumwamba kukutsekuka ndipo Mzimu Woyera akutsikira pa Iye ngati nkhunda. <verse number="11" style="v"/>Ndipo Mawu anamveka kuchokera kumwamba: “Iwe ndiwe Mwana wanga wokondedwa; ndipo ndikondwera nawe.”</para>
  <para style="p">
    <verse number="12" style="v"/>Nthawi yomweyo Mzimu Woyera anamutumiza Iye ku chipululu, <verse number="13" style="v"/>ndipo anali mʼchipululumo masiku makumi anayi, akuyesedwa ndi Satana. Anali pakati pa nyama zakuthengo; ndipo angelo anamutumikira.</para>
  <para style="s1">Yesu Alengeza za Uthenga Wabwino</para>
  <para style="p">
    <verse number="14" style="v"/>Yohane atamutsekera mʼndende, Yesu anapita ku Galileya nalalikira Uthenga Wabwino wa Mulungu nati, <verse number="15" style="v"/><char style="wj">“Nthawi yafika, ufumu wa Mulungu wayandikira. Tembenukani mtima ndi kukhulupirira Uthenga Wabwino!”</char></para>
  <para style="s1">Yesu Ayitana Ophunzira ake Oyamba</para>
  <para style="p">
    <verse number="16" style="v"/>Pamene Yesu ankayenda mʼmbali mwa nyanja ya Galileya, anaona Simoni ndi mʼbale wake Andreya akuponya khoka mʼnyanja, popeza anali asodzi. <verse number="17" style="v"/>Yesu anati, <char style="wj">“Bwerani, tsateni Ine, ndipo ndidzakusandutsani asodzi a anthu.”</char> <verse number="18" style="v"/>Nthawi yomweyo anasiya makoka awo namutsata Iye.</para>
  <para style="p">
    <verse number="19" style="v"/>Atapita patsogolo pangʼono, anaona Yakobo ndi mʼbale wake Yohane ana a Zebedayo, ali mʼbwato akukonza makoka awo. <verse number="20" style="v"/>Mosataya nthawi anawayitana, ndipo anasiya abambo awo Zebedayo ndi anyamata aganyu ali mʼbwatomo, namutsata Iye.</para>
  <para style="s1">Yesu Atulutsa Mzimu Woyipa</para>
  <para style="p">
    <verse number="21" style="v"/>Iwo anapita ku Kaperenawo, ndipo tsiku la Sabata litafika, Yesu analowa mʼsunagoge nayamba kuphunzitsa. <verse number="22" style="v"/>Anthu anadabwa ndi chiphunzitso chake, chifukwa anawaphunzitsa ngati munthu amene anali ndi ulamuliro, osati ngati aphunzitsi amalamulo. <verse number="23" style="v"/>Pomwepo munthu wina mʼsunagogemo amene anali wogwidwa ndi mzimu woyipa anafuwula kuti, <verse number="24" style="v"/>“Mukufuna chiyani kwa ife, Yesu wa ku Nazareti? Kodi mwabwera kudzatiwononga? Ndikudziwa kuti ndinu ndani, ndinu Woyerayo wa Mulungu!”</para>
  <para style="p">
    <verse number="25" style="v"/>Yesu anadzudzula chiwandacho mwamphamvu nati, <char style="wj">“Khala chete! Tuluka mwa iye!”</char> <verse number="26" style="v"/>Mzimu woyipawo unamugwedeza mwamphamvu ndipo unatuluka mwa iye ukufuwula.</para>
  <para style="p">
    <verse number="27" style="v"/>Anthu anadabwa kwambiri kotero kuti anafunsana wina ndi mnzake kuti, “Ichi nʼchiyani? Chiphunzitso chatsopano ndi ulamuliro! Iye akulamula, ngakhale mizimu yoyipa ikumumvera.” <verse number="28" style="v"/>Mbiri yake inafalikira kudera lonse la Galileya mofulumira.</para>
  <para style="s1">Yesu Achiritsa Anthu Ambiri</para>
  <para style="p">
    <verse number="29" style="v"/>Atangochoka mu sunagoge, Yesu pamodzi ndi Yakobo ndi Yohane anakalowa mʼnyumba ya Simoni ndi Andreya. <verse number="30" style="v"/>Mpongozi wa Simoni anali chigonere akudwala malungo, ndipo anamuwuza Yesu za iye. <verse number="31" style="v"/>Ndipo Yesu anapita kwa iye, namugwira dzanja namuthandiza kudzuka. Malungo anachoka ndipo anayamba kuwatumikira.</para>
  <para style="p">
    <verse number="32" style="v"/>Madzulo omwewo dzuwa litalowa anthu anabweretsa kwa Yesu anthu onse odwala ndi ogwidwa ndi ziwanda. <verse number="33" style="v"/>Anthu onse a mʼmudzimo anasonkhana pa khomo, <verse number="34" style="v"/>Yesu anachiritsa ambiri amene anali ndi matenda osiyanasiyana, komanso anatulutsa ziwanda zambiri, ndipo sanalole kuti ziwandazo ziyankhule chifukwa zinkamudziwa Iye.</para>
  <para style="s1">Yesu Apemphera Kumalo a Yekha</para>
  <para style="p">
    <verse number="35" style="v"/>Mmamawa, kukanali kamdima, Yesu anadzuka, nachoka pa nyumbapo kupita kumalo kwa yekha, kumene anakapemphera. <verse number="36" style="v"/>Simoni ndi anzake anapita kokamufunafuna Iye, <verse number="37" style="v"/>ndipo atamupeza, anamuwuza kuti, “Aliyense akukufunani!”</para>
  <para style="p">
    <verse number="38" style="v"/>Yesu anayakha kuti, <char style="wj">“Tiyeni tipite kwina ku midzi ya pafupi kuti ndikalalikirenso kumeneko. Ichi ndi chifukwa chimene ndinabwerera.”</char> <verse number="39" style="v"/>Potero anayendayenda mu Galileya, kulalikira mʼmasunagoge awo ndi kutulutsa ziwanda.</para>
  <para style="s1">Yesu Achiritsa Wakhate</para>
  <para style="p">
    <verse number="40" style="v"/>Munthu wakhate anabwera kwa Iye, nagwada, namupempha kuti, “Ngati mukufuna, mukhoza kundiyeretsa.”</para>
  <para style="p">
    <verse number="41" style="v"/>Yesu pomva naye chifundo, anatambasula dzanja lake namukhudza munthuyo nati, <char style="wj">“Ndikufuna, yeretsedwa!”</char> <verse number="42" style="v"/>Nthawi yomweyo khate linachoka ndipo anachiritsidwa.</para>
  <para style="p">
    <verse number="43" style="v"/>Nthawi yomweyo Yesu anamuwuza kuti apite koma anamuchenjeza kuti, <verse number="44" style="v"/><char style="wj">“Wonetsetsa kuti usawuze aliyense za zimenezi. Koma pita, kadzionetse wekha kwa wansembe ndi kukapereka nsembe zimene Mose analamulira zotsimikizira kuyeretsedwa kwanu, ngati umboni kwa iwo.”</char> <verse number="45" style="v"/>Mʼmalo mwake anapita nayamba kuyankhula momasuka, nafalitsa mbiriyo. Zotsatira zake, Yesu sanathe kulowa mʼmudzi moonekera, koma anakhala kunja kumalo kopanda anthu. Komabe anthu amabwera kwa Iye kuchokera kulikonse.</para>
  <chapter number="2" style="c"/>
  <para style="s1">Yesu Achiritsa Munthu Wofa Ziwalo</para>
  <para style="p">
    <verse number="1" style="v"/>Patapita masiku pangʼono, Yesu atalowanso mu Kaperenawo, zinamveka kuti wabwera ali mʼnyumba. <verse number="2" style="v"/>Choncho anthu ambiri anasonkhana kotero kuti panalibenso malo, ngakhale ndi pa khomo pomwe, ndipo Iye anawalalikira mawu. <verse number="3" style="v"/>Amuna anayi anabwera, atanyamula munthu wofa ziwalo. <verse number="4" style="v"/>Popeza sakanatha kufika naye kwa Yesu chifukwa cha gulu la anthu, anasasula denga chapamwamba pamene panali Yesu, ndipo atabowoleza, anatsitsa mphasa yomwe munthu wofa ziwaloyo anagonapo. <verse number="5" style="v"/>Yesu ataona chikhulupiriro chawo, anati kwa wofa ziwaloyo, <char style="wj">“Mwana, machimo ako akhululukidwa.”</char></para>
  <para style="p">
    <verse number="6" style="v"/>Ndipo ena mwa aphunzitsi amalamulo anakhala pansi pomwepo, namaganiza mʼmitima mwawo kuti, <verse number="7" style="v"/>“Nʼchifukwa chiyani munthuyu ayankhula chotere? Iye akuchitira mwano Mulungu! Ndani angakhululukire munthu machimo kupatula Mulungu yekha?”</para>
  <para style="p">
    <verse number="8" style="v"/>Nthawi yomweyo Yesu anadziwa mu mzimu wake kuti izi ndi zimene ankaganiza mʼmitima yawo, ndipo anawawuza kuti, <char style="wj">“Chifukwa chiyani mukuganiza zinthu izi?</char> <verse number="9" style="v"/><char style="wj">Chapafupi nʼchiyani; kunena kwa wofa ziwaloyu kuti, ‘Machimo ako akhululukidwa,’ kapena kuti, ‘Imirira, tenga mphasa yako ndipo yenda?’</char> <verse number="10" style="v"/><char style="wj">Koma kuti mudziwe kuti Mwana wa Munthu ali ndi ulamuliro pa dziko lapansi wokhululukira machimo.”</char> Anati kwa wofa ziwaloyo, <verse number="11" style="v"/><char style="wj">“Ndikuwuza iwe, imirira, tenga mphasa yako ndipo pita kwanu.”</char> <verse number="12" style="v"/>Anayimirira, nanyamula mphasa yake natuluka onse akumuona. Izi zinadabwitsa aliyense ndipo anayamika Mulungu nati, “Sitinaonepo zinthu ngati izi!”</para>
  <para style="s1">Kuyitanidwa kwa Levi</para>
  <para style="p">
    <verse number="13" style="v"/>Yesu anatulukanso napita kumbali ya nyanja. Gulu lalikulu la anthu linabwera kwa Iye, ndipo anayamba kuliphunzitsa. <verse number="14" style="v"/>Pamene ankayendabe, anaona Levi mwana wa Alufeyo atakhala mʼnyumba ya msonkho. Yesu anamuwuza kuti, <char style="wj">“Tsate Ine.”</char> Ndipo Levi anayimirira namutsata Iye.</para>
  <para style="p">
    <verse number="15" style="v"/>Yesu atakalandira chakudya ku nyumba kwa Levi, amisonkho ambiri ndi “ochimwa” ankadya naye pamodzi ndi ophunzira ake, pakuti anali ambiri amene anamutsatira. <verse number="16" style="v"/>Pamene aphunzitsi amalamulo a Afarisi anamuona akudya ndi “ochimwa” ndi amisonkho, anafunsa ophunzira ake kuti, “Chifukwa chiyani amadya ndi olandira msonkho ndi ochimwa?”</para>
  <para style="p">
    <verse number="17" style="v"/>Yesu atamva zimenezi, anawawuza kuti, <char style="wj">“Anthu amene ali bwino safuna singʼanga koma odwala. Ine sindinabwere kudzayitana olungama, koma ochimwa.”</char></para>
  <para style="s1">Za Kusala Kudya</para>
  <para style="p">
    <verse number="18" style="v"/>Ndipo ophunzira a Yohane ndi a Afarisi amasala kudya. Anthu ena anabwera kwa Yesu namufunsa kuti, “Zitheka bwanji kuti ophunzira a Yohane ndi ophunzira a Afarisi amasala kudya, koma anu satero?”</para>
  <para style="p">
    <verse number="19" style="v"/>Yesu anayankha nati, <char style="wj">“Kodi alendo a mkwati angasale kudya bwanji pamene iye ali nawo pamodzi? Iwo sangatero, pamene iye ali nawo pamodzi.</char> <verse number="20" style="v"/><char style="wj">Koma nthawi idzafika pamene mkwati adzachotsedwa pakati pawo, ndipo pa tsiku limenelo adzasala kudya.</char></para>
  <para style="p">
    <verse number="21" style="v"/>
    <char style="wj">“Palibe amene amasokerera chigamba chatsopano pa chovala chakale. Ngati atatero, chigamba chatsopanocho chidzazomola chovala chakalecho, kukulitsa chibowocho.</char> <verse number="22" style="v"/><char style="wj">Ndipo palibe amene amathira vinyo watsopano mʼmatumba akale a vinyo. Ngati atatero, vinyo watsopanoyo adzaphulitsa matumba a vinyo ndipo vinyoyo pamodzi ndi matumbawo zidzawonongeka. Ayi, satero, amathira vinyo watsopano mʼmatumba atsopanonso.”</char></para>
  <para style="s1">Yesu Mbuye wa Sabata</para>
  <para style="p">
    <verse number="23" style="v"/>Tsiku lina la Sabata, Yesu amadutsa pakati pa minda ya tirigu, ndipo ophunzira ake amayenda naye limodzi, nayamba kubudula ngala za tiriguyo. <verse number="24" style="v"/>Afarisi anati kwa Iye, “Taonani, chifukwa chiyani akuchita chosaloledwa ndi lamulo pa Sabata?”</para>
  <para style="p">
    <verse number="25" style="v"/>Iye anayankha kuti, <char style="wj">“Kodi simunawerenge zimene Davide anachita pamene iye ndi anzake anali osowa ndi anamva njala?</char> <verse number="26" style="v"/><char style="wj">Pa nthawi ya Abiatara mkulu wa ansembe, iye analowa mʼnyumba ya Mulungu ndi kudya buledi wopatulika amene amaloledwa kuti adye ndi ansembe okha. Ndipo anapereka wina kwa anzake.”</char></para>
  <para style="p">
    <verse number="27" style="v"/>Pamenepo anawawuza kuti, <char style="wj">“Sabata linapangidwira munthu, osati munthu kupangidwira Sabata.</char> <verse number="28" style="v"/><char style="wj">Choncho Mwana wa Munthu ali Ambuye ngakhale wa Sabata.”</char></para>
  <chapter number="3" style="c"/>
  <para style="s1">Yesu Achiritsa Wolumala Dzanja</para>
  <para style="p">
    <verse number="1" style="v"/>Nthawi inanso analowa mʼsunagoge, ndipo munthu wa dzanja lolumala anali momwemo. <verse number="2" style="v"/>Ena a iwo anafunafuna chifukwa chakuti akamuneneze Yesu, potero anamuyangʼanitsitsa kuti aone ngati angamuchiritse tsiku la Sabata. <verse number="3" style="v"/>Yesu anati kwa munthu wolumala dzanjayo, <char style="wj">“Imirira, bwera kuno kutsogolo.”</char></para>
  <para style="p">
    <verse number="4" style="v"/>Ndipo Yesu anawafunsa kuti, <char style="wj">“Kodi chololedwa ndi chiyani pa tsiku la Sabata: kuchita chabwino kapena kuchita choyipa, kupulumutsa moyo kapena kupha?”</char> Koma iwo anakhala chete.</para>
  <para style="p">
    <verse number="5" style="v"/>Yesu anawayangʼana ndi mkwiyo ndipo powawidwa mtima chifukwa cha mitima yawo yowuma anati kwa munthuyo, <char style="wj">“Wongola dzanja lako.”</char> Iye analiwongola, ndipo dzanja lake linachira. <verse number="6" style="v"/>Kenaka Afarisi anatuluka nayamba kukonza chiwembu ndi Aherode mmene angamuphere Yesu.</para>
  <para style="s1">Magulu a Anthu Amutsata Yesu</para>
  <para style="p">
    <verse number="7" style="v"/>Yesu anachoka pamodzi ndi ophunzira ake napita ku nyanja, ndipo gulu lalikulu la anthu lochokera ku Galileya linamutsata. <verse number="8" style="v"/>Atamva zonse zimene amachita, anthu ambiri anabwera kwa Iye kuchokera ku Yudeya, Yerusalemu, Idumeya ndi madera a ku tsidya kwa mtsinje wa Yorodani ndi ozungulira Turo ndi Sidoni. <verse number="9" style="v"/>Chifukwa cha gulu la anthu, anawuza ophunzira ake kuti apezeretu bwato likhale, kuti anthu angamupanikize. <verse number="10" style="v"/>Pakuti anachiritsa ambiri, kotero kuti iwo amene anali ndi matenda amakankhana kutsogolo kuti amukhudze. <verse number="11" style="v"/>Nthawi iliyonse mizimu yoyipa ikamuona, imagwa pansi pamaso pake ndi kufuwula kuti, “Inu ndinu Mwana wa Mulungu!” <verse number="12" style="v"/>Koma anayichenjeza mwamphamvu kuti isanene kuti Iye anali ndani.</para>
  <para style="s1">Yesu Asankha Ophunzira Khumi ndi Awiri</para>
  <para style="p">
    <verse number="13" style="v"/>Yesu anakwera ku phiri ndipo anayitana amene anawafuna, ndipo anabwera kwa Iye. <verse number="14" style="v"/>Iye anasankha khumi ndi awiri, nawayika akhale atumwi; pokhala ndi Iye aziwatuma kukalalikira <verse number="15" style="v"/>ndi kuti akhale ndi ulamuliro wotulutsa ziwanda. <verse number="16" style="v"/>Awa ndi khumi ndi awiri amene anawasankha: Simoni (amene anapatsidwa dzina lakuti Petro); <verse number="17" style="v"/>Yakobo mwana wa Zebedayo, ndi mʼbale wake Yohane (iwowa anawapatsa dzina lakuti Bowanege, ndiye kuti ana a bingu); <verse number="18" style="v"/>Andreya, Filipo, Bartumeyu, Mateyu, Tomasi, Yakobo mwana wa Alufeyo, Tadeyo, Simoni Zelote, <verse number="19" style="v"/>ndi Yudasi Isikarioti, amene anamupereka Iye.</para>
  <para style="s1">Yesu ndi Belezebabu</para>
  <para style="p">
    <verse number="20" style="v"/>Pambuyo pake Yesu analowa mʼnyumba, ndipo gulu la anthu linasonkhananso, kotero kuti Iye pamodzi ndi ophunzira ake sanapeze mpata kuti adye. <verse number="21" style="v"/>Anthu a ku banja lake atamva zimenezi, anapita kuti akamutenga, pakuti ankanena kuti, “Wazungulira mutu.”</para>
  <para style="p">
    <verse number="22" style="v"/>Ndipo aphunzitsi amalamulo omwe anachokera ku Yerusalemu anati, “Iye wagwidwa ndi Belezebabu! Ndi ulamuliro wa mkulu wa ziwanda akutulutsa ziwanda.”</para>
  <para style="p">
    <verse number="23" style="v"/>Pamenepo Yesu anawayitana nawayankhula mʼmafanizo nati: <char style="wj">“Kodi Satana angatulutse bwanji Satana?</char> <verse number="24" style="v"/><char style="wj">Ngati ufumu ugawanikana mwa iwo okha, ufumu umenewo sungakhalitse.</char> <verse number="25" style="v"/><char style="wj">Ngati nyumba igawanikana mwa iyo yokha, nyumba imeneyo singathe kuyima.</char> <verse number="26" style="v"/><char style="wj">Ndipo ngati Satana adzitsutsa yekha sangathe kuyima; ulamuliro wake watha.</char> <verse number="27" style="v"/><char style="wj">Kunena zoona, palibe munthu angalowe mʼnyumba ya munthu wamphamvu ndi kutenga katundu wake pokhapokha atayamba wamumanga munthu wamphamvuyo. Pamenepo akhoza kumubera.</char> <verse number="28" style="v"/><char style="wj">Ndikukuwuzani zoona kuti machimo onse ndi zamwano zonse za anthu zidzakhululukidwa,</char> <verse number="29" style="v"/><char style="wj">koma aliyense amene achitira mwano Mzimu Woyera sadzakhululukidwa pakuti wachita tchimo losatha.”</char></para>
  <para style="p">
    <verse number="30" style="v"/>Ananena izi chifukwa anati, “Ali ndi mzimu woyipa.”</para>
  <para style="s1">Amayi ndi Abale ake a Yesu</para>
  <para style="p">
    <verse number="31" style="v"/>Pamenepo amayi ndi abale ake a Yesu anafika. Atayima kunja, anatuma wina kuti akamuyitane Iye. <verse number="32" style="v"/>Gulu la anthu linakhala momuzungulira Iye, ndipo anamuwuza kuti, “Amayi ndi abale anu ali panja akukufunani.”</para>
  <para style="p">
    <verse number="33" style="v"/>Iye anafunsa kuti, <char style="wj">“Amayi ndi abale anga ndi ndani?”</char></para>
  <para style="p">
    <verse number="34" style="v"/>Pamenepo anayangʼana anthu amene anakhala momuzungurira ndipo anati, <char style="wj">“Awa ndi amayi anga ndi abale anga!</char> <verse number="35" style="v"/><char style="wj">Aliyense amene achita chifuniro cha Mulungu ndi mʼbale wanga ndi mlongo wanga ndi amayi anga.”</char></para>
  <chapter number="4" style="c"/>
  <para style="s1">Fanizo la Wofesa Mbewu</para>
  <para style="p">
    <verse number="1" style="v"/>Nthawi inanso Yesu atakhala mʼmbali mwa nyanja, anayamba kuphunzitsa. Gulu lalikulu la anthu linasonkhana momuzungulira kotero kuti Iye analowa mʼbwato lomwe linali pa nyanja nakhalamo, anthu onse ali pa mtunda mʼmbali mwa madzi. <verse number="2" style="v"/>Anawaphunzitsa zinthu zambiri mʼmafanizo, ndipo mʼchiphunzitso chake anati: <verse number="3" style="v"/><char style="wj">“Tamverani! Mlimi anapita kukafesa mbewu zake.</char> <verse number="4" style="v"/><char style="wj">Akufesa, mbewu zina zinagwera mʼmbali mwa njira, ndipo mbalame zinabwera ndi kuzidya.</char> <verse number="5" style="v"/><char style="wj">Zina zinagwa pa malo a miyala pamene panalibe dothi lambiri. Zinamera mofulumira chifukwa panalibe dothi lambiri.</char> <verse number="6" style="v"/><char style="wj">Koma dzuwa litakwera, mbewuzo zinapserera, ndipo zinawuma chifukwa zinalibe mizu.</char> <verse number="7" style="v"/><char style="wj">Mbewu zina zinagwa pa minga, ndipo mingayo inayanga ndi kuzirepheretsa kukula.</char> <verse number="8" style="v"/><char style="wj">Mbewu zinanso zinagwa pa nthaka yabwino ndipo zinamera, zinakula ndi kubereka zipatso, zina zochuluka makumi atatu, zina makumi asanu ndi limodzi ndi zina 100.”</char></para>
  <para style="p">
    <verse number="9" style="v"/>Pamenepo Yesu anati, <char style="wj">“Amene ali ndi makutu akumva, amve.”</char></para>
  <para style="p">
    <verse number="10" style="v"/>Ali yekha, ophunzira ndi ena omuzungulira, anamufunsa za mafanizo. <verse number="11" style="v"/>Iye anawawuza kuti, <char style="wj">“Chinsinsi cha ufumu wa Mulungu chapatsidwa kwa inu. Koma kwa amene ali kunja zinthu zonse zinenedwa mʼmafanizo:</char> <verse number="12" style="v"/><char style="wj">kotero kuti,</char></para>
  <para style="q1">
    <char style="wj">“ ‘Kupenya mudzapenya koma osaona kanthu,</char></para>
  <para style="q2">
    <char style="wj">kumva mudzamva koma osamvetsetsa,</char></para>
  <para style="q1">
    <char style="wj">kuti mwina angatembenuke ndi kukhululukidwa!’ ”</char></para>
  <para style="p">
    <verse number="13" style="v"/>Pamenepo Yesu anawawuza kuti, <char style="wj">“Kodi simukulimvetsa fanizoli? Kodi nanga mudzazindikira bwanji fanizo lina lililonse?</char> <verse number="14" style="v"/><char style="wj">Wofesa amafesa mawu.</char> <verse number="15" style="v"/><char style="wj">Anthu ena ali ngati mbewu za mʼmbali mwa njira, mʼmene mawu amafesedwamo. Akangowamva, Satana amabwera ndi kuchotsa mawu amene anafesedwa mwa iwo.</char> <verse number="16" style="v"/><char style="wj">Ena, monga mbewu zofesedwa pa miyala, amamva mawu ndipo nthawi yomweyo amawalandira ndi chimwemwe.</char> <verse number="17" style="v"/><char style="wj">Koma popeza alibe mizu, amakhala kwa kanthawi kochepa. Mavuto kapena masautso akafika chifukwa cha mawu, amagwa mofulumira.</char> <verse number="18" style="v"/><char style="wj">Komabe ena, monga mbewu zofesedwa pakati pa minga, amamva mawu;</char> <verse number="19" style="v"/><char style="wj">koma nkhawa zamoyo uno, chinyengo cha chuma ndi zokhumba za zinthu zina zimabwera ndi kutchinga mawu, ndipo amawachititsa kukhala osabala chipatso.</char> <verse number="20" style="v"/><char style="wj">Ena, ngati mbewu zofesedwa pa nthaka yabwino, amamva mawu, nawalandira, ndi kubereka zipatso zokwanira makumi atatu, makumi asanu ndi limodzi, kapena ngakhale 100 kuwonjezera pa zomwe zinafesedwa.”</char></para>
  <para style="s1">Fanizo la Nyale</para>
  <para style="p">
    <verse number="21" style="v"/>Iye anawawuza kuti, <char style="wj">“Kodi umatenga nyale ndi kuyiika pansi pa mbiya kapena pansi pa bedi? Mʼmalo mwake, kodi simuyika pa choyikapo chake?</char> <verse number="22" style="v"/><char style="wj">Pakuti chilichonse chobisika chidzayenera kuwululika, ndi chilichonse chachinsinsi chidzayenera kuonekera poyera.</char> <verse number="23" style="v"/><char style="wj">Ngati wina ali ndi makutu akumva, amve.”</char></para>
  <para style="p">
    <verse number="24" style="v"/>Anapitiriza nati, <char style="wj">“Ganizirani mosamala zimene mukumva, ndi muyeso umene mugwiritsa ntchito, mudzayesedwa nawo, ndipo ngakhale kwambiri.</char> <verse number="25" style="v"/><char style="wj">Amene ali nazo adzapatsidwa zochuluka; amene alibe, ngakhale zimene ali nazo zidzachotsedwa kwa iwo.”</char></para>
  <para style="s1">Fanizo la Mbewu Imene Ikukula</para>
  <para style="p">
    <verse number="26" style="v"/>Iye anatinso, <char style="wj">“Umu ndi mmene ulili ufumu wa Mulungu. Munthu amafesa mbewu mʼnthaka.</char> <verse number="27" style="v"/><char style="wj">Usiku ndi usana, kaya agona kapena adzuka, mbewu imamera ndi kukula, ngakhale sadziwa mmene zimachitikira.</char> <verse number="28" style="v"/><char style="wj">Nthaka pa yokha imatulutsa mbewu, umayamba mʼmera, kenaka ngala, kenaka mbewu yokhwima mʼngalayo.</char> <verse number="29" style="v"/><char style="wj">Mbewuyo ikangokhwima, amayimweta chifukwa nthawi yokolola yakwana.”</char></para>
  <para style="s1">Fanizo la Mbewu ya Mpiru</para>
  <para style="p">
    <verse number="30" style="v"/>Ndipo anatinso, <char style="wj">“Kodi tinene kuti ufumu wa Mulungu ufanana ndi chiyani, kapena ndi fanizo lotani limene tidzagwiritsa ntchito pakuwufotokozera?</char> <verse number="31" style="v"/><char style="wj">Uli ngati mbewu ya mpiru imene ndi mbewu yayingʼono kwambiri yomwe mumadzala mʼnthaka.</char> <verse number="32" style="v"/><char style="wj">Koma ikadzalidwa, imakula ndi kukhala yayikulu koposa mbewu zina zonse za mʼmunda ndipo mʼnthambi zake zazikulu mbalame zamlengalenga zimadzapuma pa mthunzi wake.”</char></para>
  <para style="p">
    <verse number="33" style="v"/>Ndi mafanizo ambiri onga awa Yesu anayankhula mawu kwa iwo, monga mmene akanatha kumvetsa. <verse number="34" style="v"/>Iye sananene kanthu kwa iwo osagwiritsa ntchito fanizo. Koma ali yekha ndi ophunzira ake, ankawatanthauzira zonse.</para>
  <para style="s1">Yesu Aletsa Namondwe</para>
  <para style="p">
    <verse number="35" style="v"/>Tsiku limenelo atafika madzulo, anawuza ophunzira ake kuti, <char style="wj">“Tiyeni tiwolokere tsidya lina.”</char> <verse number="36" style="v"/>Atasiya gulu la anthu mʼmbuyo, anamutenga Iye, napita naye monga momwe anali mʼbwatolo. Panalinso mabwato ena pamodzi ndi Iye. <verse number="37" style="v"/>Mphepo yamkuntho inabuka, ndipo mafunde anawomba bwatolo, kotero kuti linali pafupi kumira. <verse number="38" style="v"/>Pa nthawi imeneyi Yesu anali akugona atatsamira pilo kumbuyo kwa bwato. Ophunzira anamudzutsa nati kwa Iye, “Aphunzitsi, kodi simukusamala kuti timira?”</para>
  <para style="p">
    <verse number="39" style="v"/>Yesu anauka nadzudzula mphepo nati kwa mafunde, <char style="wj">“Chete! Khala bata!”</char> Pamenepo mphepo inaleka ndipo kunachita bata.</para>
  <para style="p">
    <verse number="40" style="v"/>Iye anati kwa ophunzira ake, <char style="wj">“Muli ndi mantha chifukwa chiyani? Kodi mukanalibe chikhulupiriro?”</char></para>
  <para style="p">
    <verse number="41" style="v"/>Iwo anachita mantha nafunsana wina ndi mnzake kuti, “Uyu ndani? Ngakhale mphepo ndi nyanja zimumvera Iye!”</para>
  <chapter number="5" style="c"/>
  <para style="s1">Yesu Achiritsa Wogwidwa ndi Ziwanda</para>
  <para style="p">
    <verse number="1" style="v"/>Ndipo anawoloka nyanja napita ku dera la Gerasa. <verse number="2" style="v"/>Yesu atatuluka mʼbwato, munthu amene anali ndi mzimu woyipa anachoka ku manda ndi kukumana naye. <verse number="3" style="v"/>Munthuyu amakhala ku manda, ndipo panalibe amene akanatha kumumanganso ngakhale ndi unyolo. <verse number="4" style="v"/>Pakuti nthawi zambiri akamumanga manja ndi miyendo amadula maunyolo ndi kudula zitsulo zimene zinali mʼmapazi ake. Panalibe amene anali ndi mphamvu yoti ndi kumugonjetsa. <verse number="5" style="v"/>Usana ndi usiku ankakhala ku manda ndi kumapiri, akulira ndi kudzicheka ndi miyala.</para>
  <para style="p">
    <verse number="6" style="v"/>Ataona Yesu ali patali, anathamanga nagwa pa mawondo ake pamaso pake. <verse number="7" style="v"/>Iye anafuwula kwambiri nati, “Mukufuna muchite nane chiyani, Yesu Mwana wa Mulungu Wammwambamwamba? Lumbirani kwa Mulungu kuti simundizunza!” <verse number="8" style="v"/>Pakuti Yesu anati kwa iye, <char style="wj">“Tuluka mwa munthuyu, iwe mzimu woyipa!”</char></para>
  <para style="p">
    <verse number="9" style="v"/>Ndipo Yesu anamufunsa iye, <char style="wj">“Dzina lako ndani?”</char></para>
  <para style="p">Iye anayankha kuti, “Dzina langa ndine Legiyo, pakuti tilipo ambiri.” <verse number="10" style="v"/>Ndipo anamupempha Yesu mobwerezabwereza kuti asazitulutse mʼderalo.</para>
  <para style="p">
    <verse number="11" style="v"/>Gulu lalikulu la nkhumba limadya mʼmbali mwa phiri limene linali pafupi. <verse number="12" style="v"/>Ziwandazo zinapempha Yesu kuti, “Titumizeni pakati pa nkhumbazo; ndipo mutilole tilowe mwa izo.” <verse number="13" style="v"/>Iye anazipatsa chilolezo, ndipo mizimu yoyipayo inatuluka ndi kukalowa mu nkhumbazo. Gulu la nkhumba, zokwana pafupifupi 2,000 zinathamanga kutsetserekera ku nyanja ndipo zinamira.</para>
  <para style="p">
    <verse number="14" style="v"/>Omwe amaweta nkhumbazo anathawa ndi kukawuza anthu za izi mu mzinda ndi ku madera a ku midzi, ndipo anthu anapita kukaona zomwe zinachitika. <verse number="15" style="v"/>Atafika kwa Yesu, anaona munthu amene anagwidwa ndi ziwanda zambiri uja atakhala pansi pomwepo, atavala, ndipo ali bwinobwino. Iwo anachita mantha. <verse number="16" style="v"/>Amene anaona zimenezi anawuza anthu zomwe zinachitika kwa munthu wogwidwa ndi ziwandayo ndipo anawawuzanso za nkhumbazo. <verse number="17" style="v"/>Ndipo anthu anayamba kumupempha Yesu kuti achoke mʼdera lawo.</para>
  <para style="p">
    <verse number="18" style="v"/>Yesu akulowa mʼbwato, munthu amene anagwidwa ndi ziwanda uja anamupempha kuti apite nawo. <verse number="19" style="v"/>Yesu sanamulole, koma anati, <char style="wj">“Pita kwanu ku banja lako ndipo ukawawuze zimene Ambuye wakuchitira, ndi chifundo chimene wakuchitira.”</char> <verse number="20" style="v"/>Pomwepo munthuyo anapita nayamba kuwuza anthu a ku Dekapoli zinthu zimene Yesu anamuchitira. Ndipo anthu onse anadabwa.</para>
  <para style="s1">Mtsikana Womwalira ndi Mayi Wodwala</para>
  <para style="p">
    <verse number="21" style="v"/>Yesu atawolokeranso pa bwato kupita mbali ina ya nyanja, gulu lalikulu la anthu linasonkhana momuzungulira. Ali mʼmbali mwa nyanja, <verse number="22" style="v"/>mmodzi wa akulu a mʼsunagoge, dzina lake Yairo anafika pamenepo. Ataona Yesu, anagwa pa mapazi ake, <verse number="23" style="v"/>ndi kumudandaulira kwambiri nati, “Mwana wanga wamkazi wamngʼono ali pafupi kufa. Chonde tiyeni kuti mukamusanjike manja kuti akachiritsidwe nakhala ndi moyo.” <verse number="24" style="v"/>Ndipo Yesu anapita naye.</para>
  <para style="p">Gulu lalikulu la anthu linamutsata ndi kumamupanikiza Iye. <verse number="25" style="v"/>Pomwepo panali mayi amene amadwala nthenda yotaya magazi kwa zaka khumi ndi ziwiri. <verse number="26" style="v"/>Iye anavutika kwambiri pamene asingʼanga ambiri ankamusamalira ndipo anagwiritsa ntchito zonse anali nazo, koma mʼmalo mochira, nthenda yake inkakulakulabe. <verse number="27" style="v"/>Atamva za Yesu, anabwera kumbuyo kwake mʼgulu la anthu ndipo anakhudza mkanjo wake, <verse number="28" style="v"/>chifukwa anaganiza kuti, “Ngati nditangokhudza mkanjo wake, ndidzachiritsidwa.” <verse number="29" style="v"/>Nthawi yomweyo magazi ake analeka kutuluka ndipo anamva mʼthupi mwake kuti wamasulidwa ku vuto lake.</para>
  <para style="p">
    <verse number="30" style="v"/>Pomwepo Yesu anazindikira kuti mphamvu inachoka mʼthupi mwake. Anatembenuka mʼgulu la anthu ndipo anafunsa kuti, <char style="wj">“Ndani wakhudza zovala zanga?”</char></para>
  <para style="p">
    <verse number="31" style="v"/>Ophunzira ake anayankha kuti, “Mukuona kuti anthu akukupanikizani, ndipo Inu mukufunsa kuti, <char style="wj">‘Ndani wandikhudza?’ ”</char></para>
  <para style="p">
    <verse number="32" style="v"/>Koma Yesu anapitirizabe kuyangʼana kuti aone amene anachita zimenezi. <verse number="33" style="v"/>Kenaka mayi uja pozindikira chimene chinamuchitikira, anabwera ndi kugwa pa mapazi ake, ndipo akunjenjemera ndi mantha, anamuwuza zoona zokhazokha. <verse number="34" style="v"/>Anati kwa iye, <char style="wj">“Mwana wamkazi, chikhulupiriro chako chakuchiritsa. Pita mu mtendere ndipo khala womasulidwa ku mavuto ako.”</char></para>
  <para style="p">
    <verse number="35" style="v"/>Pamene Yesu ankayankhulabe, amuna ena anafika kuchokera ku nyumba ya Yairo, mkulu wa sunagoge. Iwo anati, “Mwana wanu wamkazi wamwalira, muvutitsiranjinso aphunzitsiwa?”</para>
  <para style="p">
    <verse number="36" style="v"/>Posasamala zomwe ananena, Yesu anamuwuza mkulu wa sunagoge uja kuti, <char style="wj">“Usachite mantha; ingokhulupirira.”</char></para>
  <para style="p">
    <verse number="37" style="v"/>Iye sanalole munthu wina aliyense kuti amutsatire koma Petro, Yakobo ndi Yohane mʼbale wa Yakobo. <verse number="38" style="v"/>Atafika ku nyumba ya mkulu wa sunagoge, Yesu anaona chipiringu cha anthu akulira ndi kufuwula kwambiri. <verse number="39" style="v"/>Analowa nati kwa iwo, <char style="wj">“Mukuchita phokoso ndi kulira chifukwa chiyani? Mwanayu sanamwalire koma ali mtulo.”</char> <verse number="40" style="v"/>Koma anamuseka Iye.</para>
  <para style="p">Atawatulutsa onse panja, Iye anatenga abambo ndi amayi ake a mwanayo ndi ophunzira omwe anali naye, ndipo analowa mʼmene munali mwanayo. <verse number="41" style="v"/>Anagwira dzanja lake nanena kwa iye, <char style="wj">“Talita Kumi!”</char> (Kutanthauza kuti, <char style="wj">“Mtsikana, ndikunena ndi iwe, imirira!”)</char> <verse number="42" style="v"/>Nthawi yomweyo anayimirira nayenda mozungulira (anali wa zaka khumi ndi ziwiri). Pa ichi onse anadabwa kwambiri. <verse number="43" style="v"/>Anawalamulira kwambiri kuti asawuze wina aliyense za ichi, ndipo anawawuza kuti amupatse kanthu koti adye.</para>
  <chapter number="6" style="c"/>
  <para style="s1">Amupeputsa Yesu ku Nazareti</para>
  <para style="p">
    <verse number="1" style="v"/>Yesu anachoka kumeneko napita ku mudzi kwawo, pamodzi ndi ophunzira ake. <verse number="2" style="v"/>Tsiku la Sabata litafika, anayamba kuphunzitsa mʼsunagoge, ndipo ambiri amene anamumva anadabwa.</para>
  <para style="p">Iwo anafunsa kuti, “Kodi munthu uyu anazitenga kuti zimenezi? Kodi ndi nzeru yotani imene munthu ameneyu wapatsidwa, kuti Iye akuchitanso zodabwitsa! <verse number="3" style="v"/>Kodi uyu si mpalamatabwa uja? Kodi uyu si mwana wa Mariya ndi mʼbale wa Yakobo, Yose, Yudasi ndi Simoni? Kodi alongo ake si ali ndi ife?” Ndipo anakhumudwa naye.</para>
  <para style="p">
    <verse number="4" style="v"/>Yesu anawawuza kuti, <char style="wj">“Mneneri amalemekezedwa kulikonse kupatula kwawo, ndi pakati pa abale ake ndi a mʼbanja mwake.”</char> <verse number="5" style="v"/>Sanachite zodabwitsa kumeneko, koma anangosanjika manja pa odwala ochepa ndi kuwachiritsa. <verse number="6" style="v"/>Ndipo Iye anadabwa chifukwa chakusowa chikhulupiriro kwawo.</para>
  <para style="s1">Yesu Atuma Ophunzira Khumi ndi Awiri</para>
  <para style="p">Pamenepo Yesu anayenda mudzi ndi mudzi kuphunzitsa. <verse number="7" style="v"/>Atayitana khumi ndi awiriwo, Iye anawatuma awiriawiri ndipo anawapatsa ulamuliro pa mizimu yoyipa.</para>
  <para style="p">
    <verse number="8" style="v"/>Zomwe anawalangiza ndi izi: <char style="wj">“Musatenge kanthu ka paulendo koma ndodo yokha; osatenga buledi, thumba, kapena ndalama.</char> <verse number="9" style="v"/><char style="wj">Muvale nsapato koma osatenga malaya apadera.</char> <verse number="10" style="v"/><char style="wj">Pamene mulowa mʼnyumba mukakhale momwemo kufikira mutachoka mʼmudzimo.</char> <verse number="11" style="v"/><char style="wj">Ndipo ngati pa malo ena sakakulandirani kapena kukumverani, sasani fumbi la kumapazi anu pamene mukuchoka, kuti ukhale umboni wowatsutsa.”</char></para>
  <para style="p">
    <verse number="12" style="v"/>Anatuluka kupita kukalalikira kuti anthu atembenuke mtima. <verse number="13" style="v"/>Anatulutsa ziwanda zambiri ndi kudzoza mafuta odwala ambiri ndi kuwachiritsa.</para>
  <para style="s1">Yohane Mʼbatizi Adulidwa Mutu</para>
  <para style="p">
    <verse number="14" style="v"/>Mfumu Herode anamva zimenezi, pakuti dzina la Yesu linali litadziwika kwambiri. Ena amati, “Yohane Mʼbatizi waukitsidwa kwa akufa, ndipo nʼchifukwa chake mphamvu zochita zodabwitsa zinkagwira ntchito mwa Iye.”</para>
  <para style="p">
    <verse number="15" style="v"/>Ena anati, “Iye ndi Eliya.”</para>
  <para style="p">Enanso anati, “Ndi mneneri, ofanana ndi mmodzi wa aneneri akale.”</para>
  <para style="p">
    <verse number="16" style="v"/>Koma Herode atamva zimenezi anati, “Yohane, munthu amene ndinamudula mutu, waukitsidwa kuchokera kwa akufa.”</para>
  <para style="p">
    <verse number="17" style="v"/>Pakuti Herode iye mwini analamula kuti amumange Yohane ndi kumuyika mʼndende. Anachita izi chifukwa cha Herodia, mkazi wa mʼbale wake Filipo, amene iye anamukwatira. <verse number="18" style="v"/>Pakuti Yohane ankanena kwa Herode kuti, “Sikololedwa kwa inu kuti mukwatire mkazi wa mʼbale wanu.” <verse number="19" style="v"/>Ndipo Herodia anamusungira Yohane chidani ndipo anafuna kumupha, koma sanathe kutero, <verse number="20" style="v"/>chifukwa Herode anaopa Yohane ndipo anamuteteza, podziwa kuti iye anali munthu wolungama ndi woyera mtima. Herode akamamva Yohane, ankathedwa nzeru; komabe amakonda kumumvetsera.</para>
  <para style="p">
    <verse number="21" style="v"/>Pomaliza mpata unapezeka. Pa tsiku lokumbukira kubadwa kwake, Herode anakonzera phwando akuluakulu ake, akulu a ankhondo ndi anthu odziwika a mu Galileya. <verse number="22" style="v"/>Mwana wamkazi wa Herodia atabwera ndi kudzavina, anakondweretsa Herode ndi alendo ake a pa mphwandopo.</para>
  <para style="p">Mfumu inati kwa mtsikanayo, “Undipemphe chilichonse chimene ukuchifuna, ndipo ndidzakupatsa.” <verse number="23" style="v"/>Ndipo analonjeza ndi lumbiriro kuti, “Chilichonse chimene upempha ndidzakupatsa, ngakhale theka la ufumu wanga.”</para>
  <para style="p">
    <verse number="24" style="v"/>Iye anatuluka nati kwa amayi ake, “Kodi ndikapemphe chiyani?”</para>
  <para style="p">Iye anamuyankha kuti, “Mutu wa Yohane Mʼbatizi.”</para>
  <para style="p">
    <verse number="25" style="v"/>Nthawi yomweyo mtsikana uja anafulumira kupita komwe kunali mfumu ndi pempho lake: “Ndikufuna kuti mundipatse pomwe pano mutu wa Yohane Mʼbatizi mʼmbale.”</para>
  <para style="p">
    <verse number="26" style="v"/>Mfumu inamva chisoni chachikulu, koma chifukwa cha lumbiro lake ndi alendo ake a pa mphwandolo, sanafune kumukaniza. <verse number="27" style="v"/>Nthawi yomweyo iye anatumiza yemwe anali ndi ulamuliro wonyonga anthu kuti abweretse mutu wa Yohane. Munthuyo anapita, nakadula mutu wa Yohane mʼndende, <verse number="28" style="v"/>nabweretsa mutuwo mʼmbale. Anawupereka kwa mtsikanayo, ndipo iye anakapereka kwa amayi ake. <verse number="29" style="v"/>Atamva izi, ophunzira a Yohane anabwera nadzatenga mtembo ndi kukawuyika mʼmanda.</para>
  <para style="s1">Yesu Adyetsa Anthu 5,000</para>
  <para style="p">
    <verse number="30" style="v"/>Atumwi anasonkhana mozungulira Yesu namufotokozera zonse zomwe anachita ndi kuphunzitsa. <verse number="31" style="v"/>Popeza kuti panali anthu ambiri amene amabwera ndi kumapita, analibe mpata wakuti adye, ndipo Iye anawawuza kuti, <char style="wj">“Tiyeni kuno kumalo achete kuti tikapume.”</char></para>
  <para style="p">
    <verse number="32" style="v"/>Ndipo anachoka okha pa bwato napita kumalo a okhaokha. <verse number="33" style="v"/>Koma ambiri amene anawaona akuchoka anawazindikira ndipo anathamanga wapansi kuchokera mʼmidzi yonse nakayambirira kufika. <verse number="34" style="v"/>Yesu atafika ku mtunda ndi kuona gulu lalikulu la anthu, anamva nawo chisoni chifukwa anali ngati nkhosa zopanda mʼbusa. Ndipo anayamba kuwaphunzitsa zinthu zambiri.</para>
  <para style="p">
    <verse number="35" style="v"/>Pa nthawi iyi nʼkuti dzuwa litapendeka, ndipo ophunzira ake anabwera kwa Iye nati, “Kuno ndi kuthengo, ndipo ano ndi madzulo. <verse number="36" style="v"/>Awuzeni anthuwa azipita ku midzi ndi madera ozungulira, kuti akadzigulire kanthu kakuti adye.”</para>
  <para style="p">
    <verse number="37" style="v"/>Koma Iye anayankha kuti, <char style="wj">“Apatseni kanthu koti adye.”</char></para>
  <para style="p">Iwo anati kwa Iye, “Apa pafunika ndalama za miyezi isanu ndi itatu zomwe munthu amalandira! Kodi tipite kukagwiritsa ntchito ndalama zotere kugulira buledi kuti tiwapatse adye?”</para>
  <para style="p">
    <verse number="38" style="v"/>Iye anawafunsa kuti, <char style="wj">“Muli ndi malofu a buledi angati? Pitani mukaone.”</char></para>
  <para style="p">Ataona anati kwa Iye, “Asanu ndi nsomba ziwiri.”</para>
  <para style="p">
    <verse number="39" style="v"/>Pamenepo Yesu anawalamulira kuti awakhazike anthu pansi mʼmagulu pa msipu obiriwira. <verse number="40" style="v"/>Ndipo anakhala pansi mʼmagulu a anthu 100 ndi gulu la anthu makumi asanu. <verse number="41" style="v"/>Atatenga malofu a buledi asanu ndi nsomba ziwiri, nayangʼana kumwamba, Iye anayamika nagawa malofu a bulediwo. Kenaka anawapatsa ophunzira ake kuti awapatse anthu. Ndipo anagawanso nsomba ziwirizo kwa onse. <verse number="42" style="v"/>Onse anadya ndipo anakhuta, <verse number="43" style="v"/>ndipo ophunzira ake anatola buledi ndi nsomba zotsalira zokwanira madengu khumi ndi awiri. <verse number="44" style="v"/>Chiwerengero cha amuna amene anadya chinali 5,000.</para>
  <para style="s1">Yesu Ayenda pa Nyanja</para>
  <para style="p">
    <verse number="45" style="v"/>Nthawi yomweyo Yesu anawuza ophunzira ake kuti alowe mʼbwato ndi kuti atsogole kupita ku Betisaida, pamene Iye ankawuza anthu kuti azipita. <verse number="46" style="v"/>Atawasiya, Iye anakwera ku phiri kukapemphera.</para>
  <para style="p">
    <verse number="47" style="v"/>Pofika madzulo, bwato linali pakati pa nyanja, ndipo Iye anali yekha pa mtunda. <verse number="48" style="v"/>Iye anaona ophunzira ake akuvutika popalasa bwato, chifukwa mphepo imawomba mokumana nawo. Pa nthawi ya mʼbandakucha Iye anafika kwa iwo akuyenda pa nyanja. Anali pafupi kuwapitirira, <verse number="49" style="v"/>koma atamuona Iye akuyenda pa nyanja, anaganiza kuti anali mzukwa. Iwo anafuwula, <verse number="50" style="v"/>pakuti onse anamuona ndipo anachita mantha.</para>
  <para style="p">Nthawi yomweyo Iye anawayankhula nati, <char style="wj">“Limbani mtima! Ndine. Musachite mantha.”</char> <verse number="51" style="v"/>Ndipo Iye anakwera mʼbwato pamodzi nawo, ndipo mphepo inaleka. Iwo anadabwa kwambiri, <verse number="52" style="v"/>popeza sanazindikire zimene zinachitika pa malofu a buledi; pakuti mitima yawo inali yowuma.</para>
  <para style="p">
    <verse number="53" style="v"/>Atawoloka, anafika ku Genesareti nayima pa dooko. <verse number="54" style="v"/>Atangotuluka mʼbwato, anthu anamuzindikira Yesu. <verse number="55" style="v"/>Anathamanga uku ndi uko mʼdera lonse nakanyamula odwala pa machira kupita nawo kulikonse kumene anamva kuti kuli Iye. <verse number="56" style="v"/>Ndipo kulikonse kumene anapita, ku midzi, mʼmizinda ndi madera a ku midzi, iwo anayika odwala mʼmalo a mʼmisika. Iwo anamupempha kuti awalole kuti akhudze ngakhale mphonje za mkanjo wake, ndipo onse amene anamukhudza anachira.</para>
  <chapter number="7" style="c"/>
  <para style="s1">Miyambo ya Makolo ya Ayuda</para>
  <para style="p">
    <verse number="1" style="v"/>Afarisi ndi ena mwa aphunzitsi amalamulo omwe anachokera ku Yerusalemu anasonkhana momuzungulira Yesu ndipo <verse number="2" style="v"/>iwo anaona ophunzira ake akudya chakudya ndi mʼmanja mwakuda kapena kuti mʼmanja mosasamba. <verse number="3" style="v"/>(Afarisi ndi Ayuda onse sadya pokhapokha atasamba mʼmanja, kusunga mwambo wa makolo awo. <verse number="4" style="v"/>Akabwera kuchokera ku msika samadya pokhapokha atasamba. Ndipo amasunga miyambo ina yambiri monga, kutsuka zikho, mitsuko ndi maketulo).</para>
  <para style="p">
    <verse number="5" style="v"/>Choncho Afarisi ndi aphunzitsi amalamulo anafunsa Yesu kuti, “Nʼchifukwa chiyani ophunzira anu satsatira mwambo wa makolo, mʼmalo mwake amangodya chakudya ndi mʼmanja mwakuda?”</para>
  <para style="p">
    <verse number="6" style="v"/>Iye anayankha kuti, <char style="wj">“Yesaya ananena zoona pamene ananenera za inu achiphamaso; monga kunalembedwa kuti:</char></para>
  <para style="q1">
    <char style="wj">“Anthu awa amandilemekeza Ine ndi milomo yawo,</char></para>
  <para style="q2">
    <char style="wj">koma mitima yawo ili kutali ndi Ine.</char></para>
  <para style="q1">
    <verse number="7" style="v"/>
    <char style="wj">Amandilambira Ine kwachabe;</char></para>
  <para style="q2">
    <char style="wj">ndi kuphunzitsa malamulo ndi malangizo a anthu.</char></para>
  <para style="m">
    <verse number="8" style="v"/>
    <char style="wj">Mwasiya malamulo a Mulungu ndipo mwagwiritsitsa miyambo ya anthu.”</char></para>
  <para style="p">
    <verse number="9" style="v"/>Ndipo anawawuzanso kuti, <char style="wj">“Inu muli ndi njira yabwino yokankhira kumbali malamulo a Mulungu kuti mukatsatire miyambo yanuyo!</char> <verse number="10" style="v"/><char style="wj">Pakuti Mose anati, ‘Lemekeza abambo ako ndi amayi ako,’ ndipo, ‘aliyense amene atemberera abambo ake kapena amayi ake ayenera kuphedwa.’</char> <verse number="11" style="v"/><char style="wj">Koma inu mumati, ngati munthu anena kwa abambo ake kapena amayi ake kuti, ‘Thandizo lililonse mukanayenera kulandira kuchokera kwa ine ndi Korobani’ (kutanthauza kuti, mphatso yoperekedwa kwa Mulungu),</char> <verse number="12" style="v"/><char style="wj">pamenepo inu simumalola kuti achitire kanthu kalikonse abambo kapena amayi ake.</char> <verse number="13" style="v"/><char style="wj">Potero mumachepetsa mawu a Mulungu kukhala wopanda mphamvu ndi miyambo yanu imene mumapatsirana. Ndipo mumachita zinthu zina zambiri monga zimenezi.”</char></para>
  <para style="p">
    <verse number="14" style="v"/>Yesu anayitananso gulu la anthu ndipo anati, <char style="wj">“Tandimverani nonsenu, ndipo zindikirani izi.</char> <verse number="15" style="v"/><char style="wj">Palibe kanthu kunja kwa munthu kamene kakalowa mwa iye kangamusandutse wodetsedwa. Koma zimene zituluka mwa munthu ndizo zimupanga kukhala wodetsedwa.”</char> <verse number="16" style="v"/><char style="wj">(Ngati wina ali ndi makutu akumva amve).</char></para>
  <para style="p">
    <verse number="17" style="v"/>Atalisiya gulu la anthu ndi kulowa mʼnyumba, ophunzira ake anamufunsa za fanizoli <verse number="18" style="v"/>Iye anawafunsa kuti, <char style="wj">“Kodi nanunso simumvetsetsa? Kodi simukuona kuti palibe kanthu kamene kakalowa mwa munthu kochokera kunja kakhoza kumudetsa?</char> <verse number="19" style="v"/><char style="wj">Pakuti sikalowa mu mtima wake koma mʼmimba mwake, ndipo kenaka kamatuluka kunja.”</char> (Ndi mawu amenewa, Yesu anayeretsa zakudya zonse).</para>
  <para style="p">
    <verse number="20" style="v"/>Anapitiriza kuti, <char style="wj">“Chimene chichokera mwa munthu ndi chomwe chimamudetsa.</char> <verse number="21" style="v"/><char style="wj">Pakuti kuchokera mʼkati mwa mitima ya anthu, mumatuluka maganizo oyipa, chiwerewere, kuba, kupha, chigololo,</char> <verse number="22" style="v"/><char style="wj">dyera, nkhwidzi, chinyengo, machitidwe onyansa, kaduka, chipongwe, kudzikuza ndi kupusa.</char> <verse number="23" style="v"/><char style="wj">Zoyipa zonsezi zimatuluka mʼkati ndipo zimadetsa munthu.”</char></para>
  <para style="s1">Chikhulupiriro cha Mayi wa ku Siriya Fonisia</para>
  <para style="p">
    <verse number="24" style="v"/>Yesu anachoka kumalo amenewo napita ku madera a Turo. Iye analowa mʼnyumba ndipo sanafune wina kuti adziwe zimenezi; komabe sanathe kudzibisa. <verse number="25" style="v"/>Kunena zoona, amayi amene kamwana kawo kakakazi kanali kogwidwa ndi mzimu woyipa, atangomva za Iye, anabwera nagwada pa mapazi ake. <verse number="26" style="v"/>Mayiyu anali Mhelene, wobadwira ku Fonisia wa ku Siriya. Anamupempha Yesu kuti atulutse chiwanda mwa mwana wake.</para>
  <para style="p">
    <verse number="27" style="v"/>Iye anamuwuza kuti, <char style="wj">“Choyamba asiye ana adye zimene akuzifuna, pakuti si kwabwino kutenga buledi wa ana ndi kuponyera agalu awo.”</char></para>
  <para style="p">
    <verse number="28" style="v"/>Mayiyo anayankha kuti, “Inde Ambuye, koma ngakhale agalu amadya zomwe zimagwa pansi kuchokera pa tebulo la ana.”</para>
  <para style="p">
    <verse number="29" style="v"/>Ndipo Iye anamuwuza kuti, <char style="wj">“Chifukwa cha yankholi, ukhoza kupita; chiwanda chachoka mwa mwana wako wamkazi.”</char></para>
  <para style="p">
    <verse number="30" style="v"/>Atapita kwawo anakapeza mwana wake aligone pa bedi, chiwanda chitatuluka.</para>
  <para style="s1">Kuchiritsidwa kwa Munthu Wosamva ndi Wosayankhula</para>
  <para style="p">
    <verse number="31" style="v"/>Ndipo Yesu anachoka ku dera la Turo nadutsa pakati pa Sidoni, kutsikira ku nyanja ya Galileya kupita ku dera la Dekapoli. <verse number="32" style="v"/>Kumeneko anthu ena anabweretsa kwa Iye munthu amene anali wosamva ndi wosayankhula, ndipo anamupempha kuti asanjike dzanja pa iye.</para>
  <para style="p">
    <verse number="33" style="v"/>Atamutengera iye pambali, patali ndi gulu la anthu, Yesu analowetsa zala zake mʼmakutu a munthuyo. Kenaka anapaka malovu pachala ndi kukhudza lilime la munthuyo. <verse number="34" style="v"/>Iye anayangʼana kumwamba ndipo ndi mawu otsitsa moyo, anati kwa iye, <char style="wj">“Efataa!”</char> (Kutanthauza kuti, <char style="wj">“Tsekuka!”</char>) <verse number="35" style="v"/>Atachita izi, makutu a munthuyo anatsekuka komanso lilime lake linamasuka ndipo anayamba kuyankhula momveka bwino.</para>
  <para style="p">
    <verse number="36" style="v"/>Yesu anawalamula kuti asawuze wina aliyense. Koma pamene anapitiriza kuwaletsa, iwo anapitiriza kuyankhula za izi. <verse number="37" style="v"/>Anthu anadabwa kwambiri. Iwo anati, “Wachita zonse bwino, ngakhale Iyenso atsekula makutu a osamva ndi osayankhula kuti ayankhule.”</para>
  <chapter number="8" style="c"/>
  <para style="s1">Yesu Adyetsa Anthu 4,000</para>
  <para style="p">
    <verse number="1" style="v"/>Mʼmasiku amenewo gulu lina lalikulu la anthu linasonkhana. Popeza iwo analibe chakudya, Yesu anayitana ophunzira ake nati kwa iwo, <verse number="2" style="v"/><char style="wj">“Ndili ndi chifundo ndi anthu awa; akhala ali ndi Ine masiku atatuwa ndipo alibe chakudya.</char> <verse number="3" style="v"/><char style="wj">Ngati nditawawuza kuti apite kwawo ali ndi njala, iwo adzakomoka mʼnjira chifukwa ena a iwo achokera kutali.”</char></para>
  <para style="p">
    <verse number="4" style="v"/>Ophunzira ake anayankha nati, “Kodi ndi kuti kuthengo kuno kumene munthu angapeze buledi okwanira kuwadyetsa?”</para>
  <para style="p">
    <verse number="5" style="v"/>Yesu anafunsa kuti, <char style="wj">“Muli ndi malofu a buledi angati?”</char></para>
  <para style="p">Iwo anayankha kuti, “Asanu ndi awiri.”</para>
  <para style="p">
    <verse number="6" style="v"/>Iye anawuza gulu la anthu kuti likhale pansi. Atatenga malofu a buledi asanu ndi awiri, anayamika, nawanyema ndipo anapatsa ophunzira ake kuti agawire anthu, ndipo iwo anatero. <verse number="7" style="v"/>Analinso ndi tinsomba tochepa; Iye anayamikanso chifukwa cha nsombazo. Ndipo anawuza ophunzira kuti awagawire. <verse number="8" style="v"/>Anthu anadya ndipo anakhuta. Atamaliza, ophunzira anatola buledi ndi nsomba zotsalira ndi kudzaza madengu asanu ndi awiri. <verse number="9" style="v"/>Panali amuna pafupifupi 4,000. Ndipo atawawuza kuti apite kwawo, <verse number="10" style="v"/>analowa mʼbwato pamodzi ndi ophunzira ake napita ku dera la Dalamanuta.</para>
  <para style="p">
    <verse number="11" style="v"/>Afarisi anabwera nayamba kumufunsa Yesu. Pomuyesa Iye, anamufunsa za chizindikiro chochokera kumwamba. <verse number="12" style="v"/>Ndipo anatsitsa moyo nati, <char style="wj">“Nʼchifukwa chiyani mʼbado uno ukufuna chizindikiro chodabwitsa? Zoonadi, ndikuwuzani kuti palibe chizindikiro chidzapatsidwa kwa iwo.”</char> <verse number="13" style="v"/>Ndipo anawasiya, nalowanso mʼbwato ndi kuwolokera tsidya lina.</para>
  <para style="s1">Yisiti wa Afarisi ndi Herode</para>
  <para style="p">
    <verse number="14" style="v"/>Ophunzira anayiwala kutenga buledi, kupatula buledi mmodzi yekha amene anali naye mʼbwato. <verse number="15" style="v"/>Yesu anawachenjeza kuti, <char style="wj">“Samalani ndipo onetsetsani yisiti wa Afarisi ndi wa Herode.”</char></para>
  <para style="p">
    <verse number="16" style="v"/>Iwo anakambirana wina ndi mnzake ndipo anati, “Ndi chifukwa choti tilibe buledi.”</para>
  <para style="p">
    <verse number="17" style="v"/>Yesu atadziwa zokambirana zawo anawafunsa kuti, <char style="wj">“Nʼchifukwa chiyani mukukambirana kuti mulibe buledi? Kodi inu simukuonabe kapena kuzindikira? Kodi mitima yanu ndi yowumitsidwa?</char> <verse number="18" style="v"/><char style="wj">Kodi muli ndi maso ndipo simukuona, ndi makutu ndipo mukulephera kumva? Kodi simukukumbukira?</char> <verse number="19" style="v"/><char style="wj">Pamene ndinagawa malofu asanu a buledi kwa anthu 5,000, ndi madengu angati amene munatoleramo buledi ndi nsomba zotsalira?”</char></para>
  <para style="p">Iwo anayankha kuti, “Khumi ndi awiri.”</para>
  <para style="p">
    <verse number="20" style="v"/>
    <char style="wj">“Ndipo pamene ndinagawa malofu asanu ndi awiri a buledi, kwa anthu 4,000, ndi madengu angati amene munatoleramo buledi ndi nsomba zotsalira?”</char></para>
  <para style="p">Iwo anayankha kuti, “Asanu ndi awiri.”</para>
  <para style="p">
    <verse number="21" style="v"/>Iye anawafunsa kuti, <char style="wj">“Kodi simumvetsetsabe?”</char></para>
  <para style="s1">Kuchiritsidwa kwa Munthu Wosaona ku Betisaida</para>
  <para style="p">
    <verse number="22" style="v"/>Iwo anafika ku Betisaida, ndipo anthu ena anabweretsa munthu wosaona ndipo anamupempha Yesu kuti amukhudze. <verse number="23" style="v"/>Iye anagwira dzanja la munthu wosaonayo napita naye kunja kwa mudzi. Atalavulira mʼmaso a munthuyo ndi kumusanjika manja, Yesu anafunsa kuti, <char style="wj">“Kodi ukuona kalikonse?”</char></para>
  <para style="p">
    <verse number="24" style="v"/>Iye anakweza maso nati, “Ndikuona anthu; akuoneka ngati mitengo imene ikuyendayenda.”</para>
  <para style="p">
    <verse number="25" style="v"/>Kenakanso Yesu anayika manja ake mʼmaso a munthuyo. Ndipo maso ake anatsekuka, naonanso, ndipo anaona zonse bwinobwino. <verse number="26" style="v"/>Yesu anamuwuza kuti apite kwawo nati, <char style="wj">“Usapite mʼmudzimo.”</char></para>
  <para style="s1">Petro Avomereza Khristu</para>
  <para style="p">
    <verse number="27" style="v"/>Yesu ndi ophunzira ake anapita ku midzi yozungulira Kaisareya wa Filipo. Ali panjira, Iye anawafunsa kuti, <char style="wj">“Kodi anthu amati ndine yani?”</char></para>
  <para style="p">
    <verse number="28" style="v"/>Iwo anayankha kuti, “Ena amati Yohane Mʼbatizi; ena amati Eliya; ndipo enanso amati ndinu mmodzi wa aneneri.”</para>
  <para style="p">
    <verse number="29" style="v"/>Iye anafunsa kuti, <char style="wj">“Koma nanga inu, mumati ndine yani?”</char></para>
  <para style="p">Petro anayankha kuti, “Inu ndinu Khristu.”</para>
  <para style="p">
    <verse number="30" style="v"/>Yesu anawachenjeza kuti asawuze wina aliyense za Iye.</para>
  <para style="s1">Yesu Aneneratu za Imfa Yake</para>
  <para style="p">
    <verse number="31" style="v"/>Iye anayamba kuwaphunzitsa kuti, “Mwana wa Munthu ayenera kumva zowawa zambiri ndi kukanidwa ndi akulu a ansembe, ndi aphunzitsi a malamulo, ndi kuti ayenera kuphedwa ndipo patatha masiku atatu adzaukanso.” <verse number="32" style="v"/>Izi anaziyankhula momveka bwino, ndipo Petro anamutengera pambali ndipo anayamba kumudzudzula.</para>
  <para style="p">
    <verse number="33" style="v"/>Koma Yesu atatembenuka ndi kuyangʼana ophunzira ake, anamudzudzula Petro nati, <char style="wj">“Choka pamaso panga Satana! Suganizira zinthu za Mulungu koma za anthu.”</char></para>
  <para style="s1">Njira ya Mtanda</para>
  <para style="p">
    <verse number="34" style="v"/>Kenaka anayitana gulu la anthu pamodzi ndi ophunzira ake nati: <char style="wj">“Ngati wina aliyense afuna kunditsata Ine, ayenera kudzikana yekha ndi kunyamula mtanda wake ndi kunditsata.</char> <verse number="35" style="v"/><char style="wj">Pakuti aliyense amene afuna kupulumutsa moyo wake adzawutaya, koma aliyense amene ataya moyo wake chifukwa cha Ine ndi cha Uthenga Wabwino, adzawupulumutsa.</char> <verse number="36" style="v"/><char style="wj">Kodi munthu adzapindulanji akalandira dziko lonse lapansi, koma ndi kutaya moyo wake?</char> <verse number="37" style="v"/><char style="wj">Kapena nʼchiyani chomwe munthu angapereke chosinthana ndi moyo wake?</char> <verse number="38" style="v"/><char style="wj">Ngati wina achita manyazi chifukwa cha Ine ndi mawu anga mu mʼbado uno wachigololo ndi wochimwa, Mwana wa Munthu adzachita naye manyazi pamene adzabwera mu ulemerero wa Atate ake pamodzi ndi angelo oyera.”</char></para>
  <chapter number="9" style="c"/>
  <para style="p">
    <verse number="1" style="v"/>Ndipo anawawuza kuti, <char style="wj">“Zoonadi, ndikuwuzani kuti ena amene ayimirira pano sadzafa asanaone ufumu wa Mulungu ukubwera mwa mphamvu.”</char></para>
  <para style="s1">Maonekedwe a Ulemerero wa Yesu pa Phiri</para>
  <para style="p">
    <verse number="2" style="v"/>Patatha masiku asanu ndi limodzi Yesu anatenga Petro, Yakobo ndi Yohane nawatsogolera kupita ku phiri lalitali, kumene anali okhaokha. Kumeneko maonekedwe ake anasinthika pamaso pawo. <verse number="3" style="v"/>Zovala zake zinawala monyezimira kwambiri, kotero kuti palibe sopo wina aliyense amene angaziyeretse monyezimira chotere pa dziko la pansi. <verse number="4" style="v"/>Ndipo anaonekera Eliya ndi Mose pamaso pawo, amene ankayankhulana ndi Yesu.</para>
  <para style="p">
    <verse number="5" style="v"/>Petro anati kwa Yesu, “Aphunzitsi, ndi kwabwino kuti ife tili pano. Tiyeni timange misasa itatu; umodzi wanu, wina wa Mose ndi wina wa Eliya.” <verse number="6" style="v"/>(Iye sanadziwe choti anene, anali ndi mantha akulu).</para>
  <para style="p">
    <verse number="7" style="v"/>Pamenepo mtambo unaoneka ndi kuwaphimba, ndipo mawu anamveka kuchokera mu mtambo kuti, “Uyu ndi Mwana wanga wokondedwa. Mvereni Iye!”</para>
  <para style="p">
    <verse number="8" style="v"/>Mwadzidzidzi, atayangʼanayangʼana, sanaonenso wina aliyense ali ndi iwo kupatula Yesu.</para>
  <para style="p">
    <verse number="9" style="v"/>Pamene ankatsika kuchokera ku phiri, Yesu anawalamulira kuti asawuze aliyense zimene anaona mpaka Mwana wa Munthu atauka kwa akufa. <verse number="10" style="v"/>Iwo anayisunga nkhaniyo nakambirana za tanthauzo lake la “Kuuka kwa akufa.”</para>
  <para style="p">
    <verse number="11" style="v"/>Ndipo anamufunsa Iye kuti, “Nʼchifukwa chiyani aphunzitsi amalamulo amati Eliya ayenera kuyamba wabwera?”</para>
  <para style="p">
    <verse number="12" style="v"/>Yesu anayankha kuti, <char style="wj">“Kunena motsimikiza, Eliya ayeneradi kuyamba kubwera kudzakonzanso zinthu zonse. Nʼchifukwa chiyani tsono zinalembedwa, kuti Mwana wa Munthu ayenera kuvutika kwambiri ndi kukanidwa?</char> <verse number="13" style="v"/><char style="wj">Koma ndikuwuzani, kuti Eliya wabweradi, ndipo amuchitira iye zonse zimene iwo anafuna, monga momwe zalembedwera za iye.”</char></para>
  <para style="s1">Kuchiritsidwa kwa Mnyamata Wogwidwa ndi Mzimu Woyipa</para>
  <para style="p">
    <verse number="14" style="v"/>Atafika kwa ophunzira ena aja, anaona gulu lalikulu la anthu litawazungulira ndi aphunzitsi amalamulo akutsutsana nawo. <verse number="15" style="v"/>Nthawi yomweyo anthu onse atamuona, anadabwa kwambiri ndipo anathamanga kukamulonjera.</para>
  <para style="p">
    <verse number="16" style="v"/>Iye anafunsa kuti, <char style="wj">“Mukukangana nawo chiyani iwowa?”</char></para>
  <para style="p">
    <verse number="17" style="v"/>Munthu wina mʼgululo anayankha kuti, “Aphunzitsi, ndinakubweretserani mwana wanga wamwamuna, amene ndi ogwidwa ndi mzimu umene umamulepheretsa kuyankhula. <verse number="18" style="v"/>Nthawi iliyonse ukamugwira umamugwetsa pansi. Amatuluka thovu kukamwa, amakukuta mano ake ndipo amawuma. Ndinapempha ophunzira anu kuti awutulutse mzimuwo, koma sanathe.”</para>
  <para style="p">
    <verse number="19" style="v"/>Yesu anayankha kuti, <char style="wj">“Haa! Mʼbado osakhulupirira, kodi ndidzakhala nanu mpaka liti? Mubweretseni kwa Ine mnyamatayo.”</char></para>
  <para style="p">
    <verse number="20" style="v"/>Ndipo anamubweretsa kwa Iye. Mzimu woyipawo utaona Yesu, nthawi yomweyo unamukomola mnyamatayo. Anagwa pansi ndi kumagubuduka, ndi kuchita thovu kukamwa.</para>
  <para style="p">
    <verse number="21" style="v"/>Yesu anafunsa abambo a mnyamatayo kuti, <char style="wj">“Kodi wakhala chotere nthawi yayitali bwanji?”</char></para>
  <para style="p">Iye anayankha kuti, “Kuyambira ali wamngʼono, <verse number="22" style="v"/>wakhala ukumuponya pa moto kapena mʼmadzi kuti umuphe. Koma ngati mungathe kuchita kanthu, tichitireni chifundo ndipo mutithandize.”</para>
  <para style="p">
    <verse number="23" style="v"/>Yesu anati, <char style="wj">“ ‘Ngati mungathe!’ Zinthu zonse ndi zotheka kwa iye amene akhulupirira.”</char></para>
  <para style="p">
    <verse number="24" style="v"/>Nthawi yomweyo abambo a mwanayo anafuwula kuti, “Ndikhulupirira; thandizani kusakhulupirira kwanga!”</para>
  <para style="p">
    <verse number="25" style="v"/>Yesu ataona kuti gulu la anthu likuthamangira kumalowo, anadzudzula mzimu woyipawo kuti, <char style="wj">“Iwe mzimu wolepheretsa kuyankhula ndi kumva, ndikulamulira tuluka mwa iye ndipo usadzalowenso.”</char></para>
  <para style="p">
    <verse number="26" style="v"/>Mzimuwo unafuwula ndi kumugubuduza kwambiri ndipo unatuluka. Mnyamatayo anaoneka ngati mtembo ndipo ambiri anati, “Wafa.” <verse number="27" style="v"/>Koma Yesu anamugwira dzanja ndipo anamuyimiritsa, ndipo anayimirira.</para>
  <para style="p">
    <verse number="28" style="v"/>Yesu atalowa mʼnyumba, ophunzira ake anamufunsa ali pa okha kuti, “Kodi ndi chifukwa chiyani ife sitinathe kutulutsa chiwandacho?”</para>
  <para style="p">
    <verse number="29" style="v"/>Iye anayankha kuti, <char style="wj">“Mtundu uwu umatuluka pokhapokha mwapemphera ndi kusala kudya.”</char></para>
  <para style="s1">Yesu aneneratu za Imfa yake Kachiwiri</para>
  <para style="p">
    <verse number="30" style="v"/>Anachoka malo amenewo nadutsa ku Galileya. Yesu sanafune kuti wina aliyense adziwe kumene anali, <verse number="31" style="v"/>chifukwa amaphunzitsa ophunzira ake. Anati kwa iwo, <char style="wj">“Mwana wa Munthu adzaperekedwa mʼmanja mwa anthu. Adzamupha, ndipo patatha masiku atatu adzauka.”</char> <verse number="32" style="v"/>Koma sanazindikire chimene amatanthauza, ndipo anachita mantha kuti amufunse.</para>
  <para style="s1">Wamkulu Ndani mu Ufumu wa Mulungu?</para>
  <para style="p">
    <verse number="33" style="v"/>Anafika ku Kaperenawo. Pamene anali mʼnyumba, anawafunsa kuti, <char style="wj">“Kodi mumatsutsana chiyani mʼnjira muja?”</char> <verse number="34" style="v"/>Koma anakhala chete chifukwa ali mʼnjira amatsutsana za kuti wamkulu kuposa onse ndani.</para>
  <para style="p">
    <verse number="35" style="v"/>Atakhala pansi, Yesu anayitana khumi ndi awiriwo nati, <char style="wj">“Ngati wina aliyense afuna kukhala woyamba, ayenera kukhala wotsiriza ndi wotumikira onse.”</char></para>
  <para style="p">
    <verse number="36" style="v"/>Anatenga kamwana nakayimiritsa pakati pawo ndipo anawawuza kuti, <verse number="37" style="v"/><char style="wj">“Aliyense wolandira mmodzi wa ana angʼono awa mʼdzina langa alandira Ine; ndipo aliyense wolandira Ine salandira Ine koma amene anandituma.”</char></para>
  <para style="s1">Wosatsutsana Nafe Athandizana Nafe</para>
  <para style="p">
    <verse number="38" style="v"/>Yohane anati, “Aphunzitsi, tinaona munthu akutulutsa ziwanda mʼdzina lanu ndipo ife tinamuwuza kuti aleke, chifukwa sanali mmodzi wa ife.”</para>
  <para style="p">
    <verse number="39" style="v"/>Yesu anati, <char style="wj">“Musamuletse, palibe amene amachita chodabwitsa mʼdzina langa ndipo kenaka nanena zoyipa za Ine,</char> <verse number="40" style="v"/><char style="wj">pakuti aliyense amene satsutsana nafe ali mbali yathu.</char> <verse number="41" style="v"/><char style="wj">Zoonadi, Ine ndikuwuzani kuti aliyense amene akupatsani chikho cha madzi mʼdzina langa chifukwa ndinu ake a Khristu, sadzataya konse mphotho yake.”</char></para>
  <para style="s1">Zochimwitsa Ena</para>
  <para style="p">
    <verse number="42" style="v"/>
    <char style="wj">“Ndipo ngati wina aliyense achimwitsa mmodzi wa ana angʼono awa amene akhulupirira Ine, kukanakhala bwino kwa iye kuti aponyedwe mʼnyanja atamangiriridwa mwala waukulu mʼkhosi mwake.</char> <verse number="43" style="v"/><char style="wj">Ngati dzanja lako likuchimwitsa, lidule. Ndi kwabwino kwa iwe kulowa mʼmoyo ndi dzanja limodzi kusiyana ndi kukhala ndi manja awiri ndi kupita ku gehena, kumene moto wake suzima.</char> <verse number="44" style="v"/><char style="wj">(Kumene mphutsi zake sizifa ndipo moto wake suzima).</char> <verse number="45" style="v"/><char style="wj">Ndipo ngati phazi lako likuchimwitsa, lidule. Ndi kwabwino kwa iwe kulowa mʼmoyo olumala kusiyana ndi kukhala ndi mapazi awiri ndi kuponyedwa mu gehena.</char> <verse number="46" style="v"/><char style="wj">(Kumene mphutsi zake sizifa ndipo moto wake suzima).</char> <verse number="47" style="v"/><char style="wj">Ndipo ngati diso lako likuchimwitsa, likolowole. Ndi kwabwino kwa iwe kulowa ufumu wa Mulungu ndi diso limodzi, kusiyana ndi kukhala ndi maso awiri ndi kuponyedwa mu gehena,</char> <verse number="48" style="v"/><char style="wj">kumene</char></para>
  <para style="q1">
    <char style="wj">“ ‘mphutsi zake sizifa</char></para>
  <para style="q2">
    <char style="wj">ndipo moto wake suzima.’</char></para>
  <para style="m">
    <verse number="49" style="v"/>
    <char style="wj">Aliyense adzayesedwa ndi moto.</char></para>
  <para style="p">
    <verse number="50" style="v"/>
    <char style="wj">“Mchere ndi wabwino, koma ngati utasukuluka, mungawukoleretsenso bwanji? Mukhale nawo mchere mwa inu nokha, ndipo mukhale pa mtendere wina ndi mnzake.”</char></para>
  <chapter number="10" style="c"/>
  <para style="s1">Za Kusudzula</para>
  <para style="p">
    <verse number="1" style="v"/>Ndipo Yesu anachoka pamalowo ndi kupita kudera la Yudeya ndi kutsidya la mtsinje wa Yorodani. Magulu a anthu anabweranso kwa Iye, ndipo monga mwachizolowezi chake anawaphunzitsa.</para>
  <para style="p">
    <verse number="2" style="v"/>Afarisi ena anabwera kudzamuyesa pomufunsa kuti, “Kodi malamulo amalola kuti mwamuna asiye mkazi wake?”</para>
  <para style="p">
    <verse number="3" style="v"/>Iye anayankha kuti, <char style="wj">“Kodi Mose anakulamulani chiyani?”</char></para>
  <para style="p">
    <verse number="4" style="v"/>Iwo anati, “Mose amaloleza mwamuna kulemba kalata ya chisudzulo ndi kumuchotsa mkazi.”</para>
  <para style="p">
    <verse number="5" style="v"/>Yesu anayankha kuti, <char style="wj">“Mose anakulemberani lamulo ili chifukwa chakuwuma kwa mitima yanu.</char> <verse number="6" style="v"/><char style="wj">Koma pachiyambi cha chilengedwe, Mulungu ‘analenga iwo, mwamuna ndi mkazi.’</char> <verse number="7" style="v"/><char style="wj">‘Pa chifukwa ichi mwamuna adzasiya abambo ake ndi amayi ake nakaphatikana ndi mkazi wake,</char> <verse number="8" style="v"/><char style="wj">ndipo awiriwo adzakhala thupi limodzi.’ Potero sali awirinso, koma mmodzi.</char> <verse number="9" style="v"/><char style="wj">Chifukwa chake chimene Mulungu wachilumikiza pamodzi, munthu wina asachilekanitse.”</char></para>
  <para style="p">
    <verse number="10" style="v"/>Pamene analinso mʼnyumba, ophunzira anamufunsa Yesu za izi. <verse number="11" style="v"/>Iye anayankha kuti, <char style="wj">“Aliyense amene aleka mkazi wake ndi kukakwatira wina achita chigololo kulakwira mkaziyo.</char> <verse number="12" style="v"/><char style="wj">Ndipo akasiya mwamuna wake ndi kukakwatiwa ndi wina, achita chigololo.”</char></para>
  <para style="s1">Yesu Adalitsa Ana</para>
  <para style="p">
    <verse number="13" style="v"/>Anthu anabweretsa ana kwa Yesu kuti awadalitse, koma ophunzira anawadzudzula. <verse number="14" style="v"/>Pamene Yesu anaona zimenezi anayipidwa. Anati kwa iwo, <char style="wj">“Lolani ana abwere kwa Ine, ndipo musawaletse, pakuti Ufumu wa Mulungu uli wa onga awa.</char> <verse number="15" style="v"/><char style="wj">Ndikukuwuzani choonadi, aliyense amene sadzalandira Ufumu wa Mulungu ngati kamwana sadzalowamo.”</char> <verse number="16" style="v"/>Ndipo ananyamula ana mʼmanja ake, ndi kuyika manja ake pa iwo nawadalitsa.</para>
  <para style="s1">Munthu Wachuma ndi Ufumu wa Mulungu</para>
  <para style="p">
    <verse number="17" style="v"/>Yesu atanyamuka, munthu wina anamuthamangira nagwa mogwada pamaso pake. Iye anafunsa kuti, “Aphunzitsi abwino, ndichite chiyani kuti ndilandire moyo wosatha?”</para>
  <para style="p">
    <verse number="18" style="v"/>Yesu anamufunsa kuti, <char style="wj">“Nʼchifukwa chiyani ukunditchula wabwino? Palibe wabwino koma Mulungu yekha.</char> <verse number="19" style="v"/><char style="wj">Iwe umadziwa malamulo: ‘Usaphe, usachite chigololo, usabe, usapereke umboni wonama, usachite chinyengo, lemekeza abambo ndi amayi ako.’ ”</char></para>
  <para style="p">
    <verse number="20" style="v"/>Iye anati, “Aphunzitsi zonsezi ndinazisunga kuyambira ndili mnyamata.”</para>
  <para style="p">
    <verse number="21" style="v"/>Yesu anamuyangʼana ndi kumukonda nati, <char style="wj">“Ukusowa chinthu chimodzi. Pita, kagulitse zonse zimene uli nazo ndipo kapereke kwa osauka, ndipo udzakhala ndi chuma kumwamba. Ndipo ukabwere ndi kunditsata Ine.”</char></para>
  <para style="p">
    <verse number="22" style="v"/>Pa chifukwa ichi nkhope yake inagwa. Anachoka ali wachisoni, chifukwa anali ndi chuma chambiri.</para>
  <para style="p">
    <verse number="23" style="v"/>Yesu anayangʼanayangʼana ndipo anati kwa ophunzira ake, <char style="wj">“Nʼkovutadi kuti achuma akalowe mu ufumu wa Mulungu!”</char></para>
  <para style="p">
    <verse number="24" style="v"/>Ophunzira anadabwa ndi mawu ake. Koma Yesu anatinso, <char style="wj">“Ananu, nʼkovutadi kulowa mu ufumu wakumwamba!</char> <verse number="25" style="v"/><char style="wj">Ndi kwapafupi kwa ngamira kuti idzere pa kabowo ka zingano kusiyana ndi munthu wachuma kuti alowe mu ufumu wa Mulungu.”</char></para>
  <para style="p">
    <verse number="26" style="v"/>Ophunzira anadabwa kwambiri, ndipo anati kwa wina ndi mnzake, “Nanga ndani amene angapulumuke?”</para>
  <para style="p">
    <verse number="27" style="v"/>Yesu anawayangʼana ndipo anati, <char style="wj">“Kwa munthu zimenezi nʼzosatheka, koma osati ndi Mulungu; zinthu zonse zimatheka ndi Mulungu.”</char></para>
  <para style="p">
    <verse number="28" style="v"/>Petro anati kwa Iye, “Ife tasiya zonse ndi kukutsatani!”</para>
  <para style="p">
    <verse number="29" style="v"/>Yesu anayankha kuti, <char style="wj">“Zoonadi, ndikuwuzani kuti palibe aliyense amene wasiya nyumba kapena abale kapena alongo kapena amayi kapena abambo kapena ana kapena minda chifukwa cha Ine ndi Uthenga Wabwino</char> <verse number="30" style="v"/><char style="wj">adzalephera kulandira 100 (nyumba, abale, alongo, amayi, ana ndi minda, pamodzi ndi mazunzo) mʼbado uno ndi moyo wosatha nthawi ya mʼtsogolo.</char> <verse number="31" style="v"/><char style="wj">Koma ambiri amene ndi woyambirira adzakhala omalizira, ndipo omalizira adzakhala oyambirira.”</char></para>
  <para style="s1">Yesu Aneneratunso za Imfa Yake</para>
  <para style="p">
    <verse number="32" style="v"/>Ali pa ulendo wawo wopita ku Yerusalemu, Yesu ali patsogolo, ophunzira ake anadabwa, ndipo amene amamutsatira amachita mantha. Anatenganso ophunzira ake khumi ndi awiri pa mbali ndipo anawawuza zimene zikamuchitikire Iye. <verse number="33" style="v"/>Iye anati, <char style="wj">“Ife tikupita ku Yerusalemu ndipo Mwana wa Munthu adzaperekedwa kwa akulu a ansembe ndi aphunzitsi amalamulo. Adzamuweruza kuti aphedwe ndipo adzamupereka kwa anthu a mitundu ina,</char> <verse number="34" style="v"/><char style="wj">amene adzamuchita chipongwe ndi kumuthira malovu, kumukwapula ndi kumupha. Patatha masiku atatu adzauka.”</char></para>
  <para style="s1">Pempho la Yakobo ndi Yohane</para>
  <para style="p">
    <verse number="35" style="v"/>Ndipo Yakobo ndi Yohane, ana a Zebedayo, anabwera kwa Iye ndipo anati, “Aphunzitsi, tikufuna kuti mutichitire ife chilichonse chimene tipemphe.”</para>
  <para style="p">
    <verse number="36" style="v"/>Iye anafunsa kuti, <char style="wj">“Kodi mukufuna ndikuchitireni chiyani?”</char></para>
  <para style="p">
    <verse number="37" style="v"/>Iwo anayankha kuti, “Timafuna kuti mmodzi wa ife adzakhale kumanja ndi wina kumanzere mu ulemerero wanu.”</para>
  <para style="p">
    <verse number="38" style="v"/>Yesu anati, <char style="wj">“Simukudziwa chimene mukupempha. Kodi mungamwere chikho chimene ndidzamwera kapena kubatizidwa ndi ubatizo umene ndibatizidwe nawo?”</char></para>
  <para style="p">
    <verse number="39" style="v"/>Iwo anayankha kuti, “Tikhoza.” Yesu anawawuza kuti, <char style="wj">“Mudzamweradi chikho chimene Ine ndidzamwera, ndi kubatizidwa ndi ubatizo umene Ine ndidzabatizidwe nawo,</char> <verse number="40" style="v"/><char style="wj">koma kukhala kumanja kapena kumanzere si Ine wopereka. Malo awa ndi a amene anasankhidwiratu.”</char></para>
  <para style="p">
    <verse number="41" style="v"/>Ophunzira khumiwo otsalawo atamva izi anapsera mtima Yakobo ndi Yohane. <verse number="42" style="v"/>Yesu anawayitana pamodzi nati, <char style="wj">“Inu mukudziwa kuti iwo amene amadziyesa ngati atsogoleri a anthu amitundu ina amadyera anthu awo masuku pamutu. Akuluakulu awonso amaonetsadi mphamvu zawo pa iwo.</char> <verse number="43" style="v"/><char style="wj">Sizili choncho ndi inu. Mʼmalo mwake, amene akufuna kukhala wamkulu pakati panu ayenera kukhala wotumikira,</char> <verse number="44" style="v"/><char style="wj">ndipo aliyense amene akufuna kukhala wamkulu akhale kapolo wa onse.</char> <verse number="45" style="v"/><char style="wj">Pakuti ngakhale Mwana wa Munthu sanabwere kudzatumikiridwa, koma kudzatumikira, ndi kupereka moyo wake kuti ukhale dipo la anthu ambiri.”</char></para>
  <para style="s1">Bartumeyu Wosaona</para>
  <para style="p">
    <verse number="46" style="v"/>Ndipo anafika ku Yeriko. Pamene Yesu ndi ophunzira ake, pamodzi ndi gulu lalikulu la anthu, ankatuluka mu mzinda, munthu wosaona, Bartumeyu (mwana wa Tumeyu), amakhala mʼmbali mwa msewu ali kupempha. <verse number="47" style="v"/>Pamene anamva kuti anali Yesu wa ku Nazareti, anayamba kufuwula kuti, “Yesu, Mwana wa Davide, mundichitire chifundo!”</para>
  <para style="p">
    <verse number="48" style="v"/>Ambiri anamukalipira ndi kumuwuza kuti akhale chete, koma iye anafuwulitsabe kuti, “Mwana wa Davide, mundichitire chifundo!”</para>
  <para style="p">
    <verse number="49" style="v"/>Yesu anayima nati, <char style="wj">“Muyitaneni.”</char> Ndipo anamuyitana kuti, “Kondwera! Imirira! Akukuyitana.” <verse number="50" style="v"/>Anaponya mkanjo wake kumbali, analumpha nabwera kwa Yesu.</para>
  <para style="p">
    <verse number="51" style="v"/>Yesu anamufunsa kuti, <char style="wj">“Ukufuna ndikuchitire chiyani?”</char></para>
  <para style="p">Wosaonayo anayankha kuti, “Aphunzitsi, ndikufuna ndione.”</para>
  <para style="p">
    <verse number="52" style="v"/>Yesu anati, <char style="wj">“Pita, chikhulupiriro chako chakuchiritsa!”</char> Nthawi yomweyo anapenya, nʼkumatsatira Yesu pa ulendowo.</para>
  <chapter number="11" style="c"/>
  <para style="s1">Yesu Alowa mu Yerusalemu Mwaulemerero</para>
  <para style="p">
    <verse number="1" style="v"/>Atayandikira ku Yerusalemu, anafika ku Betifage ndi Betaniya ku phiri la Olivi. Yesu anatuma awiri a ophunzira ake <verse number="2" style="v"/>nati kwa iwo, <char style="wj">“Pitani ku mudzi uli patsogolo panu, ndipo mukamakalowa, mukapeza mwana wabulu atamangiriridwa pamenepo, amene wina aliyense sanakwerepo. Kamumasuleni ndi kubwera naye kuno.</char> <verse number="3" style="v"/><char style="wj">Ngati wina aliyense akakufunsani kuti, ‘Mukuchita zimenezi chifukwa chiyani?’ Kamuwuzeni kuti, ‘Ambuye akumufuna ndipo akamutumiza kuno msanga.’ ”</char></para>
  <para style="p">
    <verse number="4" style="v"/>Anapita ndipo anakapeza mwana wabulu ali kunja mu msewu waukulu atamumangirira pa chipata. Pamene anamumasula, <verse number="5" style="v"/>anthu ena amene anayima pomwepo anafunsa kuti, “Mukuchita chiyani, kumasula mwana wabuluyo?” <verse number="6" style="v"/>Iwo anayankha monga mmene Yesu anawawuzira, ndipo anthu aja anawalola kuti apite. <verse number="7" style="v"/>Atafika naye mwana wabulu kwa Yesu, nayika mikanjo yawo pa buluyo, Iye anakwerapo. <verse number="8" style="v"/>Anthu ambiri anayala mikanjo yawo pa msewu, pamene ena anayala nthambi zomwe anadula mʼminda. <verse number="9" style="v"/>Amene anatsogola ndi iwo amene ankatsatira ankafuwula kuti,</para>
  <para style="q1">“Hosana!</para>
  <para style="b"/>
  <para style="q1">“Odala Iye amene akudza mʼdzina la Ambuye!”</para>
  <para style="b"/>
  <para style="q1">
    <verse number="10" style="v"/>“Odala ndi ufumu umene ukubwera wa abambo athu Davide!”</para>
  <para style="b"/>
  <para style="q1">“Hosana Mmwambamwamba!”</para>
  <para style="p">
    <verse number="11" style="v"/>Yesu analowa mu Yerusalemu napita ku Nyumba ya Mulungu. Anayangʼana zonse, koma popeza kuti nthawi inali itapita, anatuluka kupita ku Betaniya pamodzi ndi khumi ndi awiriwo.</para>
  <para style="s1">Yesu Atemberera Mkuyu</para>
  <para style="p">
    <verse number="12" style="v"/>Mmawa mwake pamene amachoka ku Betaniya, Yesu anamva njala. <verse number="13" style="v"/>Ataonera patali mtengo wamkuyu uli ndi masamba, anapita kuti akaone ngati unali ndi chipatso chilichonse. Atafika, sanapezemo kanthu koma masamba, chifukwa sinali nthawi ya nkhuyu. <verse number="14" style="v"/>Ndipo Iye anati kwa mtengo, <char style="wj">“Palibe amene adzadyenso chipatso kuchokera kwa iwe.”</char> Ndipo ophunzira ake anamva Iye akunena izi.</para>
  <para style="s1">Yesu Ayeretsa Nyumba ya Mulungu</para>
  <para style="p">
    <verse number="15" style="v"/>Atafika ku Yerusalemu, Yesu analowa mʼbwalo lakunja la Nyumba ya Mulungu ndipo anayamba kupirikitsa anthu amene amagula ndi kugulitsa mʼmenemo. Anagubuduza matebulo a osintha ndalama ndi mipando ya ogulitsa nkhunda, <verse number="16" style="v"/>ndipo Iye sanalole aliyense kugulitsa malonda mʼmabwalo a Nyumba ya Mulungu. <verse number="17" style="v"/>Ndipo pamene ankawaphunzitsa, Iye anati, <char style="wj">“Kodi sikunalembedwe kuti, ‘Nyumba yanga idzatchedwa Nyumba ya mapemphero kwa anthu a mitundu yonse?’ Koma inu mwayisandutsa ‘phanga la achifwamba.’ ”</char></para>
  <para style="p">
    <verse number="18" style="v"/>Akulu a ansembe ndi aphunzitsi amalamulo anamva izi ndipo anayamba kufuna njira yoti amuphere Iye, pakuti amamuopa, chifukwa gulu lonse la anthu linazizwa ndi chiphunzitso chake.</para>
  <para style="p">
    <verse number="19" style="v"/>Pofika madzulo, iwo anatuluka mu mzindamo.</para>
  <para style="s1">Mkuyu Wofota</para>
  <para style="p">
    <verse number="20" style="v"/>Mmamawa, pamene ankayenda, anaona mtengo wamkuyu uja utafota kuyambira ku mizu. <verse number="21" style="v"/>Petro anakumbukira nati kwa Yesu, “Aphunzitsi, taonani! Mtengo wamkuyu munawutemberera uja wafota!”</para>
  <para style="p">
    <verse number="22" style="v"/>Yesu anayankha kuti, <char style="wj">“Khalani ndi chikhulupiriro mwa Mulungu.</char> <verse number="23" style="v"/><char style="wj">Zoonadi, Ine ndikuwuzani kuti ngati wina aliyense angalamule phiri ili kuti, ‘Pita, kadziponye mʼnyanja,’ ndipo wosakayika mu mtima mwake koma kukhulupirira kuti chimene akunena chidzachitika, chidzachitikadi kwa iyeyo.</char> <verse number="24" style="v"/><char style="wj">Nʼchifukwa chake ndikukuwuzani kuti chilichonse chimene mupempha mʼpemphero, khulupirirani kuti mwalandira, ndipo chidzakhala chanu.</char> <verse number="25" style="v"/><char style="wj">Pamene muyimirira kupemphera, ngati muli ndi chifukwa ndi wina, mukhululukireni, kuti Atate anu akumwamba akukhululukireni machimo anu.”</char> <verse number="26" style="v"/><char style="wj">(Koma ngati simukhululukirana, ngakhale Atate anu akumwamba sadzakhululukira machimo anu).</char></para>
  <para style="s1">Amufunsa Yesu za Ulamuliro Wake</para>
  <para style="p">
    <verse number="27" style="v"/>Iwo anafikanso ku Yerusalemu, ndipo pamene Yesu amayenda mʼmabwalo a Nyumba ya Mulungu, akulu a ansembe, aphunzitsi amalamulo ndi akuluakulu anabwera kwa Iye. <verse number="28" style="v"/>Iwo anafunsa kuti, “Mukuchita izi ndi ulamuliro wanji? Ndipo anakupatsani ulamuliro umenewu ndi ndani?”</para>
  <para style="p">
    <verse number="29" style="v"/>Yesu anayankha kuti, <char style="wj">“Ndikufunsani funso limodzi. Mundiyankhe, ndipo ndikuwuzani ndi ulamuliro wanji umene ndikuchitira izi.</char> <verse number="30" style="v"/><char style="wj">Ubatizo wa Yohane, unali wochokera kumwamba, kapena kwa anthu? Ndiwuzeni.”</char></para>
  <para style="p">
    <verse number="31" style="v"/>Iwo anakambirana pakati pawo ndipo anati, “Tikati, ‘Wochokera kumwamba,’ atifunsa kuti, ‘Nanga nʼchifukwa chiyani simunamukhulupirire?’ <verse number="32" style="v"/>Koma ife tikati, ‘Wochokera kwa anthu.’ ” (Amaopa anthu, pakuti aliyense amakhulupirira kuti Yohane analidi mneneri).</para>
  <para style="p">
    <verse number="33" style="v"/>Ndipo anamuyankha Yesu kuti, “Sitikudziwa.”</para>
  <para style="p">Yesu anati, <char style="wj">“Nanenso sindikuwuzani kuti ndi ulamuliro wanji ndichitira zimenezi.”</char></para>
  <chapter number="12" style="c"/>
  <para style="s1">Fanizo la Alimi</para>
  <para style="p">
    <verse number="1" style="v"/>Kenaka Iye anayamba kuyankhula nawo mʼmafanizo: <char style="wj">“Munthu wina analima munda wamphesa. Anamanga mpanda mozungulira, nakumba dzenje lofinyiramo mphesa ndipo anamanga nsanja. Anawubwereketsa munda wamphesawo kwa alimi ena napita ku dziko lina.</char> <verse number="2" style="v"/><char style="wj">Pa nthawi yokolola anatumiza wantchito kwa alimiwo kuti akatenge kuchokera kwa iwo zina mwa zipatso za munda wamphesa.</char> <verse number="3" style="v"/><char style="wj">Koma iwo anamugwira, namumenya ndi kumupirikitsa wopanda kanthu.</char> <verse number="4" style="v"/><char style="wj">Kenaka anatumizanso wantchito wina kwa iwo. Iwo anamumenya munthuyo pamutu ndipo anamuzunza mochititsa manyazi.</char> <verse number="5" style="v"/><char style="wj">Anatumizanso wina, ndipo iwo anamupha. Anatumizanso ena ambiri; ena a iwo anawamenya, ena anawapha.</char></para>
  <para style="p">
    <verse number="6" style="v"/>
    <char style="wj">“Munthu uja anatsala ndi mwana mmodzi, wamwamuna amene amamukonda. Pomaliza anamutumiza mwanayo nati, ‘Adzamuchitira ulemu mwana wanga.’</char></para>
  <para style="p">
    <verse number="7" style="v"/>
    <char style="wj">“Koma alimi aja anati kwa wina ndi mnzake, ‘Uyu ndi mlowamʼmalo. Tiyeni timuphe, ndipo cholowacho chidzakhala chathu.’</char> <verse number="8" style="v"/><char style="wj">Ndipo anamutenga ndi kumupha, ndipo anamuponya kunja kwa munda wamphesa.</char></para>
  <para style="p">
    <verse number="9" style="v"/>
    <char style="wj">“Kodi nanga mwini munda wamphesa adzachita chiyani? Iye adzabwera ndi kupha alimiwo nadzapereka munda wamphesawo kwa ena.</char> <verse number="10" style="v"/><char style="wj">Kodi simunawerenge lemba lakuti:</char></para>
  <para style="q1">
    <char style="wj">“ ‘Mwala umene amisiri omanga nyumba anawukana</char></para>
  <para style="q2">
    <char style="wj">wakhala mwala wa pa ngodya.</char></para>
  <para style="q1">
    <verse number="11" style="v"/>
    <char style="wj">Ambuye achita zimenezi,</char></para>
  <para style="q2">
    <char style="wj">ndipo ndi zodabwitsa mʼmaso mwathu?’ ”</char></para>
  <para style="p">
    <verse number="12" style="v"/>Ndipo akulu a ansembe, aphunzitsi a malamulo ndi akuluakulu anafunafuna njira yoti amugwirire Iye chifukwa amadziwa kuti anayankhula fanizoli mowatsutsa iwo. Koma amaopa gulu la anthu; ndipo anamusiya napita.</para>
  <para style="s1">Za Kupereka Msonkho kwa Kaisara</para>
  <para style="p">
    <verse number="13" style="v"/>Pambuyo pake anatuma ena a Afarisi ndi Aherode kwa Yesu kuti adzamukole mawu ake. <verse number="14" style="v"/>Iwo anabwera kwa Iye nati, “Aphunzitsi, ife tikudziwa kuti Inu ndi munthu amene mumanena zoona. Inu simutengeka ndi anthu, chifukwa simusamala kuti ndi ndani; koma mumaphunzitsa njira ya Mulungu molingana ndi choonadi. Kodi ndi koyenera kupereka msonkho kwa Kaisara kapena ayi? <verse number="15" style="v"/>Kodi ife tipereke msonkho kapena ayi?”</para>
  <para style="p">Koma Yesu anadziwa chinyengo chawo. Iye anafunsa kuti, <char style="wj">“Bwanji mukufuna kundipeza chifukwa? Bweretsani ndalama kuti ndiyione.”</char> <verse number="16" style="v"/>Iwo anamubweretsera ndalama, ndipo anawafunsa kuti, <char style="wj">“Kodi nkhope iyi ndi ya ndani? Nanga malembawa ndi a ndani?”</char></para>
  <para style="p">Iwo anayankha kuti, “Za Kaisara.”</para>
  <para style="p">
    <verse number="17" style="v"/>Ndipo Yesu anawawuza kuti, <char style="wj">“Perekani kwa Kaisara zake za Kaisara ndi kwa Mulungu zake za Mulungu.”</char></para>
  <para style="p">Ndipo anazizwa naye.</para>
  <para style="s1">Za Ukwati ndi Kuuka kwa Akufa</para>
  <para style="p">
    <verse number="18" style="v"/>Kenaka Asaduki, amene amati kulibe kuuka kwa akufa, anabwera kwa Iye ndi funso. <verse number="19" style="v"/>Iwo anati, “Aphunzitsi, Mose anatilembera kuti munthu akamwalira ndi kusiya mkazi wopanda ana, mʼbale wa munthu womwalirayo akuyenera kukwatira mkaziyo kuti amuberekere ana mʼbale wakeyo. <verse number="20" style="v"/>Tsopano panali abale asanu ndi awiri. Woyamba anakwatira namwalira wosabereka ana. <verse number="21" style="v"/>Wachiwiri anakwatira mkazi wamasiyeyo, koma iye anamwalira wosabereka mwana. Zinali chimodzimodzi ndi wachitatu. <verse number="22" style="v"/>Kunena zoona, palibe ndi mmodzi yemwe wa asanu ndi awiriwo anasiya ana. Pomaliza, mkaziyo anamwaliranso. <verse number="23" style="v"/>Pa kuuka kwa akufa, adzakhala mkazi wa yani pakuti anakwatiwa ndi onse asanu ndi awiri?”</para>
  <para style="p">
    <verse number="24" style="v"/>Yesu anawafunsa kuti, <char style="wj">“Kodi si pamenepa nanga pomwe mumalakwira chifukwa simukudziwa malemba kapena mphamvu za Mulungu?</char> <verse number="25" style="v"/><char style="wj">Pamene akufa auka, sadzakwatira kapena kukwatiwa; adzakhala ngati angelo kumwamba.</char> <verse number="26" style="v"/><char style="wj">Tsopano kunena zakuti akufa amauka, kodi simunawerenge mʼbuku la Mose, pa nkhani yachitsamba choyaka moto, mmene Mulungu anati kwa iye, ‘Ine ndine Mulungu wa Abrahamu, Mulungu wa Isake, ndi Mulungu wa Yakobo?’</char> <verse number="27" style="v"/><char style="wj">Iye si Mulungu wa anthu akufa, koma wa amoyo. Inu mwalakwitsa kwambiri!”</char></para>
  <para style="s1">Lamulo Lalikulu Koposa</para>
  <para style="p">
    <verse number="28" style="v"/>Mmodzi wa aphunzitsi amalamulo anabwera namva iwo akukambirana motsutsana. Poona kuti Yesu anawapatsa yankho labwino, anamufunsa Iye kuti, “Mwa malamulo onse, kodi lopambana koposa ndi liti?”</para>
  <para style="p">
    <verse number="29" style="v"/>Yesu anayankha kuti, <char style="wj">“Lamulo loposa onse ndi ili: ‘Tamvani inu Aisraeli! Yehova Mulungu wathu, Yehova ndi mmodzi!</char> <verse number="30" style="v"/><char style="wj">Uzikonda Yehova Mulungu wako ndi mtima wako wonse, ndi moyo wako wonse, ndi nzeru zako zonse ndi mphamvu zako zonse.’</char> <verse number="31" style="v"/><char style="wj">Lachiwiri ndi ili: ‘Konda mnansi wako monga iwe mwini.’ Palibe lamulo lina loposa amenewa.”</char></para>
  <para style="p">
    <verse number="32" style="v"/>Munthuyo anayankha kuti, “Mwanena bwino Aphunzitsi. Mwalondola ponena kuti Mulungu ndi mmodzi ndipo palibe wina wofanana naye koma Iye yekha. <verse number="33" style="v"/>Kumukonda Iye; ndi mtima wako wonse, ndi nzeru zako zonse, ndi mphamvu zako zonse, ndi kukonda mnansi wako monga iwe mwini, ndi zopambana kuposa zopereka ndi nsembe zopsereza.”</para>
  <para style="p">
    <verse number="34" style="v"/>Yesu ataona kuti wayankha mwanzeru, anati kwa iye, <char style="wj">“Iwe suli kutali ndi ufumu wa Mulungu.”</char> Ndipo kuyambira pamenepo panalibe ndi mmodzi yemwe anayesa kumufunsanso.</para>
  <para style="s1">Khristu ndi Mwana wa Yani?</para>
  <para style="p">
    <verse number="35" style="v"/>Yesu akuphunzitsa mʼmabwalo a Nyumba ya Mulungu, anafunsa kuti, <char style="wj">“Nʼchifukwa chiyani aphunzitsi amalamulo amanena kuti, ‘Khristu ndi Mwana wa Davide?’</char> <verse number="36" style="v"/><char style="wj">Pajatu Davide mwini wake, poyankhula mwa Mzimu Woyera, ananena kuti,</char></para>
  <para style="q1">
    <char style="wj">“Ambuye anati kwa Ambuye anga:</char></para>
  <para style="q2">
    <char style="wj">‘Khalani pa dzanja langa lamanja</char></para>
  <para style="q1">
    <char style="wj">kufikira nditayika adani anu</char></para>
  <para style="q2">
    <char style="wj">pansi pa mapazi anu.’</char></para>
  <para style="m">
    <verse number="37" style="v"/>
    <char style="wj">Davide mwini wake amutchula Iye, ‘Ambuye.’ Nanga angakhale bwanji mwana wake?”</char></para>
  <para style="p">Gulu lalikulu la anthu linamvetsera ndi chisangalalo.</para>
  <para style="s1">Yesu Achenjeza Anthu za Aphunzitsi a Malamulo</para>
  <para style="p">
    <verse number="38" style="v"/>Pamene ankaphunzitsa, Yesu anati, <char style="wj">“Samalani ndi aphunzitsi a malamulo. Amakonda kuyendayenda atavala mikanjo ikuluikulu ndi kumalonjeredwa mʼmisika.</char> <verse number="39" style="v"/><char style="wj">Ndipo amakhala pa mipando yofunika kwambiri mʼmasunagoge ndi malo aulemu pa maphwando.</char> <verse number="40" style="v"/><char style="wj">Amawononga chuma cha akazi amasiye ndiponso amapemphera mapemphero aatali odzionetsera. Anthu oterewa adzalangidwa kwambiri.”</char></para>
  <para style="s1">Chopereka cha Mayi Wamasiye</para>
  <para style="p">
    <verse number="41" style="v"/>Yesu anakhala pansi moyangʼanana ndi pamene amaperekera zopereka ndipo amaona anthu akupereka ndalama zawo mʼthumba la Nyumba ya Mulungu. Anthu ambiri olemera anaponya ndalama zambiri. <verse number="42" style="v"/>Koma mkazi wamasiye, wosauka anabwera ndi kuyikamo tindalama tiwiri ta kopala, tongokwanira theka la ndalama.</para>
  <para style="p">
    <verse number="43" style="v"/>Yesu anayitana ophunzira ake nati, <char style="wj">“Zoonadi, ndikuwuzani kuti mayi wosauka wamasiyeyu waponya zambiri mʼthumbali kuposa ena onsewa.</char> <verse number="44" style="v"/><char style="wj">Iwo apereka molingana ndi chuma chawo; koma iye, mwaumphawi wake, wapereka zonse anali nazo ngakhale zoti akanagulira chakudya.”</char></para>
  <chapter number="13" style="c"/>
  <para style="s1">Zizindikiro za Kutha kwa Masiku Yomaliza</para>
  <para style="p">
    <verse number="1" style="v"/>Iye atachoka mʼNyumba ya Mulungu, mmodzi wa ophunzira ake anati kwa Iye, “Aphunzitsi taonani! Miyala ikuluikulu! Nyumba zikongolerenji!”</para>
  <para style="p">
    <verse number="2" style="v"/>Yesu anayankha kuti, <char style="wj">“Kodi mukuziona nyumba zikuluzikuluzi? Palibe mwala ndi umodzi pano umene udzakhala pa unzake; uliwonse udzagwetsedwa pansi.”</char></para>
  <para style="p">
    <verse number="3" style="v"/>Yesu atakhala pansi pa phiri la Olivi moyangʼanana ndi Nyumba ya Mulungu, Petro, Yakobo, Yohane ndi Andreya anamufunsa Iye pambali kuti, <verse number="4" style="v"/>“Tatiwuzani, izi zidzachitika liti? Nanga chizindikiro chakuti zatsala pangʼono kukwaniritsidwa chidzakhala chiyani?”</para>
  <para style="p">
    <verse number="5" style="v"/>Yesu anawawuza kuti, <char style="wj">“Chenjerani kuti wina asakunyengeni.</char> <verse number="6" style="v"/><char style="wj">Anthu ambiri adzabwera mʼdzina langa, nadzati, ‘Ine ndi Iyeyo,’ ndipo adzanamiza anthu ambiri.</char> <verse number="7" style="v"/><char style="wj">Pamene mudzamva zankhondo ndi mbiri zankhondo, musadzadzidzimuke. Zinthu zotere ziyenera kuchitika, koma sikuti chimaliziro chafika kale ayi.</char> <verse number="8" style="v"/><char style="wj">Mtundu udzawukira mtundu unzake, ndi ufumu kuwukira ufumu unzake. Kudzakhala zivomerezi mʼmalo osiyanasiyana, ndi njala. Izi ndi chiyambi chabe cha zowawa monga mayi pobereka.</char></para>
  <para style="p">
    <verse number="9" style="v"/>
    <char style="wj">“Muyenera kukhala tcheru. Mudzaperekedwa ku mabwalo oweruza ndi kukwapulidwa mwankhanza mʼmasunagoge. Mudzayima pamaso pa abwanamkubwa ndi mafumu monga mboni kwa iwo chifukwa cha Ine.</char> <verse number="10" style="v"/><char style="wj">Ndipo Uthenga Wabwino uyenera kuyamba walalikidwa kwa anthu a mitundu yonse.</char> <verse number="11" style="v"/><char style="wj">Nthawi iliyonse pamene mwamangidwa ndi kuyimbidwa mlandu, musadandaule za zimene mudzanena. Zimene mudzapatsidwe pa nthawiyo yankhulani; pakuti sindinu amene mudzayankhula, koma Mzimu Woyera.</char></para>
  <para style="p">
    <verse number="12" style="v"/>
    <char style="wj">“Mʼbale adzapereka mʼbale kuti aphedwe, ndipo abambo adzapereka mwana wawo. Ana adzawukira makolo awo ndi kuwapereka kuti aphedwe.</char> <verse number="13" style="v"/><char style="wj">Anthu onse adzakudani chifukwa cha Ine, koma amene adzalimbika mpaka potsiriza, ameneyo ndiye adzapulumuke.</char></para>
  <para style="p">
    <verse number="14" style="v"/>
    <char style="wj">“Mukadzaona ‘chinthu chonyansa chosakaza’ chitayima pa malo amene si ake, owerenga azindikire. Pamenepo amene ali ku Yudeya athawire kumapiri.</char> <verse number="15" style="v"/><char style="wj">Aliyense amene ali pa denga la nyumba yake asatsike kapena kulowa mʼnyumba kukatenga kanthu kalikonse.</char> <verse number="16" style="v"/><char style="wj">Aliyense amene ali ku munda asabwerere kukatenga mkanjo wake.</char> <verse number="17" style="v"/><char style="wj">Kudzakhala koopsa mʼmasiku amenewo kwa amayi oyembekezera ndi amayi oyamwitsa!</char> <verse number="18" style="v"/><char style="wj">Pempherani kuti zimenezi zisadzachitike nthawi yozizira,</char> <verse number="19" style="v"/><char style="wj">chifukwa masiku amenewo adzakhala owawitsa osafanana ndi ena kuyambira pachiyambi, pamene Mulungu analenga dziko, kufikira lero ndipo sadzafanananso ndi ena.</char> <verse number="20" style="v"/><char style="wj">Ambuye akanapanda kufupikitsa masikuwo, palibe amene akanapulumuka. Koma chifukwa cha osankhidwiratu, amene anawasankha, Iye anawafupikitsa.</char> <verse number="21" style="v"/><char style="wj">Pa nthawi imeneyo, ngati wina adzati kwa inu, ‘Taonani, Khristu ali kuno, kapena, Taonani, uyo ali apoyo!’ musakhulupirire.</char> <verse number="22" style="v"/><char style="wj">Pakuti akhristu onama ndi aneneri onama adzaonekera ndipo adzachita zizindikiro ndi zodabwitsa kuti anyenge osankhidwiratu ngati kutakhala kotheka kutero.</char> <verse number="23" style="v"/><char style="wj">Choncho khalani tcheru; ndakuwuzani zonse nthawi isanafike.</char></para>
  <para style="p">
    <verse number="24" style="v"/>
    <char style="wj">“Koma masiku amenewo, masautsowo atatha,</char></para>
  <para style="q1">
    <char style="wj">“ ‘dzuwa lidzada,</char></para>
  <para style="q2">
    <char style="wj">ndipo mwezi sudzawala;</char></para>
  <para style="q1">
    <verse number="25" style="v"/>
    <char style="wj">nyenyezi zidzagwa kuchokera ku thambo,</char></para>
  <para style="q2">
    <char style="wj">ndipo mayiko mumlengalenga adzagwedezeka!’</char></para>
  <para style="p">
    <verse number="26" style="v"/>
    <char style="wj">“Nthawi imeneyo anthu adzaona Mwana wa Munthu akubwera mʼmitambo ndi mphamvu yayikulu ndi ulemerero.</char> <verse number="27" style="v"/><char style="wj">Ndipo adzatuma angelo ake kukasonkhanitsa osankhidwiratu ake ku mphepo zinayi, kuyambira kumalekezero a dziko lapansi mpaka ku malekezero ake enanso.</char></para>
  <para style="p">
    <verse number="28" style="v"/>
    <char style="wj">“Tsopano phunzirani phunziro ili kuchokera ku mtengo wamkuyu. Pamene msonga za nthambi zake zikhala za nthete ndipo masamba ake ayamba kuphukira, mumadziwa kuti dzinja layandikira.</char> <verse number="29" style="v"/><char style="wj">Momwenso pamene muona zinthu izi zikuchitika, dziwani kuti wayandikira, ali pa khomo.</char> <verse number="30" style="v"/><char style="wj">Zoonadi, Ine ndikuwuzani kuti mʼbado uno sudzatha mpaka zinthu zonsezi zitachitika.</char> <verse number="31" style="v"/><char style="wj">Kumwamba ndi dziko lapansi zidzatha, koma mawu anga sadzatha.”</char></para>
  <para style="s1">Tsiku ndi Ora Sizikudziwika</para>
  <para style="p">
    <verse number="32" style="v"/>
    <char style="wj">“Palibe amene akudziwa za tsikulo kapena nthawi, ngakhale angelo akumwamba, kapena Mwana, koma Atate wokha.</char> <verse number="33" style="v"/><char style="wj">Khalani maso! Khalani tcheru! Simudziwa pamene nthawi imeneyo idzafike.</char> <verse number="34" style="v"/><char style="wj">Zili ngati munthu amene akuchokapo. Amasiyira nyumba yake antchito ake, aliyense ndi ntchito yake; ndi kumuwuza wa pa khomo kuti azikhala maso.</char></para>
  <para style="p">
    <verse number="35" style="v"/>
    <char style="wj">“Inunso muyenera kukhala maso chifukwa simukudziwa nthawi imene mwini nyumba adzabwere, kaya madzulo, kapena pakati pa usiku, kapena tambala akulira, kapena mʼbandakucha.</char> <verse number="36" style="v"/><char style="wj">Ngati atabwera mwadzidzidzi, asadzakupezeni inu muli mtulo.</char> <verse number="37" style="v"/><char style="wj">Zimene ndikunena kwa inu, ndikunena kwa aliyense: ‘Khalani tcheru!’ ”</char></para>
  <chapter number="14" style="c"/>
  <para style="s1">Yesu Adzozedwa ku Betaniya</para>
  <para style="p">
    <verse number="1" style="v"/>Tsopano panali patatsala masiku awiri okha kuti tsiku la Paska ndi Phwando la Buledi wopanda yisiti lifike, ndipo akulu a ansembe ndi aphunzitsi amalamulo ankafunafuna mpata woti amugwire Yesu ndi kumupha. <verse number="2" style="v"/>Iwo anati, “Koma osati nthawi yaphwando, chifukwa anthu angachite chiwawa.”</para>
  <para style="p">
    <verse number="3" style="v"/>Pamene Iye anali mʼBetaniya, atakhala pa tebulo akudya mʼnyumba ya munthu wodziwika kuti Simoni wakhate, anabwera mayi ndi botolo la mafuta onunkhira amtengo wapamwamba opangidwa ndi nadi. Anaphwanya botololo nakhuthula mafutawo pa mutu wa Yesu.</para>
  <para style="p">
    <verse number="4" style="v"/>Ena mwa iwo amene analipo, anakwiya nati kwa wina ndi mnzake, “Chifukwa chiyani akuwononga mafuta onunkhirawa? <verse number="5" style="v"/>Akanatheka kugulitsidwa ndi ndalama zambiri zoposa malipiro a pa chaka ndipo ndalamazo ndi kupatsa osauka.” Ndipo anamudzudzula iye mwaukali.</para>
  <para style="p">
    <verse number="6" style="v"/>Yesu anati, <char style="wj">“Musiyeni, chifukwa chiyani mukumuvutitsa? Wandichitira Ine chinthu chabwino.</char> <verse number="7" style="v"/><char style="wj">Anthu osauka mudzakhala nawo nthawi zonse, ndipo mukhoza kuwathandiza nthawi iliyonse mungafune. Koma simudzakhala ndi Ine nthawi zonse.</char> <verse number="8" style="v"/><char style="wj">Wachita zimene akanatha. Wathira mafuta onunkhira pa thupi langa nthawi isanakwane kukonzekera kuyikidwa kwanga mʼmanda.</char> <verse number="9" style="v"/><char style="wj">Zoonadi, ndikuwuzani kuti kulikonse kumene Uthenga Wabwino udzalalikidwa pa dziko lonse, zimene wachitazi zidzanenedwa pomukumbukira iye.”</char></para>
  <para style="p">
    <verse number="10" style="v"/>Kenaka Yudasi Isikarioti, mmodzi mwa khumi ndi awiriwo, anapita kwa akulu a ansembe kuti akamupereke Yesu. <verse number="11" style="v"/>Iwo anakondwa pakumva zimenezi ndipo analonjeza kumupatsa iye ndalama. Ndipo ankadikira mpata wabwino woti amupereke.</para>
  <para style="s1">Mgonero wa Ambuye</para>
  <para style="p">
    <verse number="12" style="v"/>Pa tsiku loyamba la Phwando la Buledi wopanda yisiti, nthawi imene mwa mwambo inali ya kupha mwana wankhosa wa Paska, ophunzira a Yesu anafunsa Iye kuti, “Mufuna tipite kuti kumene tikakonzekere kuti mukadyere Paska?”</para>
  <para style="p">
    <verse number="13" style="v"/>Pamenepo anatumiza awiri mwa ophunzira ake, nawawuza kuti, <char style="wj">“Pitani mu mzinda, ndipo mukakumana ndi mwamuna wonyamula mtsuko wa madzi. Kamutsatireni iye.</char> <verse number="14" style="v"/><char style="wj">Kawuzeni mwini nyumba imene iye akalowemo kuti, ‘Aphunzitsi akufunsa: kodi chili kuti chipinda changa cha alendo, kumene ndidyere Paska ndi ophunzira anga?’</char> <verse number="15" style="v"/><char style="wj">Iye adzakuonetsani chipinda chachikulu chapamwamba, chokhala kale ndi zonse ndi chokonzedwa kale. Katikonzereni ife Paska kumeneko.”</char></para>
  <para style="p">
    <verse number="16" style="v"/>Ophunzirawo anachoka, napita mu mzindawo ndipo anakapeza zinthu monga mmene Yesu anawawuzira. Choncho anakakonza Paska.</para>
  <para style="p">
    <verse number="17" style="v"/>Ndipo kutada Yesu anafika ndi khumi ndi awiriwo. <verse number="18" style="v"/>Pamene ankadya pa tebulo Iye anati, <char style="wj">“Zoonadi, ndikuwuzani kuti mmodzi wa inu adzandipereka, mmodzi amene akudya ndi Ine.”</char></para>
  <para style="p">
    <verse number="19" style="v"/>Iwo anamva chisoni, ndipo mmodzi ndi mmodzi anati kwa Iye, “Kodi ndine?”</para>
  <para style="p">
    <verse number="20" style="v"/>Iye anayankha kuti, <char style="wj">“Ndi mmodzi mwa khumi ndi awirinu, amene akusunsa buledi mʼmbale pamodzi ndi Ine.</char> <verse number="21" style="v"/><char style="wj">Mwana wa Munthu adzapita monga momwe zinalembedwera za Iye. Koma tsoka kwa munthu amene adzapereka Mwana wa Munthu! Kukanakhala bwino kwa iye akanapanda kubadwa.”</char></para>
  <para style="p">
    <verse number="22" style="v"/>Pamene ankadya, Yesu anatenga buledi, nayamika ndipo anamunyema nagawira ophunzira ake nanena kuti, <char style="wj">“Tengani, ili ndi thupi langa.”</char></para>
  <para style="p">
    <verse number="23" style="v"/>Kenaka anatenga chikho, nayamika nachipereka kwa iwo ndipo onse anamweramo.</para>
  <para style="p">
    <verse number="24" style="v"/>Iye anawawuza kuti, <char style="wj">“Awa ndi magazi anga a pangano amene akhetsedwa chifukwa cha ambiri.</char> <verse number="25" style="v"/><char style="wj">Zoonadi, ndikuwuzani kuti sindidzamwanso kuchokera ku chipatso cha mphesa mpaka tsikulo pamene ndidzamwa chatsopano mu ufumu wa Mulungu.”</char></para>
  <para style="p">
    <verse number="26" style="v"/>Atayimba nyimbo, anapita ku phiri la Olivi.</para>
  <para style="s1">Yesu Aneneratu zakuti Petro Adzamukana</para>
  <para style="p">
    <verse number="27" style="v"/>Yesu anati, <char style="wj">“Nonse mudzandithawa, pakuti kwalembedwa:</char></para>
  <para style="q1">
    <char style="wj">“ ‘Kantha Mʼbusa,</char></para>
  <para style="q2">
    <char style="wj">ndipo nkhosa zidzabalalika.’</char></para>
  <para style="m">
    <verse number="28" style="v"/>
    <char style="wj">Koma ndikadzauka, ndidzatsogola kupita ku Galileya.”</char></para>
  <para style="p">
    <verse number="29" style="v"/>Petro anati, “Ngakhale onse adzakuthaweni, ine sindidzatero.”</para>
  <para style="p">
    <verse number="30" style="v"/>Yesu anayankha kuti, <char style="wj">“Zoona ndikukuwuza kuti lero lino, usiku uno, tambala asanalire kawiri, iweyo udzandikana katatu.”</char></para>
  <para style="p">
    <verse number="31" style="v"/>Koma Petro ananenetsa kuti, “Ngakhale kutakhala kufa nanu, ine sindidzakukanani.” Ndipo ena onse ananena chimodzimodzi.</para>
  <para style="s1">Mu Getsemani</para>
  <para style="p">
    <verse number="32" style="v"/>Ndipo anapita ku malo otchedwa Getsemani, ndipo Yesu anati kwa ophunzira ake, <char style="wj">“Khalani pano pamene Ine ndi kupemphera.”</char> <verse number="33" style="v"/>Iye anatenga Petro, Yakobo ndi Yohane, ndipo anayamba kumva chisoni kwambiri ndi kuvutika mu mtima. <verse number="34" style="v"/>Iye anawawuza kuti, <char style="wj">“Moyo wanga wagwidwa ndi chisoni chofa nacho. Khalani pano ndipo musagone.”</char></para>
  <para style="p">
    <verse number="35" style="v"/>Atapita patsogolo pangʼono, anagwa pansi ndi kupemphera kuti ngati ndi kotheka oralo limupitirire. <verse number="36" style="v"/>Iye anati, <char style="wj">“Abba, Atate, zinthu zonse ndi zotheka ndi Inu. Chotsereni chikhochi. Komabe chitani zimene Inu mukufuna, osati zimene Ine ndikufuna.”</char></para>
  <para style="p">
    <verse number="37" style="v"/>Kenaka anabwerera kwa ophunzira ake ndipo anawapeza akugona, Iye anati kwa Petro, <char style="wj">“Simoni, kodi uli mtulo? Kodi simukanatha kukhala maso kwa ora limodzi?</char> <verse number="38" style="v"/><char style="wj">Khalani tcheru ndi kupemphera kuti musalowe mʼmayesero. Mzimu ukufuna, koma thupi ndi lofowoka.”</char></para>
  <para style="p">
    <verse number="39" style="v"/>Kenakanso anachoka ndi kukapemphera chimodzimodzi. <verse number="40" style="v"/>Iye atabwerera, anawapezanso akugona, chifukwa mʼmaso mwawo munadzaza tulo. Iwo sanadziwe choti anene kwa Iye.</para>
  <para style="p">
    <verse number="41" style="v"/>Atabweranso kachitatu, anawafunsa kuti, <char style="wj">“Kodi mukugonabe ndi kupumula? Pakwana! Nthawi yafika. Taonani, Mwana wa Munthu akuperekedwa mʼmanja mwa anthu ochimwa.</char> <verse number="42" style="v"/><char style="wj">Nyamukani! Tiyeni tizipita! Uyu wondipereka Ine wafika!”</char></para>
  <para style="s1">Amugwira Yesu</para>
  <para style="p">
    <verse number="43" style="v"/>Iye akuyankhulabe, Yudasi, mmodzi mwa khumi ndi awiriwo, anatulukira. Anali ndi gulu la anthu litanyamula malupanga ndi zibonga, otumidwa ndi akulu a ansembe, aphunzitsi amalamulo, ndi akuluakulu.</para>
  <para style="p">
    <verse number="44" style="v"/>Tsopano womupereka anapangana chizindikiro ndi iwo kuti: “Amene ndikapsompsone ndi iyeyo; mukamugwire ndi kumutenga ali womangidwa.” <verse number="45" style="v"/>Atapita kwa Yesu nthawi yomweyo, Yudasi anati, “Aphunzitsi,” ndipo anapsompsona. <verse number="46" style="v"/>Anthu anamugwira Yesu ndi kumumanga. <verse number="47" style="v"/>Kenaka mmodzi wa iwo amene anayima pafupipo anatulutsa lupanga lake nakhapa wantchito wa wamkulu wa ansembe, nʼkudula khutu lake.</para>
  <para style="p">
    <verse number="48" style="v"/>Yesu anati, <char style="wj">“Kodi Ine ndikutsogolera gulu lowukira, kuti mubwera ndi malupanga ndi zibonga kudzandigwira?</char> <verse number="49" style="v"/><char style="wj">Tsiku ndi tsiku ndinali ndi inu, kuphunzitsa mʼmabwalo a Nyumba ya Mulungu, koma inu simunandigwire. Koma malemba ayenera kukwaniritsidwa.”</char> <verse number="50" style="v"/>Pamenepo ophunzira ake onse anathawa namusiya yekha.</para>
  <para style="p">
    <verse number="51" style="v"/>Mnyamata wamngʼono amene anangofundira nsalu yokha, wopanda chovala ankamutsatira Yesu. Atamugwira, <verse number="52" style="v"/>anathawa wamaliseche kusiya nsalu yake mʼmbuyo.</para>
  <para style="s1">Yesu ku Bwalo la Milandu</para>
  <para style="p">
    <verse number="53" style="v"/>Anamutengera Yesu kwa mkulu wa ansembe, ndipo akulu a ansembe, akuluakulu ndi aphunzitsi amalamulo anasonkhana pamodzi. <verse number="54" style="v"/>Petro anamutsatira ali patali, mpaka ku bwalo la mkulu wa ansembe. Kumeneko anakhala pansi ndi alonda namawotha moto.</para>
  <para style="p">
    <verse number="55" style="v"/>Akulu a ansembe ndi onse olamulira a Ayuda ankafunafuna umboni womutsutsa Yesu kuti amuphe, koma sanapeze wina uliwonse. <verse number="56" style="v"/>Ambiri anamunenera Iye maumboni abodza, koma maumboni awo sanagwirizane.</para>
  <para style="p">
    <verse number="57" style="v"/>Kenaka ena anayimirira namunenera umboni wonama womutsutsa Iye kunena kuti, <verse number="58" style="v"/>“Tamumva akunena kuti, ‘Ndidzawononga Nyumba ya Mulungu iyi yopangidwa ndi anthu ndipo mʼmasiku atatu ndidzamanga ina, osati yopangidwa ndi munthu.’ ” <verse number="59" style="v"/>Ngakhale iwonso umboni wawo sunagwirizane.</para>
  <para style="p">
    <verse number="60" style="v"/>Kenaka mkulu wa ansembe anayimirira pakati pawo namufunsa Yesu kuti, “Kodi suyankha? Kodi umboni uwu ndi wotani umene anthu akukuchitira?” <verse number="61" style="v"/>Koma Yesu anakhala chete ndipo sanayankhe.</para>
  <para style="p">Mkulu wa ansembe anabwereza kumufunsa Iye kuti, “Kodi ndiwe Khristu Mwana wa Wodalitsikayo?”</para>
  <para style="p">
    <verse number="62" style="v"/>Yesu anati, “Ndine, ndipo mudzaona Mwana wa Munthu atakhala kudzanja lamanja la Wamphamvuzonse ndipo akubwera mʼmitambo ya kumwamba.”</para>
  <para style="p">
    <verse number="63" style="v"/>Mkulu wa ansembe anangʼamba zovala zaunsembe zake. Iye anafunsa kuti, “Chifukwa chiyani tikufuna mboni zinanso? <verse number="64" style="v"/>Mwamva mwanowo. Muganiza chiyani?”</para>
  <para style="p">Onse anavomereza kuti ndi woyenera imfa. <verse number="65" style="v"/>Kenaka ena anayamba kumulavulira malovu; anamumanga mʼmaso, namumenya ndi zibakera ndipo anati, “Nenera!” Ndipo asilikali anamutenga namumenya.</para>
  <para style="s1">Petro Akana Yesu</para>
  <para style="p">
    <verse number="66" style="v"/>Petro ali chakumunsi kwa bwalo la milandu, mmodzi wa atsikana a ntchito a mkulu wa ansembe anabwera. <verse number="67" style="v"/>Ataona Petro akuwotha moto, anamuyangʼanitsitsa.</para>
  <para style="p">Iye anati, “Iwenso unali pamodzi ndi Mnazareti, Yesu.”</para>
  <para style="p">
    <verse number="68" style="v"/>Koma iye anakana nati, “Sindikudziwa kapena kumvetsetsa zimene ukuyankhula.” Ndipo anachoka napita ku chipata.</para>
  <para style="p">
    <verse number="69" style="v"/>Pamene mtsikana wantchitoyo anamuona iye, anatinso kwa iwo amene anayimirira pomwepo, “Munthu uyu ndi mmodzi mwa iwo.” <verse number="70" style="v"/>Anakananso kachiwiri.</para>
  <para style="p">Patapita kanthawi pangʼono, amene anayimirira pafupi anati kwa Petro, “Zoonadi ndiwe mmodzi wa iwo, pakuti ndiwe mu Galileya.”</para>
  <para style="p">
    <verse number="71" style="v"/>Iye anayamba kudzitemberera, nalumbira kuti, “Sindimudziwa munthu ameneyu.”</para>
  <para style="p">
    <verse number="72" style="v"/>Nthawi yomweyo tambala analira kachiwiri. Pamenepo Petro anakumbukira mawu amene Yesu ananena anamuwuza kuti, <char style="wj">“Tambala asanalire kawiri, iwe udzandikana katatu.”</char> Ndipo iye anasweka mtima nayamba kulira.</para>
  <chapter number="15" style="c"/>
  <para style="s1">Yesu ku Bwalo la Pilato</para>
  <para style="p">
    <verse number="1" style="v"/>Mmamawa, akulu a ansembe pamodzi ndi akuluakulu, aphunzitsi amalamulo ndi olamulira onse anamanga fundo. Anamumanga Yesu, namutenga ndi kukamupereka kwa Pilato.</para>
  <para style="p">
    <verse number="2" style="v"/>Pilato anafunsa kuti, “Kodi Iwe ndi Mfumu ya Ayuda?”</para>
  <para style="p">Yesu anayankha kuti, <char style="wj">“Mwatero ndinu.”</char></para>
  <para style="p">
    <verse number="3" style="v"/>Akulu a ansembe anamunenera zinthu zambiri. <verse number="4" style="v"/>Ndipo Pilato anamufunsanso Iye kuti, “Kodi Iwe suyankhapo kanthu? Tamva zinthu zambiri akukunenerazi.”</para>
  <para style="p">
    <verse number="5" style="v"/>Koma Yesu sanayankhebe, ndipo Pilato anadabwa.</para>
  <para style="p">
    <verse number="6" style="v"/>Pa nthawi ya Phwando, panali chizolowezi chomasula munthu wamʼndende amene anthu amupempha. <verse number="7" style="v"/>Munthu wotchedwa Baraba anali mʼndende pamodzi ndi anthu owukira amene anapha anthu pa nthawi ya chipolowe. <verse number="8" style="v"/>Gulu la anthu linabwera kwa Pilato ndi kumufunsa kuti awachitire zimene amachita nthawi zonse.</para>
  <para style="p">
    <verse number="9" style="v"/>“Kodi mukufuna kuti ndikumasulireni mfumu ya Ayuda?” Pilato anafunsa, <verse number="10" style="v"/>podziwa kuti akulu a ansembe anamupereka Yesu kwa iye chifukwa cha nsanje. <verse number="11" style="v"/>Koma akulu a ansembe anasonkhezera anthu kuti Pilato amasule Baraba mʼmalo mwa Yesu.</para>
  <para style="p">
    <verse number="12" style="v"/>Pilato anawafunsa kuti, “Kodi nanga ndichite chiyani ndi uyu amene mukumutcha mfumu ya Ayuda?”</para>
  <para style="p">
    <verse number="13" style="v"/>Anafuwula kuti, “Mpachikeni!”</para>
  <para style="p">
    <verse number="14" style="v"/>Pilato anafunsa kuti, “Chifukwa chiyani? Wapalamula mlandu wotani?”</para>
  <para style="p">Koma anafuwula kwambiri, “Mpachikeni!”</para>
  <para style="p">
    <verse number="15" style="v"/>Pilato pofuna kuwakondweretsa anthuwo, anawamasulira Baraba. Analamula kuti Yesu akwapulidwe mwankhanza, ndipo anamupereka kuti akapachikidwe.</para>
  <para style="s1">Chipongwe cha Asilikali</para>
  <para style="p">
    <verse number="16" style="v"/>Asilikali anamutenga Yesu ndi kupita naye mʼkati mwa nyumba yaufumu (dera lokhalako asilikali a mfumu) ndipo anasonkhanitsa gulu lonse la asilikali. <verse number="17" style="v"/>Anamuveka Iye mwinjiro wofiira, kenaka analuka chipewa cha minga ndi kuyika pa mutu pake. <verse number="18" style="v"/>Ndipo anayamba kunena kwa lye kuti, “Ulemu kwa inu Mfumu ya Ayuda!” <verse number="19" style="v"/>Ndipo anamugogoda pa mutu mobwerezabwereza ndi ndodo ndi kumulavulira. Anamugwadira ndi kumulambira Iye. <verse number="20" style="v"/>Ndipo anamuchita chipongwe, anamuvula mwinjiro wofiira uja ndi kumuveka zovala zake. Kenaka anamutenga kuti akamupachike.</para>
  <para style="s1">Yesu Apachikidwa pa Mtanda</para>
  <para style="p">
    <verse number="21" style="v"/>Munthu wina ochokera ku Kurene, Simoni, abambo a Alekisanda ndi Rufasi amadutsa kuchokera ku dziko la kwawo, ndipo anamuwumiriza kuti anyamule mtanda. <verse number="22" style="v"/>Anafika naye Yesu pa malo otchedwa Gologota (kutanthauza kuti, malo a bade) <verse number="23" style="v"/>Kenaka anamupatsa Iye vinyo wosakaniza ndi mure, koma Iye sanamwe. <verse number="24" style="v"/>Ndipo anamupachika Iye. Anachita maere ogawana zovala zake kuti aone chimene aliyense angatenge.</para>
  <para style="p">
    <verse number="25" style="v"/>Linali ora lachitatu mmawa pamene anamupachika Yesu. <verse number="26" style="v"/>Chikwangwani cholembedwapo mlandu wake chinali choti: <char style="sc">mfumu ya ayuda</char>. <verse number="27" style="v"/>Achifwamba awiri anapachikidwanso pamodzi ndi Iye, wina kumanja kwake ndi wina kumanzere kwake. <verse number="28" style="v"/>(Ndipo malemba anakwaniritsidwa amene amati, “Iye anayikidwa mʼgulu la anthu oyipa).” <verse number="29" style="v"/>Amene amadutsa pafupi anamunenera mawu amwano, akupukusa mitu yawo ndi kuti, “Haa! Iwe amene udzawononga Nyumba ya Mulungu ndi kuyimanganso masiku atatu, <verse number="30" style="v"/>tsika kuchoka pa mtandapo ndipo udzipulumutse wekha!”</para>
  <para style="p">
    <verse number="31" style="v"/>Chimodzimodzinso akulu a ansembe ndi aphunzitsi amalamulo anamunyoza Iye pakati pawo. Iwo anati, “Anapulumutsa ena, koma sangathe kudzipulumutsa yekha! <verse number="32" style="v"/>Musiyeni Khristu, Mfumu ya Aisraeli, atsike tsopano kuchoka pa mtanda, kuti ife tione ndi kukhulupirira.” Iwonso amene anapachikidwa naye pamodzi anamulalatira.</para>
  <para style="s1">Imfa ya Yesu</para>
  <para style="p">
    <verse number="33" style="v"/>Pa ora lachisanu ndi chimodzi masana mdima unabwera pa dziko lonse mpaka pa ora lachisanu ndi chinayi masana. <verse number="34" style="v"/>Pa ora lachisanu ndi chinayi Yesu analira mofuwula kuti, <char style="wj">“Eloi, Eloi, lama sabakitani?”</char> Kutanthauza kuti, <char style="wj">“Mulungu wanga, Mulungu wanga, mwandisiyiranji Ine?”</char></para>
  <para style="p">
    <verse number="35" style="v"/>Ena amene anali pafupi atamva izi anati, “Tamverani, akuyitana Eliya.”</para>
  <para style="p">
    <verse number="36" style="v"/>Munthu wina anathamanga, natenga chinkhupule atachiviyika mu vinyo wosasa, anachizika ku mtengo, ndi kumupatsa Yesu kuti amwe. Munthuyo anati, “Musiyeni yekha tsopano. Tiyeni tione ngati Eliya angabwere kudzamutsitsa.”</para>
  <para style="p">
    <verse number="37" style="v"/>Ndi mawu ofuwula, Yesu anapuma komaliza.</para>
  <para style="p">
    <verse number="38" style="v"/>Chinsalu chotchinga cha mʼNyumba ya Mulungu chinangʼambika pakati kuyambira pamwamba mpaka pansi. <verse number="39" style="v"/>Ndipo Kenturiyo, amene anayima patsogolo pa Yesu, atamva kulira kwake ndi kuona mmene anafera anati, “Zoonadi, uyu anali Mwana wa Mulungu.”</para>
  <para style="p">
    <verse number="40" style="v"/>Amayi ena anali patali kuonerera. Pakati pawo panali Mariya Magadalena, Mariya amayi a Yakobo wamngʼono ndi Yose ndi Salome. <verse number="41" style="v"/>Amayi awa ankamutsatira Iye mu Galileya ndi kumutumikira Iye pa zosowa zake. Amayi enanso ambiri amene anabwera naye ku Yerusalemu analinso pomwepo.</para>
  <para style="s1">Yesu Ayikidwa Mʼmanda</para>
  <para style="p">
    <verse number="42" style="v"/>Linali Tsiku Lokonzekera (kunena kuti, tsiku lomwe limatsatizana ndi Sabata). Choncho madzulo atayandikira, <verse number="43" style="v"/>Yosefe wa ku Arimateyu, mkulu wolamulira odziwika bwino, amene amadikirira ufumu wa Mulungu, anapita kwa Pilato molimba mtima ndi kukapempha mtembo wa Yesu. <verse number="44" style="v"/>Pilato anadabwa pakumva kuti anali atamwalira kale. Anayitana Kenturiyo, namufunsa ngati Yesu anali atamwalira kale. <verse number="45" style="v"/>Atawuzidwa ndi Kenturiyo kuti zinali motero, anapereka mtembowo kwa Yosefe. <verse number="46" style="v"/>Choncho Yosefe anagula nsalu yabafuta, natsitsa thupi, ndipo analikulunga mʼnsalu, naliyika mʼmanda amene anawagoba pa mwala. Kenaka anagubuduza mwala umene anatseka nawo mandawo. <verse number="47" style="v"/>Mariya Magadalena ndi Mariya amayi a Yose anaona kumene anamuyika Yesu.</para>
  <chapter number="16" style="c"/>
  <para style="s1">Kuuka kwa Yesu</para>
  <para style="p">
    <verse number="1" style="v"/>Litapita tsiku la Sabata, Mariya Magadalena, ndi amayi ake a Yakobo, ndi Salome anagula zonunkhiritsa ndi cholinga chakuti apite akadzoze thupi la Yesu. <verse number="2" style="v"/>Mmamawa, tsiku loyamba la Sabata, dzuwa litangotuluka kumene, anali pa ulendo wopita ku manda <verse number="3" style="v"/>ndipo anafunsana wina ndi mnzake kuti, “Kodi akatikugudubuzira mwala pa khomo la manda ndani?”</para>
  <para style="p">
    <verse number="4" style="v"/>Koma atakweza maso awo, anaona kuti mwala umene unali waukulu kwambiri wagubuduzidwa kale. <verse number="5" style="v"/>Atalowa mʼmanda, anaona mnyamata atavala mwinjiro woyera atakhala ku mbali ya kumanja, ndipo iwo anachita mantha.</para>
  <para style="p">
    <verse number="6" style="v"/>Iye anati, “Musaope. Kodi mukufuna Yesu wa ku Nazareti, amene anapachikidwa? Wauka! Sali muno. Onani malo amene anamugonekapo. <verse number="7" style="v"/>Koma pitani, kawuzeni ophunzira ake ndi Petro kuti, ‘Iye watsogola kupita ku Galileya. Kumeneko mukamuona Iye monga momwe anakuwuzirani.’ ”</para>
  <para style="p">
    <verse number="8" style="v"/>Akunjenjemera ndi kudabwa, amayiwo anatuluka ndipo anathawa ku mandako. Sananene china chilichonse kwa aliyense, chifukwa anachita mantha.</para>
  <para style="s4">[Mipukutu yoyambirira ndi maumboni akale mulibe vesi 9 mpaka 20.]</para>
  <para style="s1">Yesu Aonekera kwa Mariya Magadalena</para>
  <para style="p">
    <verse number="9" style="v"/>Yesu atauka kwa akufa mmawa pa tsiku loyamba la Sabata, anayamba kuonekera kwa Mariya Magadalena, amene anatulutsa mwa iye ziwanda zisanu ndi ziwiri. <verse number="10" style="v"/>Iye anapita ndi kukawawuza amene anali ndi Yesu, amene ankakhuza maliro ndi kulira. <verse number="11" style="v"/>Atamva kuti Yesu ali moyo ndikuti amuona, iwo sanakhulupirire.</para>
  <para style="s1">Yesu Aonekera kwa Ophunzira Awiri</para>
  <para style="p">
    <verse number="12" style="v"/>Zitatha izi Yesu anaonekera mʼmaonekedwe ena kwa awiri a iwo amene anali ku dera la ku mudzi. <verse number="13" style="v"/>Iwo anabwerera ndi kudzawawuza enawo; koma iwo sanakhulupirirebe.</para>
  <para style="s1">Yesu Ayankhula kwa Ophunzira Khumi ndi Mmodzi</para>
  <para style="p">
    <verse number="14" style="v"/>Pambuyo pake Yesu anaonekera kwa khumi ndi mmodziwo pamene ankadya; anawadzudzula chifukwa chopanda chikhulupiriro ndi kukanitsitsa kwawo kuti akhulupirire amene anamuona Iye atauka.</para>
  <para style="p">
    <verse number="15" style="v"/>Anati kwa iwo, <char style="wj">“Pitani mʼdziko lonse lapansi ndipo mukalalikire Uthenga Wabwino kwa zolengedwa zonse.</char> <verse number="16" style="v"/><char style="wj">Aliyense amene akakhulupirire nabatizidwa adzapulumuka, koma amene sakakhulupirira adzalangidwa.</char> <verse number="17" style="v"/><char style="wj">Tsono zizindikiro izi zidzawatsata amene adzakhulupirira: Mʼdzina langa adzatulutsa ziwanda; adzayankhula malilime atsopano;</char> <verse number="18" style="v"/><char style="wj">adzanyamula njoka ndi manja awo; ndipo pamene adzamwa mankhwala akupha, sadzawapweteka nʼpangʼonongʼono pomwe; adzasanjika manja awo pa anthu odwala ndipo odwalawo adzachira.”</char></para>
  <para style="s1">Yesu Apita Kumwamba</para>
  <para style="p">
    <verse number="19" style="v"/>Ambuye Yesu atatha kuyankhulana nawo, anatengedwa kupita kumwamba ndipo anakhala kudzanja lamanja la Mulungu. <verse number="20" style="v"/>Pamenepo ophunzira aja anapita ndi kukalalikira ponseponse, ndipo Ambuye anagwira nawo ntchito pamodzi, ndipo anatsimikizira mawuwo ndi zizindikiro zimene ankachita.</para>
</usx>
