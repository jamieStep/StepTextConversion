<?xml version="1.0" encoding="UTF-8"?>
<usx version="2.6">
  <book code="1TH" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">1 ATESALONIKA</para>
  <para style="toc1">Kalata Yoyamba ya Paulo Yolembera Atesalonika</para>
  <para style="toc2">1 Atesalonika</para>
  <para style="toc3">1 Ate</para>
  <para style="mt2">KALATA YOYAMBA YA PAULO YOLEMBERA</para>
  <para style="mt1">ATESALONIKA</para>
  <chapter number="1" style="c"/>
  <para style="p">
    <verse number="1" style="v"/>Paulo, Silivano ndi Timoteyo.</para>
  <para style="p">Tikulembera mpingo wa ku Tesalonika, umene uli mwa Mulungu Atate ndi Ambuye Yesu Khristu.</para>
  <para style="p">Chisomo ndi mtendere kwa inu.</para>
  <para style="s1">Kuyamikira Chikhulupiriro cha Atesalonika</para>
  <para style="p">
    <verse number="2" style="v"/>Ife timayamika Mulungu nthawi zonse chifukwa cha inu. Timakutchulani mʼmapemphero athu. <verse number="3" style="v"/>Nthawi zonse timakumbukira ntchito yanu yachikhulupiriro, yachikondi ndi kupirira kwanu kwa chiyembekezo mwa Ambuye athu Yesu Khristu, pamaso pa Mulungu wathu ndi Atate.</para>
  <para style="p">
    <verse number="4" style="v"/>Abale okondedwa ndi Mulungu, tikudziwa kuti Mulungu anakusankhani, <verse number="5" style="v"/>chifukwa uthenga wathu wabwino sunafike kwa inu ndi mawu okha, koma ndi mphamvu za Mzimu Woyera ndi chitsimikizo chachikulu. Mukudziwa mmene tinkakhalira pakati panu kuti tikuthandizeni. <verse number="6" style="v"/>Inu mwakhala otitsatira athu ndi a Ambuye; ngakhale kuti panali masautso akulu, munalandira uthenga mwachimwemwe chochokera kwa Mzimu Woyera. <verse number="7" style="v"/>Ndipo potero munakhala chitsanzo kwa abale onse a ku Makedoniya ndi Akaya. <verse number="8" style="v"/>Kuchokera kwa inu, uthenga wa Ambuye unamveka ku Makedoniya ndi ku Akaya ndipo mbiri ya chikhulupiriro chanu mwa Mulungu yamveka ponseponse. Choncho sikofunikanso kuti tinene kanthu, <verse number="9" style="v"/>pakuti iwo amafotokoza za momwe munatilandirira. Iwo amatiwuza za momwe munatembenukira kwa Mulungu kusiya mafano ndi kutumikira Mulungu wamoyo ndi woona. <verse number="10" style="v"/>Ndipo mukudikira Mwana wake kuchokera kumwamba, Yesu, amene Mulungu anamuukitsa kwa akufa. Iyeyo amatipulumutsa ku mkwiyo umene ukubwera.</para>
  <chapter number="2" style="c"/>
  <para style="s1">Utumiki wa Paulo ku Atesalonika</para>
  <para style="p">
    <verse number="1" style="v"/>Abale, mukudziwa kuti kudzacheza kwathu kwa inu sikunali kosapindulitsa. <verse number="2" style="v"/>Monga mukudziwa, ife nʼkuti titazunzika ndi kunyozedwa ku Filipi. Koma mothandizidwa ndi Mulungu wathu, tinalimba mtima mpaka kukulalikirani uthenga wake wabwino ngakhale ambiri ankatsutsana nafe. <verse number="3" style="v"/>Pakuti kulalikira kumene tikuchita, sitikuchita ndi maganizo olakwika kapena zolinga zoyipa, kapenanso kufuna kukunamizani. <verse number="4" style="v"/>Koma timayankhula monga anthu ovomerezeka ndi Mulungu ndi osungitsidwa Uthenga Wabwino. Ife sitikufuna kukondweretsa anthu koma Mulungu, amene amasanthula mitima yathu. <verse number="5" style="v"/>Monga mukudziwa kuti sitinagwiritse ntchito mawu oshashalika kapena mtima wofuna phindu, Mulungu ndiye mboni yathu. <verse number="6" style="v"/>Ife sitinafune kutamidwa ndi anthu, kapena ndi inu, kapena wina aliyense mwa inu. <verse number="7" style="v"/>Ngati atumwi a Khristu tikanatha kukhala cholemetsa kwa inu, mʼmalo mwake tinali ngati ana aangʼono pakati panu.</para>
  <para style="p">Monga mmene amayi amasamalira ana awo angʼono, <verse number="8" style="v"/>moteronso tinakusamalirani. Chifukwa tinakukondani kwambiri, tinali okondwa kugawana nanu osati Uthenga Wabwino wa Mulungu wokha, komanso miyoyo yathu. <verse number="9" style="v"/>Abale, pakuti mukumbukira kugwira ntchito kwathu kwambiri ndi kuvutika; ife tinagwira ntchito usana ndi usiku ndi cholinga chakuti tisakhale cholemetsa, kwa aliyense pamene ife tinkalalikira Uthenga Wabwino wa Mulungu kwa inu.</para>
  <para style="p">
    <verse number="10" style="v"/>Inu ndinu mboni, ndiponso Mulungu, kuti tinali oyera mtima, olungama ndi wopanda chifukwa pakati panu amene munakhulupirira. <verse number="11" style="v"/>Monga mudziwa kuti ife tinkasamala aliyense wa inu monga abambo amasamalira ana ake, <verse number="12" style="v"/>kulimbikitsa, kutonthoza ndi kukupemphani kuti mukhale moyo oyenera Mulungu amene anakuyitanani kuti mulowe mu ufumu wake ndi ulemerero.</para>
  <para style="p">
    <verse number="13" style="v"/>Ndipo ifenso tikuyamika Mulungu kosalekeza chifukwa mutalandira Mawu a Mulungu, amene munawamva kuchokera kwa ife, munawalandira osati ngati mawu a anthu, koma monga momwe alili, Mawu a Mulungu, amene akugwira ntchito mwa inu amene mukhulupirira. <verse number="14" style="v"/>Pakuti inu abale, munakhala otsanzira mipingo ya Mulungu ya ku Yudeya, imene ili mwa Khristu Yesu. Munasautsidwa kuchokera kwa anthu a mtundu wanu, zinthu zomwezo zimene mipingo imeneyi inasautsidwa ndi Ayuda, <verse number="15" style="v"/>amene anapha Ambuye Yesu ndi aneneri ndipo anatithamangitsanso ife. Iwo sakondweretsa Mulungu ndipo amadana ndi anthu onse <verse number="16" style="v"/>ndikutiretsa ife kuti tisayankhule ndi a mitundu ina kuti angapulumuke. Motero iwo amadziwunjikira okha machimo awo. Mkwiyo wa Mulungu wa afikira tsopano.</para>
  <para style="s1">Paulo Afunitsitsa Kuonanso Atesalonika</para>
  <para style="p">
    <verse number="17" style="v"/>Koma abale, titasiyana kwa nthawi pangʼono (mʼthupi osati mʼmaganizo), tinayesetsa koposa kuti tikuoneni. <verse number="18" style="v"/>Pakuti ife tinafuna kubweranso kwa inu, makamaka ine Paulo, ndinayesa kangapo koma Satana anatiletsa. <verse number="19" style="v"/>Nanga chiyembekezo chathu, chimwemwe chathu kapena chaufumu chimene ife tidzanyadira pamaso pa Ambuye athu Yesu Khristu pamene abwere ndi chiyani? Kodi si inu? <verse number="20" style="v"/>Indedi, inu ndinu ulemerero wathu ndi chimwemwe.</para>
  <chapter number="3" style="c"/>
  <para style="p">
    <verse number="1" style="v"/>Nʼchifukwa chake pamene sitinathenso kupirira, tinaganiza kuti kunali bwino kuti atisiye tokha ku Atene. <verse number="2" style="v"/>Tinatuma Timoteyo, mʼbale wathu ndi mnzathu wogwira naye ntchito ya Mulungu yofalitsa Uthenga Wabwino wa Khristu, kuti adzakulimbitseni mitima ndi kukukhazikitsani mʼchikhulupiriro chanu, <verse number="3" style="v"/>ndi cholinga chakuti wina asasunthike ndi mavutowa. Inu mukudziwa bwino lomwe kuti ndife oyenera kukumana ndi zimenezi. <verse number="4" style="v"/>Kunena zoona, pamene tinali nanu, tinkakuwuzani kuti tidzayenera kuzunzidwa. Ndipo monga mukudziwa bwino, zimenezi zinachitikadi. <verse number="5" style="v"/>Nʼchifukwa chake, pamene sindikanathanso kupirira, ndinatuma Timoteyo kuti adzaone mmene chikhulupiriro chanu chilili. Ndinkaopa kuti mwina wonyengayo, wakunyengani mʼnjira ina yake ndi kuti ntchito zathu zasanduka zosapindula.</para>
  <para style="s1">Nkhani Yolimbikitsa Kuchokera kwa Timoteyo</para>
  <para style="p">
    <verse number="6" style="v"/>Koma tsopano Timoteyo wabwera kuchokera kwanuko ndipo watibweretsera nkhani yabwino ya chikhulupiriro chanu ndi chikondi chanu. Iye watiwuzanso kuti masiku onse mumatikumbukira mokondwa, ndipo kuti mumafunitsitsa kutionanso, monga momwe ifenso timalakalakira kukuonani inuyo. <verse number="7" style="v"/>Motero abale, mʼmasautso ndi mʼmazunzo athu onse, chikhulupiriro chanu chatilimbikitsa. <verse number="8" style="v"/>Ife tsopano tili moyodi, pakuti mukuyima molimbika mwa Ambuye. <verse number="9" style="v"/>Tingathe bwanji kuyamika Mulungu mokwanira poona chimwemwe chonse chimene tili nacho pamaso pa Mulungu wathu chifukwa cha inu? <verse number="10" style="v"/>Usana ndi usiku timapemphera ndi mtima wonse kuti tionanenso nanu, ndi kukwaniritsa zimene zikusowa pa chikhulupiriro chanu.</para>
  <para style="p">
    <verse number="11" style="v"/>Tikupempha kuti Mulungu ndi Atate athu mwini, ndi Ambuye athu Yesu, atikonzere njira yabwino kuti tidzafike kwanuko. <verse number="12" style="v"/>Ambuye achulukitse chikondi chanu ndi kuti chisefukire kwa wina ndi mnzake ndiponso kwa wina aliyense, monga momwe chikondi chathu chichitira kwa inu. <verse number="13" style="v"/>Iye alimbikitse mitima yanu kuti mukhale opanda cholakwa ndi oyera mtima pamaso pa Mulungu ndi Atate athu pamene Ambuye athu Yesu akubwera ndi oyera ake onse.</para>
  <chapter number="4" style="c"/>
  <para style="s1">Moyo Wokondweretsa Mulungu</para>
  <para style="p">
    <verse number="1" style="v"/>Potsiriza, abale, tinakulangizani kale momwe mukuyenera kukhalira kuti mukondweretse Mulungu, monga momwe mukukhaliramo. Tsopano tikukupemphani ndi kukulimbikitsani mwa Ambuye Yesu kuti muchite zimenezi koposa kale. <verse number="2" style="v"/>Inu mukudziwa malangizo amene tinakupatsani mwa ulamuliro wa Ambuye Yesu.</para>
  <para style="p">
    <verse number="3" style="v"/>Ndi chifuniro cha Mulungu kuti muyeretsedwe: kuti mupewe dama; <verse number="4" style="v"/>aliyense wa inu aphunzire kulamulira thupi lake mʼnjira yoyera ndi yaulemu, <verse number="5" style="v"/>osati yotsata chilakolako chonyansa monga amachitira akunja, amene sadziwa Mulungu. <verse number="6" style="v"/>Pa zimenezi munthu asachimwire mʼbale wake kapena kumuonerera. Ambuye adzalanga anthu onse amene amachita machimo amenewa, monga tinakuwuzani kale ndi kukuchenjezani. <verse number="7" style="v"/>Pakuti Mulungu sanatiyitane kuti tizichita zonyansa, koma kuti tikhale oyera mtima. <verse number="8" style="v"/>Choncho, aliyense amene akukana malangizo awa sakukana munthu koma Mulungu, Mulungu weniweniyo amene amakupatsani Mzimu Woyera.</para>
  <para style="p">
    <verse number="9" style="v"/>Tsono kunena za kukondana wina ndi mnzake, nʼkosafunikira kuti tikulembereni, popeza ndi Mulungu amene anakuphunzitsani za kukondana wina ndi mnzake. <verse number="10" style="v"/>Ndipo kunena zoona, mumakonda abale onse a mʼbanja la Mulungu a ku Makedoniya. Komabe, abale tikukulimbikitsani kuti muzichita zimenezi koposa kale.</para>
  <para style="p">
    <verse number="11" style="v"/>Yesetsani kuti mukhale moyo wofatsa. Aliyense asamale ntchito yakeyake ndi kugwira ntchito ndi manja ake. <verse number="12" style="v"/>Mukatero akunja adzalemekeza makhalidwe anu a tsiku ndi tsiku, ndi kuti inuyo mukhale osadalira wina aliyense.</para>
  <para style="s1">Kubweranso kwa Ambuye</para>
  <para style="p">
    <verse number="13" style="v"/>Abale, ife sitikufuna mukhale osadziwa za amene akugona, kapena kumva chisoni ngati anthu ena opanda chiyembekezo. <verse number="14" style="v"/>Ife timakhulupirira kuti Yesu anamwalira naukanso. Moteronso timakhulupirira kuti amene anamwalira ali mwa Yesu, Mulungu adzawaukitsa nʼkubwera nawo pamodzi ndi Yesuyo. <verse number="15" style="v"/>Molingana ndi mawu a Ambuye mwini, tikukuwuzani kuti, ife amene tikanali ndi moyo, otsala mpaka kubwera kwa Ambuye, sitidzawasiya kumbuyo amene anagona kale. <verse number="16" style="v"/>Pakuti Ambuye mwini adzatsika kuchokera kumwamba, ndi mfuwu waulamuliro, ndi liwu la mngelo wamkulu, ndi kulira kwa lipenga la Mulungu, ndipo akufa amene ali mwa Yesu adzauka poyamba. <verse number="17" style="v"/>Kenaka, ife amene tili ndi moyo, otsalafe, tidzakwatulidwa pamodzi ndi iwo mʼmitambo kukakumana ndi Ambuye mlengalenga. Tsono ife tidzakhala ndi Ambuye mpaka muyaya. <verse number="18" style="v"/>Nʼchifukwa chake tsono muzilimbikitsana ndi mawu amenewa.</para>
  <chapter number="5" style="c"/>
  <para style="s1">Tsiku la Ambuye</para>
  <para style="p">
    <verse number="1" style="v"/>Tsono abale, za nthawi ndi nyengo yake nʼkosafunikira kuti tikulembereni, <verse number="2" style="v"/>chifukwa mukudziwa bwino lomwe kuti tsiku la Ambuye lidzafika ngati mbala usiku. <verse number="3" style="v"/>Pamene anthu akunena kuti, “Mtendere ndi chitetezo,” chiwonongeko chidzafika pa iwo mwadzidzidzi, monga zowawa za amayi pobereka, ndipo sadzathawa.</para>
  <para style="p">
    <verse number="4" style="v"/>Koma inu abale, simuli mu mdima kuti tsiku limeneli lidzakudzidzimutseni ngati mbala. <verse number="5" style="v"/>Nonse ndinu ana a kuwunika ndi ana a usana. Sindife anthu a usiku kapena mdima. <verse number="6" style="v"/>Chomwecho tsono, tisafanane ndi ena amene akugona koma tikhale maso ndi odzisunga. <verse number="7" style="v"/>Pakuti amene akugona, amagona usiku, ndi amene amaledzera, amaledzera usiku. <verse number="8" style="v"/>Koma popeza ndife a usana, tikhale odzisunga, titavala chikhulupiriro ndi chikondi ngati chovala pachifuwa, ndi chiyembekezo cha chipulumutso ngati chipewa. <verse number="9" style="v"/>Pakuti Mulungu sanatisankhe kuti tikavutike ndi mkwiyo koma kuti tilandire chipulumutso kudzera mwa Ambuye athu Yesu Khristu. <verse number="10" style="v"/>Iye anatifera ndi cholinga chakuti, kaya tili ndi moyo kapena tagona, tikhale naye pamodzi. <verse number="11" style="v"/>Choncho limbikitsanani wina ndi mnzake ndi kuthandizana kukula mu mzimu, monga momwe mukuchitira.</para>
  <para style="s1">Malangizo Otsiriza</para>
  <para style="p">
    <verse number="12" style="v"/>Tsopano tikukupemphani abale kuti muziwalemekeza amene akugwira ntchito pakati panu, amene amakuyangʼanirani mwa Ambuye ndi amene amakulimbikitsani. <verse number="13" style="v"/>Muziwachitira ulemu kwambiri mwachikondi chifukwa cha ntchito yawo. Mukhale pa mtendere wina ndi mnzake. <verse number="14" style="v"/>Ndipo tikukupemphani abale, muwachenjeze amene akungokhala osagwira ntchito, alimbikitseni amanyazi, thandizani ofowoka ndipo muzilezera mtima aliyense. <verse number="15" style="v"/>Onetsetsani kuti wina asabwezere choyipa kwa omuchitira choyipa koma nthawi zonse yesetsani kukhala okoma mtima kwa wina ndi mnzake; ndiponso ndi kwa anthu ena onse.</para>
  <para style="p">
    <verse number="16" style="v"/>Kondwerani nthawi zonse. <verse number="17" style="v"/>Pempherani kosalekeza. <verse number="18" style="v"/>Yamikani mu zonse, pakuti ichi ndi chifuniro cha Mulungu kwa inu mwa Khristu Yesu.</para>
  <para style="p">
    <verse number="19" style="v"/>Musazimitse moto wa Mzimu Woyera. <verse number="20" style="v"/>Musanyoze mawu a uneneri. <verse number="21" style="v"/>Yesani zinthu zonse. Gwiritsitsani chimene ndi chabwino. <verse number="22" style="v"/>Mupewe choyipa cha mtundu wina uliwonse.</para>
  <para style="p">
    <verse number="23" style="v"/>Mulungu mwini, Mulungu wamtendere, akuyeretseni kotheratu. Mzimu wanu wonse, moyo ndi thupi zisungidwe zopanda cholakwa mpaka kubwera kwa Ambuye athu Yesu Khristu. <verse number="24" style="v"/>Amene anakuyitanani ndi wokhulupirika ndipo Iye adzachita zimenezi.</para>
  <para style="p">
    <verse number="25" style="v"/>Abale, mutipempherere. <verse number="26" style="v"/>Perekani moni wachikondi kwa onse. <verse number="27" style="v"/>Pamaso pa Ambuye ndikulamula kuti kalatayi iwerengedwe kwa abale onse.</para>
  <para style="p">
    <verse number="28" style="v"/>Chisomo cha Ambuye athu Yesu Khristu chikhale nanu.</para>
</usx>
