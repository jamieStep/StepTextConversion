<?xml version="1.0" encoding="UTF-8"?>
<usx version="2.6">
  <book code="ACT" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">MACHITIDWE A ATUMWI</para>
  <para style="toc1">Machitidwe a Atumwi</para>
  <para style="toc2">Machitidwe a Atumwi</para>
  <para style="toc3">Mach</para>
  <para style="mt1">MACHITIDWE A ATUMWI</para>
  <chapter number="1" style="c"/>
  <para style="s1">Lonjezo la Mzimu Woyera</para>
  <para style="p">
    <verse number="1" style="v"/>Mʼbuku langa loyamba, ndinakulembera iwe Teofilo zonse zimene Yesu anayamba kuchita ndi kuphunzitsa, <verse number="2" style="v"/>mpaka tsiku limene anatengedwa kupita kumwamba, mwamphamvu ya Mzimu Woyera, atawalangiza atumwi amene anawasankha. <verse number="3" style="v"/>Zitatha zowawa zake Yesu anadzionetsa kwa ophunzira ake, ndi kuonetsanso maumboni ambiri kuti anali wamoyo. Iye anadzionetsera kwa iwo ndi kuwaphunzitsa za ufumu wa Mulungu pa masiku makumi anayi. <verse number="4" style="v"/>Nthawi ina atasonkhana nawo pamodzi, Yesu analamulira ophunzira ake kuti, <char style="wj">“Musachoke mu Yerusalemu, koma mudikire mphatso imene Atate anga analonjeza yomwe ndinakuwuzani.</char> <verse number="5" style="v"/><char style="wj">Pakuti Yohane anakubatizani ndi madzi, koma posachedwapa inu mudzabatizidwa ndi Mzimu Woyera.”</char></para>
  <para style="s1">Yesu Akwera Kumwamba</para>
  <para style="p">
    <verse number="6" style="v"/>Atumwi atasonkhana pamodzi, iwo anamufunsa Iye kuti, “Ambuye, kodi nthawi ino mubwezeretsa ufumu kwa Israeli?”</para>
  <para style="p">
    <verse number="7" style="v"/>Yesu anawawuza kuti, <char style="wj">“Sikofunika kuti mudziwe za nthawi kapena masiku amene Atate ayika mwa ulamuliro wawo.</char> <verse number="8" style="v"/><char style="wj">Koma mudzalandira mphamvu Mzimu Woyera akadzafika pa inu; ndipo mudzakhala mboni zanga mu Yerusalemu, ku Yudeya konse ndi ku Samariya, mpaka ku malekezero a dziko lapansi.”</char></para>
  <para style="p">
    <verse number="9" style="v"/>Atatha kuyankhula zimenezi, Yesu anatengedwa kupita kumwamba ophunzira ake akuona, ndipo anabisika mʼmitambo.</para>
  <para style="p">
    <verse number="10" style="v"/>Yesu akukwera kumwamba, ophunzira ake anayangʼanitsitsa ndi chidwi mʼmitambo. Mwadzidzidzi anaona anthu awiri ovala zoyera atayimirira pambali pawo. <verse number="11" style="v"/>Iwo anati, “Inu, anthu a ku Galileya, chifukwa chiyani mukuyima ndi kumayangʼana mʼmitambo? Yesu amene wachotsedwa pakati panu ndi kupita kumwamba, adzabweranso mʼnjira yomweyi mwamuona akupita kumwamba.”</para>
  <para style="s1">Matiyasi Alowa Mʼmalo mwa Yudasi Isikarioti</para>
  <para style="p">
    <verse number="12" style="v"/>Pamenepo atumwi anabwerera ku Yerusalemu kuchokera ku phiri la Olivi, mtunda wosakwana kilomita kuchokera mu mzindamo. <verse number="13" style="v"/>Atafika mu mzindamo, analowa mʼchipinda chammwamba kumene amakhala. Amene analipo anali awa: Petro, Yohane, Yakobo ndi Andreya; Filipo ndi Tomasi, Bartumeyu ndi Mateyu; Yakobo mwana wa Alifeyo ndi Simoni Zelote ndi Yuda mwana wa Yakobo. <verse number="14" style="v"/>Onsewa ndi mtima umodzi anapitiriza kupemphera pamodzi ndi amayi, ndi Mariya amayi ake a Yesu, ndiponso abale ake a Yesu.</para>
  <para style="p">
    <verse number="15" style="v"/>Pa nthawi imeneyo Petro anayimirira pakati pa okhulupirira (gulu la anthu pafupifupi 120). <verse number="16" style="v"/>Iye anati, “Abale anga, Malemba anayenera kukwaniritsidwa omwe Mzimu Woyera anayankhula kalekale kudzera mwa Davide za Yudasi, amene anatsogolera amene anamugwira Yesu. <verse number="17" style="v"/>Iye anali mmodzi wa gulu lathu ndipo anatumikira pamodzi ndi ife.”</para>
  <para style="p">
    <verse number="18" style="v"/>(Yudasi anagula munda ndi ndalama zimene anazipeza pochita zoyipa zija; kumeneko, iye anagwa chamutu, naphulika pakati ndipo matumbo ake wonse anakhuthuka. <verse number="19" style="v"/>Aliyense mu Yerusalemu anamva zimenezi, kotero anatcha mundawo mʼchiyankhulo chawo kuti Akeledama, kutanthauza, Munda wa Magazi).</para>
  <para style="p">
    <verse number="20" style="v"/>Petro anati, “Pakuti kwalembedwa mʼbuku la Masalimo kuti,</para>
  <para style="q1">“Nyumba yake isanduke bwinja,</para>
  <para style="q2">ndipo pasakhale wogonamo.</para>
  <para style="m">Ndiponso,</para>
  <para style="q1">“Wina atenge ntchito yake yautsogoleri.</para>
  <para style="m">
    <verse number="21" style="v"/>Chifukwa chake ndi kofunika kusankha mmodzi wa anthu amene akhala nafe nthawi yonse imene Ambuye Yesu ankayenda nafe, <verse number="22" style="v"/>kuyambira pa nthawi ya ubatizo wa Yohane mpaka nthawi imene Yesu anatengedwa pakati pathu. Pakuti mmodzi wa anthu awa ayenera kukhala mboni pamodzi ndi ife zakuuka kwake.”</para>
  <para style="p">
    <verse number="23" style="v"/>Pamenepo anasankha anthu awiri, Yosefe wotchedwa Barsaba (wodziwikanso kuti Yusto) ndi Matiyasi. <verse number="24" style="v"/>Kenaka iwo anapemphera nati, “Ambuye mukudziwa mtima wa aliyense. Tionetseni amene mwamusankha mwa awiri awa <verse number="25" style="v"/>kuti atenge ntchito iyi ya utumwi, imene Yudasi anasiya napita kumalo womuyenera.” <verse number="26" style="v"/>Tsono anachita maere, ndipo maerewo anagwera Matiyasi. Tsono iye anawonjezedwa pa gulu la atumwi khumi ndi mmodziwo.</para>
  <chapter number="2" style="c"/>
  <para style="s1">Kubwera kwa Mzimu Woyera</para>
  <para style="p">
    <verse number="1" style="v"/>Litafika tsiku la chikondwerero cha Pentekosite, onse anali pamodzi. <verse number="2" style="v"/>Mwadzidzidzi kunamveka mkokomo kuchokera kumwamba ngati wa mphepo yamphamvu, ndipo inadzaza nyumba yonse imene amakhala. <verse number="3" style="v"/>Iwo anaona zinthu zokhala ngati malilime amoto ogawikana ndipo anakhala pa aliyense wa iwo. <verse number="4" style="v"/>Ndipo onse anadzazidwa ndi Mzimu Woyera, nayamba kuyankhula mu ziyankhulo zina, monga Mzimu Woyerayo anawayankhulitsa.</para>
  <para style="p">
    <verse number="5" style="v"/>Ayuda woopa Mulungu ochokera ku mayiko onse a dziko lapansi ankakhala mu Yerusalemu nthawi imeneyi. <verse number="6" style="v"/>Utamveka mkokomo uja, gulu la anthu linasonkhana. Anthuwo anadabwa chifukwa aliyense anawamva atumwiwo akuyankhula ziyankhulo zosiyanasiyana. <verse number="7" style="v"/>Mothedwa nzeru anafunsana kuti, “Kodi anthu onse amene akuyankhulawa si Agalileya? <verse number="8" style="v"/>Nanga bwanji aliyense wa ife akuwamva iwo mu chinenero cha kwawo? <verse number="9" style="v"/>Apanti, Amedi ndi Aelami; okhala ku Mesopotamiya, ku Yudeya ndi ku Kapadokiya, ku Ponto ndi ku Asiya, <verse number="10" style="v"/>ku Frugiya ndi Pamfiliya, ku Igupto ndi ku madera a ku Libiya kufupi ndi ku Kurene; alendo ochokera ku Roma, <verse number="11" style="v"/>Ayuda ndi otsatira chipembedzo cha Chiyuda onse pamodzi; Akrete ndi Aarabu, ife tonse tikuwamva akuyankhula za ntchito zodabwitsa za Mulungu mu ziyankhulo zathu.” <verse number="12" style="v"/>Modabwa ndi mothedwa nzeru anafunsana wina ndi mnzake kuti, “Zimenezi zikutanthauzanji?”</para>
  <para style="p">
    <verse number="13" style="v"/>Koma ena anawaseka nati, “Aledzera vinyo watsopano.”</para>
  <para style="s1">Uthenga wa Petro</para>
  <para style="p">
    <verse number="14" style="v"/>Koma Petro anayimirira pamodzi ndi atumwi khumi ndi mmodziwo ndipo anakweza mawu ake nayankhula kwa gulu la anthu nati: “Ayuda anzanga, ndi nonse amene muli mu Yerusalemu, mvetsetsani izi ndipo tcherani khutu ku zimene ndikunena. <verse number="15" style="v"/>Kunena zoona, anthu awa sanaledzere ayi, monga momwe mukuganizira, pakuti ino ndi 9 koloko mmawa! <verse number="16" style="v"/>Koma izi ndi zimene ananena Mneneri Yoweli kuti:</para>
  <para style="q1">
    <verse number="17" style="v"/>“ ‘Mulungu akuti, mʼmasiku otsiriza</para>
  <para style="q2">ndidzakhuthulira Mzimu wanga pa anthu onse.</para>
  <para style="q1">Ana anu aamuna ndi aakazi adzanenera,</para>
  <para style="q2">anyamata anu adzaona masomphenya,</para>
  <para style="q2">nkhalamba zanu zidzalota maloto.</para>
  <para style="q1">
    <verse number="18" style="v"/>Ngakhalenso pa antchito anga aamuna ndi aakazi,</para>
  <para style="q2">ndidzakhuthulira Mzimu wanga masiku amenewo,</para>
  <para style="q2">ndipo iwo adzanenera.</para>
  <para style="q1">
    <verse number="19" style="v"/>Ndipo ndidzaonetsa zodabwitsa mlengalenga</para>
  <para style="q2">ndi zizindikiro pa dziko lapansi pano,</para>
  <para style="q2">ndizo magazi, moto ndi utsi watolotolo.</para>
  <para style="q1">
    <verse number="20" style="v"/>Dzuwa lidzadetsedwa</para>
  <para style="q2">ndipo mwezi udzaoneka ngati magazi</para>
  <para style="q2">lisanafike tsiku lalikulu ndi laulemerero la Ambuye.</para>
  <para style="q1">
    <verse number="21" style="v"/>Ndipo aliyense amene adzayitana</para>
  <para style="q2">pa dzina la Ambuye adzapulumuka.’</para>
  <para style="p">
    <verse number="22" style="v"/>“Inu Aisraeli mverani mawu awa; Yesu wa ku Nazareti anali munthu amene anaperekedwa kwa inu ndi Mulungu. Ndipo Mulungu anakutsimikizirani zimenezi ndi zamphamvu, zodabwitsa ndi zizindikiro zimene anachita mwa Iye pakati panu, monga inu mukudziwa. <verse number="23" style="v"/>Yesu ameneyu anaperekedwa kwa inu mwa kufuna ndi kudziwiratu kwa Mulungu; ndipo inu mothandizidwa ndi anthu oyipa, munamupha Iye pomupachika pa mtanda. <verse number="24" style="v"/>Koma Mulungu anamuukitsa kwa akufa, kumumasula Iye ku zowawa za imfa, chifukwa kunali kosatheka kuti agwiridwe ndi imfa. <verse number="25" style="v"/>Pakuti Davide ananena za Iye kuti,</para>
  <para style="q1">“ ‘Ndinaona Ambuye pamaso panga nthawi zonse.</para>
  <para style="q2">Chifukwa Iye ali kudzanja langa lamanja,</para>
  <para style="q2">Ine sindidzagwedezeka.</para>
  <para style="q1">
    <verse number="26" style="v"/>Chifukwa chake mtima wanga ndi wokondwa ndipo lilime langa likukondwera;</para>
  <para style="q2">thupi langanso lidzakhala ndi chiyembekezo.</para>
  <para style="q1">
    <verse number="27" style="v"/>Chifukwa simudzasiya moyo wanga kumalo a anthu akufa, ku manda,</para>
  <para style="q2">kapena kulekerera Woyerayo kuti awole.</para>
  <para style="q1">
    <verse number="28" style="v"/>Inu munandidziwitsa ine njira zamoyo;</para>
  <para style="q2">Inu mudzandidzaza ndi chimwemwe pamaso panu.’</para>
  <para style="p">
    <verse number="29" style="v"/>“Abale, ine ndikuwuzani motsimikiza kuti kholo lathu Davide anamwalira ndipo anayikidwa mʼmanda, ndipo manda ake alipo lero lino. <verse number="30" style="v"/>Koma iye anali mneneri ndipo anadziwa kuti Mulungu analonjeza ndi lumbiro kuti adzayika mmodzi wa zidzukulu zake pa mpando waufumu. <verse number="31" style="v"/>Davide ataoneratu zimene zinali mʼtsogolo anayankhula za kuuka kwa Khristu, kuti Iye sanasiyidwe mʼmanda, ndipo thupi lake silinawole. <verse number="32" style="v"/>Mulungu wamuukitsa Yesu ameneyu, ndipo ife ndife mboni za zimenezi. <verse number="33" style="v"/>Khristu anakwezedwa kukhala kudzanja lamanja la Mulungu, nalandira Mzimu Woyera amene Atate anamulonjeza, ndipo watipatsa ife zimene mukuona ndi kumvazi. <verse number="34" style="v"/>Pakuti si Davide anakwera kumwamba koma iye akuti,</para>
  <para style="q1">“ ‘Ambuye anawuza Ambuye anga kuti:</para>
  <para style="q2">Khala kudzanja langa lamanja</para>
  <para style="q1">
    <verse number="35" style="v"/>mpaka nditasandutsa adani ako</para>
  <para style="q2">kukhala chopondapo mapazi ako.’</para>
  <para style="p">
    <verse number="36" style="v"/>“Nʼchifukwa chake, Aisraeli onse adziwe ndithu kuti, Yesu amene inu munamupachika, Mulungu wamuyika kukhala Ambuye ndiponso Mpulumutsi.”</para>
  <para style="p">
    <verse number="37" style="v"/>Anthu atamva zimenezi, anatsutsika kwambiri mu mtima ndipo anati kwa Petro ndi atumwi enawo, “Abale, kodi ife tichite chiyani?”</para>
  <para style="p">
    <verse number="38" style="v"/>Petro anawayankha kuti, “Lapani ndipo mubatizidwe aliyense wa inu, mʼdzina la Yesu Khristu kuti machimo anu akhululukidwe. Ndipo mudzalandira mphatso ya Mzimu Woyera. <verse number="39" style="v"/>Pakuti lonjezoli ndi lanu ndi ana anu ndiponso la onse amene ali kutali, ndi iwo onse amene Ambuye Mulungu wathu adzawayitane.”</para>
  <para style="p">
    <verse number="40" style="v"/>Petro anawachenjeza ndi mawu ena ambiri, ndipo anawadandaulira iwo kuti, “Mudzipulumutse ku mʼbado owonongeka uno.” <verse number="41" style="v"/>Iwo amene anawulandira uthenga wake anabatizidwa ndipo tsiku lomwelo miyoyo pafupifupi 3,000 inawonjezedwa ku gulu lawo.</para>
  <para style="s1">Kuyanjana kwa Okhulupirira</para>
  <para style="p">
    <verse number="42" style="v"/>Iwo ankasonkhana pamodzi kuphunzitsidwa ndi atumwi, pachiyanjano, pachakudya ndi popemphera. <verse number="43" style="v"/>Aliyense ankachita mantha chifukwa cha zodabwitsa ndi zizindikiro zambiri zimene atumwi ankachita. <verse number="44" style="v"/>Okhulupirira onse anali pamodzi ndipo aliyense ankapereka zinthu zake kuti zikhale za onse. <verse number="45" style="v"/>Ankagulitsa minda yawo ndi katundu wawo, ndi kugawira kwa aliyense molingana ndi zosowa zake. <verse number="46" style="v"/>Tsiku ndi tsiku ankasonkhana pamodzi pa bwalo la pa Nyumba ya Mulungu. Ankadya pamodzi mʼnyumba zawo mwasangala ndi mtima woona. <verse number="47" style="v"/>Ankayamika Mulungu ndipo anthu onse ankawakomera mtima. Ndipo tsiku ndi tsiku Ambuye ankawonjezera ena pa chiwerengero cha olandira chipulumutso.</para>
  <chapter number="3" style="c"/>
  <para style="s1">Petro Achiritsa Wolumala Miyendo</para>
  <para style="p">
    <verse number="1" style="v"/>Tsiku lina Petro ndi Yohane ankapita ku Nyumba ya Mulungu kukapemphera nthawi ya 3 koloko masana. <verse number="2" style="v"/>Ndipo munthu wolumala chibadwire ankanyamulidwa tsiku ndi tsiku kukayikidwa pa khomo la Nyumbayo lotchedwa Khomo Lokongola kuti azikapempha amene amalowa ku bwalo la Nyumbayo. <verse number="3" style="v"/>Ataona Petro ndi Yohane ali pafupi kulowa anawapempha ndalama. <verse number="4" style="v"/>Iwo anamuyangʼanitsitsa iye. Kenaka Petro anati, “Tiyangʼane!” <verse number="5" style="v"/>Munthuyo anawayangʼanitsitsa kuyembekezera kuti alandira kanthu kuchokera kwa iwo.</para>
  <para style="p">
    <verse number="6" style="v"/>Petro anati kwa iye, “Ine ndilibe siliva kapena golide, koma chimene ndili nacho ndikupatsa. Mʼdzina la Yesu Khristu wa ku Nazareti, yenda.” <verse number="7" style="v"/>Ndipo anamugwira dzanja lamanja, namuthandiza kuti ayimirire ndipo nthawi yomweyo mapazi ake ndi akakolo ake analimba. <verse number="8" style="v"/>Iye analumpha ndi kuyamba kuyenda. Kenaka analowa nawo pamodzi mʼbwalo la Nyumba ya Mulungu, akuyenda ndi kulumpha ndiponso kuyamika Mulungu. <verse number="9" style="v"/>Anthu onse atamuona akuyenda ndiponso kuyamika Mulungu, <verse number="10" style="v"/>anamuzindikira kuti ndi yemwe uja ankakhala pa khomo la Nyumbayo lotchedwa Khomo Lokongola, ndipo anazizwa ndi kudabwa ndi zimene zinamuchitikira.</para>
  <para style="s1">Petro Ayankhula kwa Anthu</para>
  <para style="p">
    <verse number="11" style="v"/>Wopempha uja akuyenda pamodzi ndi Petro ndi Yohane, anthu onse anadabwa ndipo anawathamangira iwo kumalo wotchedwa Khonde la Solomoni. <verse number="12" style="v"/>Petro ataona zimenezi anawawuza kuti, “Inu Aisraeli, chifukwa chiyani mukudabwa ndi zimene zachitikazi? Bwanji mukuyangʼana ife ngati kuti tamuyendetsa munthuyu ndi mphamvu yathu kapena chifukwa cha kupembedza kwathu? <verse number="13" style="v"/>Mulungu wa Abrahamu, Isake ndi Yakobo, Mulungu wa makolo athu, wamulemekeza mtumiki wake Yesu. Amene inu munamukana pamaso pa Pilato ndi kumupereka Iye kuti aphedwe, ngakhale kuti Pilato anafuna kuti amumasule. <verse number="14" style="v"/>Koma inu munamukana Woyera ndi Wolungamayo ndipo munapempha kuti akumasulireni munthu wakupha anthu. <verse number="15" style="v"/>Inu munapha mwini moyo, koma Mulungu anamuukitsa kwa akufa. Ife ndife mboni za zimenezi. <verse number="16" style="v"/>Mwachikhulupiriro mʼdzina la Yesu, munthu uyu amene mukumuona ndi kumudziwa analimbikitsidwa. Mʼdzina la Yesu ndi chikhulupiriro chimene chili mwa iye chamuchiritsa kwathunthu, monga nonse mukuona.</para>
  <para style="p">
    <verse number="17" style="v"/>“Tsopano abale ine ndikudziwa kuti inu munachita zimenezi mosadziwa, monga momwenso anachitira atsogoleri anu. <verse number="18" style="v"/>Koma umu ndi mmene Mulungu anakwaniritsira zimene zinanenedwa kale ndi aneneri onse, kuti Khristu adzamva zowawa. <verse number="19" style="v"/>Chifukwa chake, lapani, bwererani kwa Mulungu, kuti machimo anu afafanizidwe, kuti nthawi ya kutsitsimuka ibwere kuchokera kwa Ambuye, <verse number="20" style="v"/>ndi kuti Iye atumize Yesu Khristu amene anasankhidwa chifukwa cha inu. <verse number="21" style="v"/>Iye ayenera kukhalabe kumwamba mpaka nthawi ya kukonzanso zinthu zonse monga Mulungu analonjeza kale kudzera mwa aneneri ake oyera mtima. <verse number="22" style="v"/>Pakuti Mose anati, ‘Ambuye Mulungu wanu adzakuukitsirani mneneri monga ine kuchokera pakati pa anthu anu; mumvere zonse zimene iye akuwuzeni. <verse number="23" style="v"/>Aliyense amene sadzamvera mawu a mneneriyo, adzayenera kuchotsedwa pakati pa abale ake.’</para>
  <para style="p">
    <verse number="24" style="v"/>“Ndipo aneneri onse ambiri amene anayankhula kuyambira Samueli, ananeneratu za masiku ano. <verse number="25" style="v"/>Inu ndinu ana a aneneri ndiponso ana apangano limene Mulungu anachita ndi makolo anu. Iye anati kwa Abrahamu, ‘Anthu onse a pa dziko lapansi adzadalitsika kudzera mwa zidzukulu zako.’ <verse number="26" style="v"/>Pamene Mulungu anaukitsa mtumiki wake, anamutuma Iye poyamba kwa inu kuti akudalitseni pobweza aliyense wa inu ku zoyipa zake.”</para>
  <chapter number="4" style="c"/>
  <para style="s1">Petro ndi Yohane ku Bwalo la Akulu</para>
  <para style="p">
    <verse number="1" style="v"/>Pamene Petro ndi Yohane amayankhula ndi anthu, kunabwera ansembe, mkulu woyangʼanira Nyumba ya Mulungu ndiponso Asaduki. <verse number="2" style="v"/>Iwo anakhumudwa kwambiri chifukwa atumwiwo amaphunzitsa anthu ndi kumalalikira za kuuka kwa akufa mwa Yesu. <verse number="3" style="v"/>Iwo anagwira Petro ndi Yohane, popeza kunali kutada, anawayika mʼndende mpaka mmawa mwake. <verse number="4" style="v"/>Koma anthu ambiri amene anamva uthenga anakhulupirira, ndipo chiwerengero cha anthu chinakwana 5,000.</para>
  <para style="p">
    <verse number="5" style="v"/>Mmawa mwake olamulira, akulu ndi aphunzitsi a malamulo anasonkhana mu Yerusalemu. <verse number="6" style="v"/>Panali Anasi, Mkulu wa ansembe, Kayafa, Yohane ndi Alekisandro ndi ana a banja la mkulu wa ansembe. <verse number="7" style="v"/>Iwo anayimiritsa Petro ndi Yohane patsogolo pawo nayamba kuwafunsa kuti, “Kodi munachita zimenezi ndi mphamvu yanji kapena mʼdzina la yani?”</para>
  <para style="p">
    <verse number="8" style="v"/>Petro wodzazidwa ndi Mzimu Woyera, anawawuza kuti, “Inu olamulira ndi akulu! <verse number="9" style="v"/>Ngati ife tikufunsidwa lero chifukwa cha ntchito yabwino imene yachitika pa munthu wolumala miyendo ndi mmene iye anachiritsidwira, <verse number="10" style="v"/>tsono dziwani izi inu ndi aliyense mu Israeli: munthuyu akuyima pamaso panu, wochiritsidwa kwathunthu, ndi chifukwa cha dzina la Yesu Khristu wa ku Nazareti amene munamupachika koma Mulungu anamuukitsa kwa akufa. <verse number="11" style="v"/>Iye ndi</para>
  <para style="q1">“ ‘Mwala umene amisiri omanga nyumba anawukana,</para>
  <para style="q2">umenewo wasanduka mwala wa pa ngodya!’</para>
  <para style="m">
    <verse number="12" style="v"/>Chipulumutso sichipezeka mwa wina aliyense; pakuti palibe dzina lina pansi pa thambo limene lapatsidwa kwa anthu limene tiyenera kupulumutsidwa nalo.”</para>
  <para style="p">
    <verse number="13" style="v"/>Ataona kulimba mtima kwa Petro ndi Yohane ndi kuzindikira kuti anali osaphunzira, anthu wamba, anadabwa kwambiri ndipo anazindikira kuti anthuwa anakhala pamodzi ndi Yesu. <verse number="14" style="v"/>Koma popeza iwo amamuona munthu amene anachiritsidwa atayima pamodzi ndi iwo, palibe chimene akananena. <verse number="15" style="v"/>Chifukwa chake anawalamula kuti atuluke mʼbwalo la milandu ndipo akulu abwalowo anayamba kukambirana. <verse number="16" style="v"/>Iwo anafunsana kuti, “Kodi anthuwa tichite nawo chiyani? Pakuti aliyense okhala mu Yerusalemu akudziwa kuti achita chodabwitsachi, ndipo ife sitingathe kukana. <verse number="17" style="v"/>Koma kuti mbiriyi isapitirire kuwanda pakati pa anthu, ife tiwachenjeze anthu amenewa kuti asayankhulenso kwa wina aliyense mʼdzina la Yesu.”</para>
  <para style="p">
    <verse number="18" style="v"/>Pamenepo anawayitananso ndipo anawalamula kuti asayankhule kapena kuphunzitsa konse mʼdzina la Yesu. <verse number="19" style="v"/>Koma Petro ndi Yohane anayankha kuti, “Weruzani nokha ngati nʼkwabwino pamaso pa Mulungu kumvera inu koposa Mulungu. <verse number="20" style="v"/>Ife sitingaleke kuyankhula za zimene tinaziona ndi kuzimva.”</para>
  <para style="p">
    <verse number="21" style="v"/>Atawonjeza kuwaopseza anawamasula. Sanathe kugwirizana njira yowalangira, chifukwa anthu onse amayamika Mulungu chifukwa cha zimene zinachitika. <verse number="22" style="v"/>Ndipo munthu amene anachiritsidwayo anali ndi zaka makumi anayi.</para>
  <para style="s1">Okhulupirira Apemphera</para>
  <para style="p">
    <verse number="23" style="v"/>Atamasulidwa Petro ndi Yohane anapita kwa anzawo ndipo anawafotokozera zonse zimene akulu a ansembe ndi akulu anawawuza. <verse number="24" style="v"/>Anthu atamva zimenezi anafuwula ndi mtima umodzi napemphera kwa Mulungu. Iwo anati, “Ambuye wolamulira zonse, Inu munalenga kumwamba ndi dziko lapansi ndi nyanja ndiponso zonse zili mʼmenemo. <verse number="25" style="v"/>Inu munayankhula mwa Mzimu Woyera kudzera pakamwa pa Davide kholo lathu, mtumiki wanu kuti,</para>
  <para style="q1">“ ‘Nʼchifukwa chiyani anthu a mitundu ina akufuna kuchita chiwembu,</para>
  <para style="q2">ndipo akonzekera kuchita zopandapake?</para>
  <para style="q1">
    <verse number="26" style="v"/>Mafumu a dziko lapansi akugwirizana nazo;</para>
  <para style="q2">ndipo olamulira asonkhana pamodzi</para>
  <para style="q1">kulimbana ndi Ambuye</para>
  <para style="q2">ndi wodzozedwa wakeyo.’</para>
  <para style="m">
    <verse number="27" style="v"/>Zoonadi, Herode ndi Pontiyo Pilato anasonkhana pamodzi ndi amitundu ndiponso Aisraeli, mu mzinda muno, kupanga zolimbana ndi mtumiki wanu woyera Yesu, amene Inu munamudzoza. <verse number="28" style="v"/>Iwo anachita zimene munakonzeratu mwachifuniro chanu ndi mphamvu yanu kuti zichitike. <verse number="29" style="v"/>Tsopano, Ambuye taonani kuti atiopseza, tithandizeni ife atumiki anu, kuti tiyankhule mawu anu molimba mtima. <verse number="30" style="v"/>Tambasulani dzanja lanu kuchiritsa anthu ndipo kuti, zizindikiro zodabwitsa zichitike mʼdzina la mtumiki wanu woyera Yesu.”</para>
  <para style="p">
    <verse number="31" style="v"/>Iwo atatha kupemphera, malo amene anasonkhanapo anagwedezeka. Ndipo iwo onse anadzazidwa ndi Mzimu Woyera ndipo anayankhula Mawu a Mulungu molimba mtima.</para>
  <para style="s1">Okhulupirira Agawana Zinthu Zawo</para>
  <para style="p">
    <verse number="32" style="v"/>Okhulupirira onse anali a mtima umodzi, ndi maganizo amodzi. Palibe munthu amene amati zomwe anali nazo zinali zake zokha, koma amagawana chilichonse chimene anali nacho. <verse number="33" style="v"/>Atumwi anapitirira kuchitira umboni mwa mphamvu zakuuka kwa Ambuye Yesu, ndipo pa iwo panali chisomo chochuluka. <verse number="34" style="v"/>Panalibe anthu osowa kanthu pakati pawo. Pakuti amene anali ndi malo, kapena nyumba amagulitsa ndi kubweretsa ndalamazo <verse number="35" style="v"/>ndi kuzipereka kwa atumwi, ndipo zimagawidwa kwa aliyense amene anali ndi chosowa.</para>
  <para style="p">
    <verse number="36" style="v"/>Yosefe, wa fuko la Levi, wochokera ku Kupro amene atumwi anamutcha Barnaba, kutanthauza kuti mwana wachilimbikitso, <verse number="37" style="v"/>anagulitsa munda wake ndipo anadzapereka ndalamazo kwa atumwi.</para>
  <chapter number="5" style="c"/>
  <para style="s1">Hananiya ndi Safira</para>
  <para style="p">
    <verse number="1" style="v"/>Koma munthu wina dzina lake Hananiya, pamodzi ndi mkazi wake Safira, anagulitsanso munda wawo. <verse number="2" style="v"/>Mogwirizana ndi mkazi wakeyo anapatulapo pa ndalamazo nazisunga, ndipo anatenga zotsalazo ndi kukapereka kwa atumwi.</para>
  <para style="p">
    <verse number="3" style="v"/>Koma Petro anamufunsa kuti, “Hananiya, chifukwa chiyani Satana anadzaza chotere mu mtima wako kuti unamize Mzimu Woyera ndipo wapatula ndi kusunga ndalama? <verse number="4" style="v"/>Kodi sunali wako usanagulitse? Ndipo utagulitsa ndalamazo sizinali mʼmanja mwako kodi? Nʼchiyani chinakuchititsa zimenezi? Iwe sunanamize anthu koma Mulungu.”</para>
  <para style="p">
    <verse number="5" style="v"/>Hananiya atamva mawu amenewa anagwa pansi namwalira. Onse amene anamva zimene zinachitikazi anachita mantha kwambiri. <verse number="6" style="v"/>Kenaka anyamata anafika, nakulunga thupi lake, ndipo anamunyamula ndi kukamuyika mʼmanda.</para>
  <para style="p">
    <verse number="7" style="v"/>Patapita maora atatu mkazi wake analowa, wosadziwa zimene zinachitika. <verse number="8" style="v"/>Petro anamufunsa iye kuti, “Tandiwuza, kodi izi ndi ndalama zonse zimene iwe ndi Hananiya munalandira mutagulitsa munda?”</para>
  <para style="p">Mkaziyo anati, “Inde ndi zimenezo.”</para>
  <para style="p">
    <verse number="9" style="v"/>Petro anati kwa iye, “Bwanji inu munapangana kuyesa Mzimu wa Ambuye? Taona! Anthu amene anakayika mwamuna wako mʼmanda ali pa khomo, ndipo adzakunyamula iwenso.”</para>
  <para style="p">
    <verse number="10" style="v"/>Nthawi yomweyo anagwa pansi pa mapazi a Petro ndipo anamwalira. Ndipo anyamata aja analowa, napeza kuti wafa kale, anamunyamula ndi kukamuyika pafupi ndi mwamuna wake. <verse number="11" style="v"/>Mpingo wonse ndi anthu onse amene anamva zimenezi anachita mantha kwambiri.</para>
  <para style="s1">Atumwi Achiritsa Anthu Ambiri</para>
  <para style="p">
    <verse number="12" style="v"/>Atumwi anachita zizindikiro zodabwitsa ndi zozizwitsa zambiri pakati pa anthu. Ndipo onse okhulupirira ankasonkhana pamodzi mu Khonde la Solomoni. <verse number="13" style="v"/>Palibe ndi mmodzi yemwe analimba mtima kuphatikana nawo, ngakhale kuti anthu onse amawalemekeza kwambiri. <verse number="14" style="v"/>Ngakhale zinali chotere, anthu ambiri anakhulupirira Ambuye ndipo amawonjezeredwa ku chiwerengero chawo. <verse number="15" style="v"/>Chifukwa cha zimenezi, anthu anabweretsa odwala mʼmisewu ya mu mzinda nawagoneka pa mabedi ndi pa mphasa kuti chithunzi chokha cha Petro chikhudze ena mwa iwo iye akamadutsa. <verse number="16" style="v"/>Anthu ochuluka ochokera ku mizinda yayingʼono ozungulira Yerusalemu amasonkhananso atatenga odwala awo ndi iwo amene amasautsidwa ndi mizimu yoyipa ndipo onsewo amachiritsidwa.</para>
  <para style="s1">Atumwi Azunzidwa</para>
  <para style="p">
    <verse number="17" style="v"/>Koma mkulu wa ansembe pamodzi ndi onse omuthandiza, amene anali a gulu la Asaduki, anachita nsanje. <verse number="18" style="v"/>Iwo anagwira atumwi ndi kuwatsekera mʼndende ya anthu wamba. <verse number="19" style="v"/>Koma usiku mngelo wa Ambuye anatsekula zitseko za ndende ndi kuwatulutsa <verse number="20" style="v"/>Mngeloyo anati, “Pitani, ku mabwalo a Nyumba ya Mulungu ndipo mukawuze anthu uthenga onse wamoyo watsopanowu.”</para>
  <para style="p">
    <verse number="21" style="v"/>Kutacha mmawa, atumwi analowa mʼbwalo la mʼNyumba ya Mulungu, monga anawuzidwa ndipo anayamba kuphunzitsa anthu.</para>
  <para style="p">Mkulu wa ansembe pamodzi ndi omuthandiza ake amene anali naye anafika, anayitanitsa msonkhano wa Bwalo Lalikulu, ndilo bwalo la akulu onse a Israeli. Anatuma alonda kuti akatenge atumwi aja kundende. <verse number="22" style="v"/>Koma alonda aja atafika kundende, sanawapezemo. Iwo anabwerera nakawafotokozera <verse number="23" style="v"/>kuti, “Tinakapeza ndende ili chitsekere ndithu, ndi alonda atayimirira pa khomo, koma pamene tinatsekula zitseko, sitinapezemo munthu aliyense mʼkatimo.” <verse number="24" style="v"/>Mkulu wa alonda a Nyumba ya Mulungu ndi akulu a ansembe atamva zimenezi anathedwa nzeru, osadziwa kuti zimenezi zidzatha bwanji.</para>
  <para style="p">
    <verse number="25" style="v"/>Ndipo wina anabwera ndi kuti, “Taonani! Anthu aja amene munawatsekera mʼndende ali ku Nyumba ya Mulungu ndipo akuphunzitsa anthu.” <verse number="26" style="v"/>Pamenepo mkulu wa alonda pamodzi ndi alonda anakawatenga atumwi. Sanakawatenge mwaukali, chifukwa amaopa kuti anthu angawaponye miyala.</para>
  <para style="p">
    <verse number="27" style="v"/>Atafika nawo atumwi aja, anawayimika pamaso pa Bwalo Lalikulu kuti afunsidwe mafunso ndi mkulu wa ansembe. <verse number="28" style="v"/>Iye anati, “Ife tinakuletsani kuti musaphunzitsenso mʼdzina ili, koma inu mwadzaza Yerusalemu ndi chiphunzitso chanu, ndipo mukufuna kutisenzetsa imfa ya munthu ameneyu.”</para>
  <para style="p">
    <verse number="29" style="v"/>Petro ndi atumwi enawo anayankha kuti, “Ife tiyenera kumvera Mulungu osati anthu! <verse number="30" style="v"/>Mulungu wa makolo athu anamuukitsa Yesu, amene inu munamupha pomupachika pa mtengo. <verse number="31" style="v"/>Mulungu anamukweza Iye ku dzanja lake lamanja kukhala Mfumu ndi Mpulumutsi kuti Iye apatse Aisraeli mtima wolapa ndi chikhululukiro cha machimo. <verse number="32" style="v"/>Ife ndife mboni za zimenezi, ndiponso Mzimu Woyera amene Mulungu anapereka kwa iwo akumvera Iye.”</para>
  <para style="p">
    <verse number="33" style="v"/>Akuluakuluwo atamva zimenezi anakwiya kwambiri nafuna kuwapha. <verse number="34" style="v"/>Koma Mfarisi wina dzina lake Gamalieli, mphunzitsi wa malamulo, amene anthu onse amamulemekeza, anayimirira ndi kulamula kuti atumwiwo ayambe apita panja. <verse number="35" style="v"/>Ndipo iye anawuza bwalolo kuti, “Aisraeli, taganizani bwino, zimene mukufuna kuchita kwa anthu awa. <verse number="36" style="v"/>Pakuti masiku a mʼmbuyomu kunali Teuda amene anadzitchukitsa, ndipo anthu pafupifupi 400 anamutsatira. Iye anaphedwa ndipo omutsatira akewo anabalalitsidwa, zonse zinatheratu. <verse number="37" style="v"/>Pambuyo pake, nthawi ya kalembera kunalinso Yudasi wa ku Galileya, ndipo anatsogolera gulu la anthu amene anawukira, iyenso anaphedwa ndipo anthu ake onse anabalalitsidwa. <verse number="38" style="v"/>Chifukwa chake pa nkhani iyi ndikuwuzani kuti, alekeni anthuwa ndipo aloleni apite! Pakuti ngati zimene akuganiza kapena kuchita ndi zochokera kwa munthu zidzalephera. <verse number="39" style="v"/>Koma ngati ndi zochokera kwa Mulungu inu simudzatha kuwaletsa anthu awa: inu mwina muzapezeka kuti mukulimbana ndi Mulungu.”</para>
  <para style="p">
    <verse number="40" style="v"/>Akuluakulu enawo anavomerezana naye. Iwo anayitana atumwi aja ndipo anawakwapula kwambiri. Ndipo anawalamula kuti asayankhulenso mʼdzina la Yesu ndipo anawamasula.</para>
  <para style="p">
    <verse number="41" style="v"/>Iwo anachoka ku Bwalo Lalikulu akukondwa chifukwa anayesedwa oyenera kunyozedwa chifukwa cha dzina la Yesu. <verse number="42" style="v"/>Ndipo tsiku ndi tsiku, sanaleke kuphunzitsa ndi kulalikira mʼNyumba ya Mulungu komanso nyumba ndi nyumba, Uthenga Wabwino wa kuti Yesu ndi Khristu.</para>
  <chapter number="6" style="c"/>
  <para style="s1">Asankha Atumiki Asanu ndi Awiri</para>
  <para style="p">
    <verse number="1" style="v"/>Mʼmasiku amenewo pamene chiwerengero cha ophunzira chinkachuluka, Ayuda a Chihelene pakati pawo anadandaula chifukwa cha Ayuda a Chihebri chifukwa amasiye awo samawagawira chakudya cha tsiku ndi tsiku. <verse number="2" style="v"/>Tsono Atumwi khumi ndi awiriwo anasonkhanitsa ophunzira onse pamodzi ndipo anati, “Nʼkosayenera kuti ife tisiye kulalikira Mawu a Mulungu ndi kuyangʼanira za chakudya. <verse number="3" style="v"/>Choncho abale, sankhani pakati panu anthu asanu ndi awiri a mbiri yabwino, odzazidwa ndi Mzimu Woyera ndi anzeru. Ife tidzawapatsa udindo oyangʼanira. <verse number="4" style="v"/>Koma ife tidzadzipereka kuti tizipemphera ndi kulalikira mawu.”</para>
  <para style="p">
    <verse number="5" style="v"/>Mawu amenewa anakondweretsa gulu lonse la anthu. Iwo anasankha, Stefano, munthu wodzazidwa ndi chikhulupiriro ndiponso Mzimu Woyera; anasankhanso Filipo, Prokoro, Nikanora, Timo, Parmena ndi Nikolao amene anatembenuka mtima ndi kulowa Chiyuda kuchokera kwa Antiokeya. <verse number="6" style="v"/>Iwo anapereka anthuwa kwa atumwi amene anawapempherera ndi kuwasanjika manja.</para>
  <para style="p">
    <verse number="7" style="v"/>Ndipo Mawu a Mulungu anapitirira kufalikira. Chiwerengero cha ophunzira mu Yerusalemu chinakula mofulumira ndipo ansembe ochuluka anakhulupirira.</para>
  <para style="s1">Ayuda Agwira Stefano</para>
  <para style="p">
    <verse number="8" style="v"/>Stefano, munthu wodzazidwa ndi chisomo cha Mulungu ndi mphamvu anachita zodabwitsa ndiponso zizindikiro zazikulu pakati pa anthu. <verse number="9" style="v"/>Panauka mtsutso kuchokera kwa anthu a ku Kurene ndi a ku Alekisandriya komanso a ku dera la Silisiya ndi Asiya, otchedwa a Sunagoge ya Mfulu. Anthu amenewa anayamba kutsutsana ndi Stefano. <verse number="10" style="v"/>Koma iwo sanathe kumugonjetsa chifukwa iye ankayankhula ndi nzeru zimene Mzimu Woyera anamupatsa.</para>
  <para style="p">
    <verse number="11" style="v"/>Iwo ananyengerera anthu ena mwamseri kuti anene kuti, “Ife tinamva Stefano akuchitira chipongwe Mose ndiponso Mulungu.”</para>
  <para style="p">
    <verse number="12" style="v"/>Motero anawutsa mitima ya anthu, akulu ndi aphunzitsi amalamulo. Anamugwira Stefano ndi kumubweretsa ku Bwalo Lalikulu. <verse number="13" style="v"/>Iwo anabweretsa mboni zonama zimene zinati, “Munthu uyu akupitirirabe kuyankhula mawu onyoza malo oyera ndi malamulo. <verse number="14" style="v"/>Pakuti tinamumva akunena kuti Yesu uja wa ku Nazareti adzawononga malo ano ndiponso kusintha miyambo imene Mose anatipatsa.”</para>
  <para style="p">
    <verse number="15" style="v"/>Onse amene anakhala pansi Mʼbwalo Lalikulu anamuyangʼanitsitsa Stefano, ndipo anaona kuti nkhope yake ikuwala ngati ya mngelo.</para>
  <chapter number="7" style="c"/>
  <para style="s1">Mawu a Stefano</para>
  <para style="p">
    <verse number="1" style="v"/>Kenaka mkulu wa ansembe anafunsa Stefano kuti, “Kodi zimene akukunenerazi ndi zoona?”</para>
  <para style="p">
    <verse number="2" style="v"/>Stefano anayankha kuti, “Abale ndi makolo, tamverani! Mulungu waulemerero anaoneka kwa kholo lathu Abrahamu pamene ankakhala ku Mesopotamiya, asanakakhale ku Harani. <verse number="3" style="v"/>Mulungu anati, ‘Tuluka mʼdziko lako, siya abale ako, ndipo pita ku dziko limene ndidzakusonyeza.’</para>
  <para style="p">
    <verse number="4" style="v"/>“Ndipo iye anatulukadi mʼdziko la Akaldeya ndi kukakhala ku Harani. Atamwalira abambo ake, Mulungu anamuchotsa kumeneko ndi kumubweretsa mʼdziko lino limene inu mukukhalamo tsopano. <verse number="5" style="v"/>Mulungu sanamupatse cholowa kuno, ngakhale kadera kakangʼono kadziko. Koma Mulungu anamulonjeza kuti adzapereka dziko lino kwa iye ndi kwa zidzukulu zake, ngakhale kuti pa nthawi imeneyi analibe mwana. <verse number="6" style="v"/>Mulungu anayankhula motere kwa iye: ‘Zidzukulu zako zidzakhala alendo mʼdziko lachilendo, ndipo zidzakhala akapolo ndi kuzunzidwa zaka 400.’ <verse number="7" style="v"/>Mulungu anati, ‘Ine ndidzalanga dziko limene zidzukulu zako zidzagwireko ukapolo, ndipo pambuyo pake akadzatuluka mʼdzikolo adzandipembedza Ine pamalo pano.’ <verse number="8" style="v"/>Kenaka Mulungu anachita pangano la mdulidwe ndi Abrahamu. Ndipo Abrahamu, anabereka Isake, namudula ali ndi masiku asanu ndi atatu. Ndipo Isake anabereka Yakobo, Yakobo anabereka makolo khumi ndi awiri aja.</para>
  <para style="p">
    <verse number="9" style="v"/>“Makolo athu anachita nsanje ndi Yosefe ndipo anamugulitsa kuti akakhale kapolo ku Igupto. Koma Mulungu anali naye <verse number="10" style="v"/>ndipo anamupulumutsa iye kumasautso ake onse. Mulungu anamupatsa Yosefe nzeru ndi chisomo pamaso pa Farao mfumu ya ku Igupto, kotero mfumuyo inamuyika iye kukhala nduna yayikulu ya dziko la Igupto ndiponso nyumba yake yonse yaufumu.</para>
  <para style="p">
    <verse number="11" style="v"/>“Kenaka munalowa njala mʼdziko la Kanaani, kotero kuti anthu anavutika kwambiri, ndipo makolo athu sanathe kupeza chakudya. <verse number="12" style="v"/>Pamene Yakobo anamva kuti ku Igupto kunali tirigu, iye anatuma makolo athu ulendo woyamba. <verse number="13" style="v"/>Pa ulendo wawo wachiwiri, Yosefe anadziwulula kwa abale akewo ndipo Farao anadziwa za banja la Yosefe. <verse number="14" style="v"/>Izi zinachitika, Yosefe anayitanitsa abambo ake Yakobo ndi banja lonse, onse pamodzi analipo 75. <verse number="15" style="v"/>Motero Yakobo anapita ku Igupto, kumene iye ndiponso makolo athu anamwalira. <verse number="16" style="v"/>Mitembo yawo anayinyamula ndi kupita nayo ku Sekemu kumene inayikidwa mʼmanda amene Abrahamu anagula kochokera kwa ana a Hamori ku Sekemuko.</para>
  <para style="p">
    <verse number="17" style="v"/>“Nthawi itayandikira yakuti Mulungu achite zimene analonjeza kwa Abrahamu, mtundu wathu unakula ndi kuchuluka kwambiri mu Igupto. <verse number="18" style="v"/>Pambuyo pake mfumu yatsopano imene sinkamudziwa Yosefe, inayamba kulamulira dziko la Igupto. <verse number="19" style="v"/>Mfumuyo inachita mwachinyengo ndi mtundu wathu ndi kuwazunza kuti ataye ana awo akhanda kuti afe.</para>
  <para style="p">
    <verse number="20" style="v"/>“Pa nthawi imeneyo Mose anabadwa, ndipo anali wokongola kwambiri. Iye analeredwa mʼnyumba ya abambo ake kwa miyezi itatu. <verse number="21" style="v"/>Atakamutaya, mwana wamkazi wa Farao anamutola nakamulera ngati mwana wake. <verse number="22" style="v"/>Mose anaphunzira nzeru zonse za Aigupto, ndipo anali wamphamvu mʼmawu ndi ntchito zake.</para>
  <para style="p">
    <verse number="23" style="v"/>“Mose ali ndi zaka makumi anayi, anaganizira zokayendera abale ake Aisraeli. <verse number="24" style="v"/>Iye ataona mmodzi wa iwo akuzunzidwa ndi Mwigupto, anatchinjiriza Mwisraeliyo, namupha Mwiguptoyo. <verse number="25" style="v"/>Mose anaganiza kuti abale ake adzazindikira kuti Mulungu anamuyika kuti awapulumutse koma iwo sanazindikire. <verse number="26" style="v"/>Mmawa mwake Mose anaona Aisraeli awiri akukangana. Iye anayesa kuwayanjanitsa ponena kuti, ‘Amuna inu, ndinu abale; chifukwa chiyani mukufuna kupwetekana?’</para>
  <para style="p">
    <verse number="27" style="v"/>“Koma munthu amene amavutitsa mnzakeyo anakankha Mose ndipo anati, ‘Ndani anakuyika kuti ukhale wotilamulira ndi wotiweruza. <verse number="28" style="v"/>Kodi ukufuna kundipha monga momwe unaphera Mwigupto uja dzulo?’ <verse number="29" style="v"/>Mose atamva mawu awa anathawira ku Midiyani, kumene anakhala mlendo ndipo anabereka ana amuna awiri.</para>
  <para style="p">
    <verse number="30" style="v"/>“Ndipo patapita zaka makumi anayi mngelo anaonekera kwa Mose mʼmalawi amoto pa chitsamba mʼchipululu pafupi ndi Phiri la Sinai. <verse number="31" style="v"/>Iye ataona zimenezi, anadabwa. Akupita kuti akaonetsetse pafupi, Mose anamva mawu a Ambuye: <verse number="32" style="v"/>‘Ine ndine Mulungu wa makolo ako, Mulungu wa Abrahamu, Isake ndi Yakobo.’ Mose ananjenjemera chifukwa cha mantha ndipo sanalimbe mtima kuyangʼananso.</para>
  <para style="p">
    <verse number="33" style="v"/>“Ndipo Ambuye anati kwa Mose, ‘Vula nsapato zako, pakuti malo amene wayimapo ndi opatulika. <verse number="34" style="v"/>Ine ndaona ndithu mazunzo a anthu anga amene ali ku Igupto. Ndamva kulira kwawo choncho ndabwera kuti ndiwapulumutse. Tsopano tiye ndikutume ku Igupto.’</para>
  <para style="p">
    <verse number="35" style="v"/>“Uyu ndi Mose yemwe uja amene Aisraeli anamukana ndi kunena kuti, ‘Ndani anakuyika kuti ukhale wotilamulira ndi wotiweruza?’ Iyeyo anatumidwa ndi Mulungu mwini kuti akakhale wowalamulira ndiponso mpulumutsi, mothandizidwa ndi mngelo amene anamuonekera pa chitsamba. <verse number="36" style="v"/>Iye anawatulutsa mu Igupto ndipo anachita zodabwitsa ndi zizindikiro zozizwitsa mu Igupto, pa Nyanja Yofiira, ndiponso mʼchipululu kwa zaka makumi anayi.</para>
  <para style="p">
    <verse number="37" style="v"/>“Uyu ndi Mose uja amene anati kwa Aisraeli, ‘Mulungu adzawutsa pakati pa abale anu mneneri ngati ine.’ <verse number="38" style="v"/>Iyeyu anali mʼgulu la Aisraeli mʼchipululu pamodzi ndi mngelo amene anamuyankhula pa phiri la Sinai ndiponso makolo athu; ndipo Mose analandira mawu amoyo kuti atipatse ife.</para>
  <para style="p">
    <verse number="39" style="v"/>“Koma makolo athu anakana kumumvera iye. Iwo anamukana iye ndipo mʼmitima mwawo anatembenukira ku Igupto. <verse number="40" style="v"/>Iwo anati kwa Aaroni, ‘Bwera utipangire milungu imene idzititsogolera. Kunena za Mose amene anatitsogolera kutuluka mʼdziko la Igupto, sitikudziwa chimene chamuchitikira. <verse number="41" style="v"/>Iyi ndi nthawi imene anapanga fano la mwana wangʼombe. Anapereka nsembe kwa fanoli nachita chikondwerero kulemekeza ntchito ya manja awo. <verse number="42" style="v"/>Koma Mulungu anawafulatira, nawapereka kuti apembedze zolengedwa zakumwamba. Zimenezi zikugwirizana ndi zimene zinalembedwa mʼbuku la aneneri kuti,</para>
  <para style="q1">“ ‘Kodi pa zaka makumi anayi zimene munakhala mʼchipululu muja</para>
  <para style="q2">munkandibweretsera nsembe ndi zopereka, inu nyumba ya Israeli?’</para>
  <para style="q1">
    <verse number="43" style="v"/>Ayi, inu mwanyamula tenti ya Moloki</para>
  <para style="q2">ndi nyenyezi ya mulungu wanu Refani,</para>
  <para style="q2">mafano amene munapanga kuti muziwapembedza.</para>
  <para style="q1">Chifukwa chake, Ine ndidzakutumizani kutali, kupitirira dziko la Babuloni.</para>
  <para style="p">
    <verse number="44" style="v"/>“Makolo athu anali ndi tenti ya msonkhano pakati pawo mʼchipululu. Anayipanga monga momwe Mulungu anawuzira Mose, molingana ndi chithunzi chimene Mose anachiona. <verse number="45" style="v"/>Makolo athu, atayilandira Tentiyo, anabwera nayo motsogozedwa ndi Yoswa pamene analanda dziko la mitundu imene Mulungu anayipirikitsa pamaso pawo. Tentiyo inakhala mʼdzikomo mpaka nthawi ya Davide, <verse number="46" style="v"/>amene anapeza chisomo pamaso pa Mulungu ndipo anapempha kuti amʼmangire nyumba Mulungu wa Yakobo. <verse number="47" style="v"/>Koma anali Solomoni amene anamanga nyumbayo.</para>
  <para style="p">
    <verse number="48" style="v"/>“Komatu, Wammwambamwambayo sakhala mʼnyumba zomangidwa ndi anthu. Monga mneneri akunena kuti,</para>
  <para style="q1">
    <verse number="49" style="v"/>“ ‘Kumwamba ndi mpando wanga waufumu,</para>
  <para style="q2">ndipo dziko lapansi ndi chopondapo mapazi anga.</para>
  <para style="q1">Kodi mudzandimangira nyumba yotani?</para>
  <para style="q4">Akutero Ambuye.</para>
  <para style="q2">Kapena malo opumuliramo Ine ali kuti?</para>
  <para style="q1">
    <verse number="50" style="v"/>Kodi si dzanja langa linapanga zonsezi?’</para>
  <para style="p">
    <verse number="51" style="v"/>“Anthu wokanika inu, osachita mdulidwe wa mu mtima ndi a makutu ogontha! Inu ofanana ndi makolo anu. Nthawi zonse mumakana kumvera Mzimu Woyera: <verse number="52" style="v"/>Kodi analipo mneneri amene makolo anu sanamuzunze? Iwo anapha ngakhale amene ananeneratu za kubwera kwa Wolungamayo. Ndipo tsopano inu munamupereka ndi kumupha Iye. <verse number="53" style="v"/>Inu amene munalandira Malamulo amene anaperekedwa ndi angelo ndipo simunawamvere.”</para>
  <para style="s1">Kuphedwa kwa Stefano</para>
  <para style="p">
    <verse number="54" style="v"/>Atamva zimenezi, iwo anakwiya kwambiri ndipo anamukukutira mano. <verse number="55" style="v"/>Koma Stefano, wodzaza ndi Mzimu Woyera, anayangʼana kumwamba ndipo anaona ulemerero wa Mulungu ndiponso Yesu atayimirira ku dzanja lamanja la Mulungu. <verse number="56" style="v"/>Stefano anati, “Taonani, ndikuona kumwamba kotsekuka ndiponso Mwana wa Munthu atayimirira ku dzanja la manja la Mulungu.”</para>
  <para style="p">
    <verse number="57" style="v"/>Koma iwo anatseka mʼmakutu mwawo, ndipo anafuwula kolimba, onse anathamangira kwa iye, <verse number="58" style="v"/>anamukokera kunja kwa mzinda ndipo anayamba kumugenda miyala. Mboni zinasungitsa zovala zawo kwa mnyamata otchedwa Saulo.</para>
  <para style="p">
    <verse number="59" style="v"/>Akumugenda miyala, Stefano anapemphera kuti, “Ambuye Yesu, landirani mzimu wanga.” <verse number="60" style="v"/>Ndipo anagwada pansi nafuwula mwamphamvu kuti, “Ambuye musawawerengere tchimoli.” Atanena mawu amenewa anamwalira.</para>
  <chapter number="8" style="c"/>
  <para style="p">
    <verse number="1" style="v"/>Ndipo Saulo anavomerezana nawo pa imfa ya Stefano.</para>
  <para style="s1">Kuzunzika kwa Mpingo</para>
  <para style="p">Tsiku lomwelo, mpingo wa mu Yerusalemu unayamba kuzunzidwa, ndipo onse, kupatulapo atumwi, anabalalikira ku madera onse a Yudeya ndi Samariya. <verse number="2" style="v"/>Anthu okonda Mulungu anayika maliro a Stefano ndipo anamulira kwambiri. <verse number="3" style="v"/>Koma Saulo anayamba kuwononga mpingo. Amapita nyumba ndi nyumba, ndipo amagwira amuna ndi amayi ndi kukawatsekera ku ndende.</para>
  <para style="s1">Filipo ku Samariya</para>
  <para style="p">
    <verse number="4" style="v"/>Okhulupirira amene anabalalika amalalikira konse kumene amapita. <verse number="5" style="v"/>Filipo anapita ku mzinda wa ku Samariya ndipo analalikira za Khristu kumeneko. <verse number="6" style="v"/>Gulu la anthu litamva Filipo akulalikira komanso kuona zizindikiro zozizwitsa zimene ankazichita, onse anamvetsetsa zimene iye amanena. <verse number="7" style="v"/>Mizimu yoyipa inatuluka mwa anthu ambiri ikufuwula kwambiri ndipo ambiri amene anali akufa ziwalo ndi olumala anachiritsidwa. <verse number="8" style="v"/>Kotero munali chimwemwe chachikulu mu mzindawo.</para>
  <para style="s1">Simoni Wamatsenga</para>
  <para style="p">
    <verse number="9" style="v"/>Koma mu mzindawo munali munthu dzina lake Simoni, amene amachita za matsenga ndi kudabwitsa anthu a mu Samariya. Iye amadzitamandira kuti ndi wopambana, <verse number="10" style="v"/>ndipo anthu onse, aakulu ndi aangʼono anamumvera ndi kunena kuti, “Munthu uyu ndi mphamvu ya Mulungu yotchedwa Mphamvu yayikulu.” <verse number="11" style="v"/>Anthu amamutsata chifukwa kwa nthawi yayitali amawadabwitsa ndi matsenga akewo. <verse number="12" style="v"/>Koma atakhulupirira Filipo akulalikira Uthenga Wabwino wa ufumu wa Mulungu ndiponso dzina la Yesu Khristu, anthuwo anabatizidwa amuna ndi amayi. <verse number="13" style="v"/>Nayenso Simoni anakhulupirira ndipo anabatizidwa, natsatira Filipo kulikonse, ndipo anadabwa kwambiri pamene anaona zizindikiro zazikulu ndi zozizwitsa.</para>
  <para style="p">
    <verse number="14" style="v"/>Atumwi a ku Yerusalemu atamva kuti anthu a ku Samariya analandira Mawu a Mulungu, anatumiza Petro ndi Yohane. <verse number="15" style="v"/>Atafika anawapempherera kuti alandire Mzimu Woyera, <verse number="16" style="v"/>chifukwa Mzimu Woyera anali asanafike pa wina aliyense wa iwo; anali atangobatizidwa mʼdzina la Ambuye Yesu. <verse number="17" style="v"/>Ndipo Petro ndi Yohane anasanjika manja awo pa iwo, ndipo analandira Mzimu Woyera.</para>
  <para style="p">
    <verse number="18" style="v"/>Simoni ataona kuti Mzimu anaperekedwa kwa iwo atumwi atawasanjika manja, iye anafuna kuwapatsa ndalama ndipo anati, <verse number="19" style="v"/>“Inenso ndipatseni mphamvu imeneyi kuti aliyense amene ndimusanjika manja anga azilandira Mzimu Woyera.”</para>
  <para style="p">
    <verse number="20" style="v"/>Petro anayankha kuti, “Ndalama zako utayike nazo pamodzi, chifukwa unaganiza kuti ungathe kugula mphatso ya Mulungu ndi ndalama! <verse number="21" style="v"/>Ulibe gawo kapena mbali pa utumikiwu, chifukwa mtima wako suli wolungama pamaso pa Mulungu. <verse number="22" style="v"/>Lapa zoyipa zakozi ndipo upemphere kwa Ambuye. Mwina adzakukhululukira maganizo a mu mtima mwako. <verse number="23" style="v"/>Pakuti ine ndikuona kuti ndiwe wowawidwa mtima ndiponso kapolo wa tchimo.”</para>
  <para style="p">
    <verse number="24" style="v"/>Ndipo Simoni anayankha, “Mundipempherere kwa Ambuye kuti zisandigwere izi mwanenazi.”</para>
  <para style="p">
    <verse number="25" style="v"/>Atatha kuchitira umboni ndi kulalikira mawu a Ambuye, Petro ndi Yohane anabwerera ku Yerusalemu, atalalikira Uthenga Wabwino mʼmidzi yambiri ya Asamariya.</para>
  <para style="s1">Filipo ndi Nduna ya Zachuma ya ku Etiopia</para>
  <para style="p">
    <verse number="26" style="v"/>Mngelo wa Ambuye anati kwa Filipo, “Nyamuka pita chakummwera, ku msewu wa ku chipululu wopita ku Gaza kuchokera ku Yerusalemu.” <verse number="27" style="v"/>Ndipo ananyamuka napita, ndipo akuyenda anakumana ndi munthu wa ku Etiopia wa udindo waukulu woyangʼanira chuma cha Kandake, mfumu yayikazi ya ku Etiopia. Munthu ameneyu anapita ku Yerusalemu kukapembedza Mulungu, <verse number="28" style="v"/>ndipo akubwerera kwawo atakwera pa galeta lake amawerenga buku la mneneri Yesaya. <verse number="29" style="v"/>Mzimu anamuwuza Filipo kuti, “Pita pa galeta ilo ndipo ukakhale pafupi nalo.”</para>
  <para style="p">
    <verse number="30" style="v"/>Pamenepo Filipo anathamangira ku galeta ndipo anamva munthuyo akuwerenga buku la mneneri Yesaya. Filipo anamufunsa kuti, “Kodi mukumvetsa zimene mukuwerengazi?”</para>
  <para style="p">
    <verse number="31" style="v"/>Iye anayankha kuti, “Ndingamvetse bwanji popanda wina wondimasulira?” Ndipo iye anayitana Filipo kuti abwere ndikukhala naye mʼgaleta.</para>
  <para style="p">
    <verse number="32" style="v"/>Mawu amene ndunayo imawerenga anali awa:</para>
  <para style="q1">“Monga mwana wankhosa wopita naye kokamupha amachitira,</para>
  <para style="q2">kapena monga nkhosa imakhalira duu poyimeta,</para>
  <para style="q2">momwemonso iye sanatsekule pakamwa pake.</para>
  <para style="q1">
    <verse number="33" style="v"/>Iye ananyozedwa ndipo panalibe chilungamo pa mlandu wake.</para>
  <para style="q2">Ndipo ndani amene analabadirako za zidzukulu zake</para>
  <para style="q2">poona kuti iye anachotsedwa mʼdziko la anthu amoyo?”</para>
  <para style="p">
    <verse number="34" style="v"/>Ndunayo inamufunsa Filipo kuti, “Chonde, uzeni, kodi mneneri akuyankhula za ndani, za iye mwini kapena za munthu wina?” <verse number="35" style="v"/>Pamenepo Filipo anayambira pa malemba omwewo kumuwuza za Uthenga Wabwino wa Yesu.</para>
  <para style="p">
    <verse number="36" style="v"/>Akuyenda mu msewu anafika pamalo pamene panali madzi ndipo ndunayo inati, “Taonani madzi awa. Kodi pali chondiletsa kuti ndibatizidwe?” <verse number="37" style="v"/>Filipo anati, “Ngati mukhulupirira ndi mtima wanu wonse mukhoza kubatizidwa.” Ndunayo inayankha kuti, “Ine ndikukhulupirira kuti Yesu Khristu ndi Mwana wa Mulungu.” <verse number="38" style="v"/>Ndipo analamulira galeta kuti liyime. Onse awiriwo, Filipo ndi Ndunayo anatsika ndi kulowa mʼmadzi ndipo Filipo anamubatiza. <verse number="39" style="v"/>Pamene iwo anatuluka mʼmadzimo, Mzimu wa Ambuye anamukwatula Filipo, ndipo Ndunayo sinamuonenso, koma inapitiriza ulendo wake ikusangalala. <verse number="40" style="v"/>Koma Filipo anapezeka kuti ali ku Azoto ndipo anazungulira konse, kulalikira Uthenga Wabwino mʼmizinda yonse mpaka anakafika ku Kaisareya.</para>
  <chapter number="9" style="c"/>
  <para style="s1">Kutembenuka Mtima kwa Saulo</para>
  <para style="p">
    <verse number="1" style="v"/>Pa nthawi imeneyi, Saulo ankaopsezabe okhulupirira Ambuye nafuna kuwapha. Iye anapita kwa mkulu wa ansembe, <verse number="2" style="v"/>ndi kukapempha makalata a chilolezo kuti apite nawo ku masunagoge a ku Damasiko, kuti ngati atakapezeka ena kumeneko otsata Njirayo, kaya ndi amuna kapena amayi, akawamange ndi kuwatenga kubwera nawo ku Yerusalemu. <verse number="3" style="v"/>Akuyandikira ku Damasikoku paulendo wake, mwadzidzidzi kuwala kochokera kumwamba kunamuzungulira iye. <verse number="4" style="v"/>Iye anagwa pansi ndipo anamva mawu akuti, <char style="wj">“Saulo, Saulo ukundizunziranji Ine?”</char></para>
  <para style="p">
    <verse number="5" style="v"/>Saulo anafunsa kuti, <char style="wj">“Ndinu yani Ambuye?”</char></para>
  <para style="p">Ambuye anayankha kuti, <char style="wj">“Ndine Yesu amene iwe ukumuzunza.”</char> <verse number="6" style="v"/><char style="wj">“Tsopano dzuka, lowa mu mzindamo, ndipo udzawuzidwa zoyenera kuchita.”</char></para>
  <para style="p">
    <verse number="7" style="v"/>Anthu amene anali naye paulendo, anasowa chonena; iwo anamva mawu koma sanaone wina aliyense. <verse number="8" style="v"/>Saulo anayimirira, ndipo pamene anatsekula maso ake sanathe kuona. Kotero anamugwira dzanja ndi kulowa naye mu Damasiko. <verse number="9" style="v"/>Anakhala wosaona kwa masiku atatu ndiponso sanadye kapena kumwa kanthu kalikonse.</para>
  <para style="p">
    <verse number="10" style="v"/>Ku Damasiko kunali wophunzira wina dzina lake Hananiya. Ambuye anamuyitana mʼmasomphenya kuti, <char style="wj">“Hananiya!”</char></para>
  <para style="p">Iye anayankha kuti, “Ine Ambuye.”</para>
  <para style="p">
    <verse number="11" style="v"/>Ambuye anamuwuza iye kuti, <char style="wj">“Nyamuka, pita ku nyumba ya Yudasi imene ili pa Njira Yolunjika ndipo ukafunse za munthu wochokera ku Tarisisi dzina lake Saulo, pakuti akupemphera.</char> <verse number="12" style="v"/><char style="wj">Ndipo waona mʼmasomphenya munthu, dzina lake Hananiya atabwera ndi kumusanjika manja kuti aonenso.”</char></para>
  <para style="p">
    <verse number="13" style="v"/>Hananiya anayankha kuti, “Ambuye, ndinamva zambiri za munthu uyu ndi zonse zoyipa anachitira oyera mtima a ku Yerusalemu. <verse number="14" style="v"/>Ndipo wabwera kuno ndi ulamuliro wa akulu ansembe kuti adzamange onse amene amayitana pa dzina lanu.”</para>
  <para style="p">
    <verse number="15" style="v"/>Koma Ambuye anati kwa Hananiya, <char style="wj">“Pita! Munthu uyu ndi chida changa chosankhika chonyamulira dzina langa pamaso pa anthu a mitundu ina ndi mafumu awo ndiponso kwa anthu a Israeli.</char> <verse number="16" style="v"/><char style="wj">Ine ndidzamuonetsa zowawa zonse zimene ayenera kumva chifukwa cha dzina langa.”</char></para>
  <para style="p">
    <verse number="17" style="v"/>Pamenepo Hananiya ananyamuka ndi kukalowa mʼnyumbayo. Anamusanjika manja Sauloyo ndipo anati, “Mʼbale Saulo, Ambuye Yesu, amene anakuonekera pa msewu pamene umabwera kuno wandituma kuti uwonenso ndi kudzazidwa ndi Mzimu Woyera.” <verse number="18" style="v"/>Nthawi yomweyo mʼmaso mwa Saulo munachoka zinthu zokhala ngati mamba ansomba, ndipo anayambanso kuona. Iye anayimirira nabatizidwa, <verse number="19" style="v"/>ndipo atadya chakudya, anapezanso mphamvu.</para>
  <para style="s1">Saulo Alalikira ku Damasiko</para>
  <para style="p">Saulo anakhala masiku angapo ndi ophunzira a ku Damasiko. <verse number="20" style="v"/>Posakhalitsa anayamba kulalikira mʼsunagoge kuti Yesu ndiye Mwana wa Mulungu. <verse number="21" style="v"/>Onse amene anamva iye akulalikira anadabwa ndipo anafunsa kuti, “Kodi uyu si munthu amene anayambitsa kuzunza okhulupirira ku mpingo wa ku Yerusalemu? Kodi siwabwera kuno kuti awamange ndi kuwapereka kwa akulu a ansembe?” <verse number="22" style="v"/>Koma mphamvu za Saulo zinali kukulirakulira ndipo anathetsa nzeru Ayuda okhala ku Damasiko powatsimikizira kuti Yesu ndi Mpulumutsi.</para>
  <para style="p">
    <verse number="23" style="v"/>Patapita masiku ambiri, Ayuda anapangana zoti aphe Saulo, <verse number="24" style="v"/>koma iye anadziwa za chiwembucho. Anthu ankadikirira usana ndi usiku pa zipata za mzindawo kuti amuphe. <verse number="25" style="v"/>Koma ophunzira ake anamutenga usiku, namutsitsira kunja kwa mpandawo mʼdengu.</para>
  <para style="s1">Saulo ku Yerusalemu</para>
  <para style="p">
    <verse number="26" style="v"/>Saulo atafika ku Yerusalemu, anayesetsa kulowa mʼgulu la ophunzira koma onse anamuopa chifukwa sanakhulupirire kuti anali wophunziradi. <verse number="27" style="v"/>Koma Barnaba anamutenga napita naye kwa atumwi. Iye anawafotokozera iwo za mmene Saulo anaonera Ambuye pa njira paja, ndi kuti Ambuye anamuyankhula, ndi momwe analalikira ku Damasiko mʼdzina la Yesu mosaopa. <verse number="28" style="v"/>Kotero Saulo anakhala nawo nayendayenda mwaufulu mu Yerusalemu akulalikira molimba mtima mʼdzina la Ambuye. <verse number="29" style="v"/>Anayankhula ndi kutsutsana ndi Ayuda a Chihelene, koma iwo ankafuna kumupha. <verse number="30" style="v"/>Abale atadziwa zimenezi, anamutenga Saulo ndi kupita naye ku Kaisareya, ndipo anamutumiza ku Tarisisi.</para>
  <para style="p">
    <verse number="31" style="v"/>Pamenepo mpingo wa ku Yudeya konse, ku Galileya ndi ku Samariya unakhala pamtendere, unalimbikitsidwa; ndi kupatsidwa mphamvu ndi Mzimu Woyera, unakula mʼchiwerengero, ndi kukhala moopa Ambuye.</para>
  <para style="s1">Eneya ndi Tabita</para>
  <para style="p">
    <verse number="32" style="v"/>Pamene Petro amayendera mpingo, anapita kukachezera oyera mtima a ku Luda. <verse number="33" style="v"/>Kumeneko anakapeza munthu dzina lake Eneya, wofa ziwalo amene anagona pa mphasa kwa zaka zisanu ndi zitatu. <verse number="34" style="v"/>Petro anati kwa iye, “Eneya, Yesu Khristu akukuchiritsa iwe, dzuka ndipo yalula mphasa yako.” Nthawi yomweyo Eneya anayimirira. <verse number="35" style="v"/>Anthu onse amene anakhala ku Luda ndi ku Sharoni anamuona ndipo anatembenukira kwa Ambuye.</para>
  <para style="p">
    <verse number="36" style="v"/>Ku Yopa kunali wophunzira wina dzina lake Tabita (mʼChigriki amati Dorika) amene nthawi zonse ankachita zachifundo ndiponso kuthandiza osauka. <verse number="37" style="v"/>Nthawi imeneyi anadwala ndipo anamwalira, anasambitsa thupi lake, namugoneka mʼchipinda chammwamba. <verse number="38" style="v"/>Popeza ku Yopa kunali pafupi ndi Luda; pamene ophunzira anamva kuti Petro anali ku Luda, anatuma anthu awiri kuti akamudandaulire kuti, “Chonde bwerani kuno msanga!”</para>
  <para style="p">
    <verse number="39" style="v"/>Petro ananyamuka, napita nawo, ndipo atafika anamutengera ku chipinda chammwamba. Amasiye onse anayima momuzungulira akulira ndi kumuonetsa mwinjiro ndi zovala zina zimene Dorika ankapanga akanali moyo.</para>
  <para style="p">
    <verse number="40" style="v"/>Petro anatulutsa anthu onse mʼchipindamo; ndipo anagwada pansi ndi kupemphera. Anatembenukira mtembo uja nati, “Tabita, dzuka,” Tabita anatsekula maso ake, ndipo ataona Petro anakhala pansi. <verse number="41" style="v"/>Petro anamugwira dzanja, namuyimiritsa. Ndipo anayitana okhulupirira ndi amasiye namupereka wamoyo. <verse number="42" style="v"/>Zimenezi zinadziwika ku Yopa konse, ndipo anthu ambiri anakhulupirira Ambuye. <verse number="43" style="v"/>Petro anakhala ku Yopa kwa masiku ambiri kwa munthu wina, dzina lake Simoni, mmisiri wa zikopa.</para>
  <chapter number="10" style="c"/>
  <para style="s1">Kenturiyo Korneliyo Ayitana Petro</para>
  <para style="p">
    <verse number="1" style="v"/>Ku Kaisareya kunali munthu wina dzina lake Korneliyo, mkulu wa asilikali 100 wa gulu la Italiya. <verse number="2" style="v"/>Iye ndi banja lake lonse amapembedza ndi kuopa Mulungu. Iye amathandiza osowa mowolowamanja ndipo amapemphera kwa Mulungu nthawi zonse. <verse number="3" style="v"/>Tsiku lina, nthawi ili ngati 3 koloko masana, anaona masomphenya. Anaona bwino ndithu mngelo wa Mulungu, amene anabwera kwa iye ndi kuti, “Korneliyo.”</para>
  <para style="p">
    <verse number="4" style="v"/>Korneliyo anamuyangʼanitsitsa mngeloyo mwa mantha. Iye anafunsa kuti, “Nʼchiyani kodi Ambuye?”</para>
  <para style="p">Mngelo anayankha kuti, “Mapemphero ako ndi zachifundo zako zafika pamaso pa Mulungu ngati chikumbutso. <verse number="5" style="v"/>Tsopano tuma anthu apite ku Yopa kuti akayitane munthu dzina lake Simoni Petro. <verse number="6" style="v"/>Iye akukhala ndi Simoni mmisiri wa zikopa, amene nyumba yake ili mʼmbali mwa nyanja.”</para>
  <para style="p">
    <verse number="7" style="v"/>Mngeloyo anayankhula naye anachoka, Korneliyo anayitana antchito ake awiri ndiponso msilikali mmodzi wa iwo amene ankamutumikira yemwe ankapembedza Mulungu. <verse number="8" style="v"/>Iye anawafotokozera zonse zimene zinachitika ndipo anawatuma kuti apite ku Yopa.</para>
  <para style="s1">Masomphenya a Petro</para>
  <para style="p">
    <verse number="9" style="v"/>Mmawa mwake, nthawi ili ngati 12 koloko anthuwo atayandikira mzindawo, Petro anakwera pa denga kukapemphera. <verse number="10" style="v"/>Iye anamva njala ndipo anafuna chakudya, ndipo akukonza chakudyacho, iye anachita ngati wakomoka. <verse number="11" style="v"/>Iye anaona kuthambo kutatsekuka, ndi chinthu china chikutsitsidwa pansi chooneka ngati chinsalu chachikulu chomangidwa pa msonga zake zinayi. <verse number="12" style="v"/>Mʼmenemo munali nyama zonse zamiyendo inayi pamodzinso ndi zokwawa za dziko lapansi ndiponso mbalame zamlengalenga. <verse number="13" style="v"/>Petro anamva mawu akuti, <char style="wj">“Petro, dzuka, ipha nudye.”</char></para>
  <para style="p">
    <verse number="14" style="v"/>Petro anayankha kuti, “Ayi, Ambuye! Ine sindinadyepo kanthu kosayeretsedwa kapena konyansa.”</para>
  <para style="p">
    <verse number="15" style="v"/>Petro anamvanso kachiwiri mawu akuti, <char style="wj">“Usachiyese chonyansa chimene Mulungu wachiyeretsa.”</char></para>
  <para style="p">
    <verse number="16" style="v"/>Zimenezi zinachitika katatu ndipo nthawi yomweyo chinsalu chija chinatengedwanso kupita kumwamba.</para>
  <para style="p">
    <verse number="17" style="v"/>Petro akuganizira za tanthauzo la masomphenyawo, anthu amene Korneliyo anawatuma anapeza kumene kunali nyumba ya Simoni ndipo anayima pa chipata. <verse number="18" style="v"/>Iwo anayitana nafunsa ngati Simoni amene amadziwika ndi dzina loti Petro amakhala kumeneko.</para>
  <para style="p">
    <verse number="19" style="v"/>Petro akuganizirabe za masomphenyawo, Mzimu Woyera anati kwa iye, “Simoni, anthu atatu akukufunafuna. <verse number="20" style="v"/>Dzuka, tsika. Usakayike upite nawo pakuti ndawatuma ndine.”</para>
  <para style="p">
    <verse number="21" style="v"/>Petro anatsika ndipo anati kwa anthuwo, “Amene mukufunayo ndine. Mwabwera kuno chifukwa chiyani?”</para>
  <para style="p">
    <verse number="22" style="v"/>Anthuwo anayankha kuti, “Ife tachokera kwa Korneliyo, mkulu woyangʼanira asilikali 100. Iye ndi munthu wolungama ndiponso woopa Mulungu, amene amalemekezedwa ndi Ayuda onse. Mngelo woyera anamuwuza kuti mupite ku nyumba yake kuti akamve mawu amene inu mukanene.” <verse number="23" style="v"/>Pamenepo Petro anawalowetsa mʼnyumba ndipo anawasamala ngati alendo ake. Mmawa mwake Petro ananyamuka napita nawo ndipo abale ena a ku Yopa anapita naye pamodzi.</para>
  <para style="s1">Petro ku Nyumba ya Korneliyo</para>
  <para style="p">
    <verse number="24" style="v"/>Tsiku linalo Petro anafika ku Kaisareya. Korneliyo anawadikirira ndipo anali atawasonkhanitsa pamodzi abale ake ndi abwenzi ake a pamtima. <verse number="25" style="v"/>Petro akulowa mʼnyumba, Korneliyo anakumana naye ndipo anadzigwetsa pa mapazi ake namulambira. <verse number="26" style="v"/>Koma Petro anamuyimiritsa nati, “Imirira, inenso ndine munthu ngati iwe.”</para>
  <para style="p">
    <verse number="27" style="v"/>Akuyankhula naye, Petro analowa mʼnyumba ndipo anapeza gulu lalikulu la anthu litasonkhana. <verse number="28" style="v"/>Iye anawawuza kuti, “Inu mukudziwa bwino kuti ndi kutsutsana ndi lamulo ngati Myuda ayanjana ndi Mkunja kapena kuyendera wina aliyense wa mtundu wina. Koma Mulungu wandionetsa ine kuti ndisatchule munthu aliyense kuti ndi wosayenera kapena wonyansa. <verse number="29" style="v"/>Nʼchifukwa chake ndabwera mosawiringula pamene munandiyitana. Tsopano ndikufunseni,” Mwandiyitanira chiyani?</para>
  <para style="p">
    <verse number="30" style="v"/>Komeliyo anayankha kuti, “Masiku anayi apitawo, nthawi yonga yomwe ino, 3 koloko masana ndimapemphera mʼnyumba mwanga. Mwadzidzidzi patsogolo panga panayimirira munthu wovala zovala zonyezimira. <verse number="31" style="v"/>Ndipo anati, ‘Korneliyo, Mulungu wamva mapemphero ako ndipo wakumbukira mphatso zako kwa osauka. <verse number="32" style="v"/>Tuma anthu ku Yopa akayitane Simoni wotchedwa Petro. Iye akukhala mʼnyumba ya Simoni mmisiri wazikopa amene amakhala mʼmbali mwa nyanja.’ <verse number="33" style="v"/>Nʼchifukwa chake ndinatumiza anthu nthawi yomweyo ndipo mwachita bwino kuti mwabwera. Tsopano ife tonse tili pano pamaso pa Mulungu kuti timve zonse zimene Ambuye akukulamulani kuti mutiwuze ife.”</para>
  <para style="p">
    <verse number="34" style="v"/>Ndipo Petro anayamba kuyankhula nati, “Zoonadi, tsopano ndazindikira kuti Mulungu sakondera. <verse number="35" style="v"/>Koma amalandira anthu a mtundu uli wonse amene amaopa Iye ndiponso kuchita chilungamo. <verse number="36" style="v"/>Uwu ndi uthenga umene Mulungu anatumiza kwa Aisraeli, kulalikira Uthenga Wabwino wamtendere mwa Yesu Khristu amene ndi Ambuye wa onse. <verse number="37" style="v"/>Inu mukudziwa zimene zinachitika ku Yudeya konse, kuyambira ku Galileya pambuyo pa ubatizo umene Yohane analalikira, <verse number="38" style="v"/>kuti Mulungu, anamudzoza Yesu, wa ku Nazareti ndi Mzimu Woyera ndi mphamvu ndiponso mmene Iye anapita nachita zabwino ndi kuchiritsa onse amene anali pansi pa mphamvu ya mdierekezi, popeza kuti Mulungu anali naye.</para>
  <para style="p">
    <verse number="39" style="v"/>“Ife ndife mboni za zonse zimene anachita mʼdziko la Ayuda ndiponso ku Yerusalemu. Anamupha Iye pakumupachika pa mtengo, <verse number="40" style="v"/>koma Mulungu anamuukitsa kwa akufa pa tsiku lachitatu, ndipo analola kuti aonekere poyera. <verse number="41" style="v"/>Iye sanaonekere kwa anthu onse koma kwa mboni zimene Mulungu anazisankhiratu, kwa ife amene timadya ndi kumwa naye atauka kwa akufa. <verse number="42" style="v"/>Iye anatilamulira ife kuti tilalikire kwa anthu ndi kuchitira umboni kuti Iye ndiye amene Mulungu anamusankha kukhala woweruza wa amoyo ndi akufa. <verse number="43" style="v"/>Aneneri onse achitira Iye umboni kuti aliyense amene akhulupirira Iye amakhululukidwa machimo chifukwa cha dzina lake.”</para>
  <para style="p">
    <verse number="44" style="v"/>Petro akuyankhulabe mawu amenewa, Mzimu Woyera unatsikira pa onse amene amamva uthengawo. <verse number="45" style="v"/>Abale a mdulidwe omwe anabwera ndi Petro anadabwa kuona kuti mphatso ya Mzimu Woyera yapatsidwanso kwa anthu a mitundu ina. <verse number="46" style="v"/>Pakuti anamva iwo akuyankhula mʼmalilime ndi kuyamika Mulungu. Ndipo Petro anati, <verse number="47" style="v"/>“Kodi alipo amene angawaletse anthu awa kubatizidwa mʼmadzi? Iwotu alandira Mzimu Woyera monga ifenso.” <verse number="48" style="v"/>Tsono iye analamula kuti abatizidwe mʼdzina la Yesu Khristu. Ndipo anthu aja anamupempha Petro kuti akhale nawo masiku angapo.</para>
  <chapter number="11" style="c"/>
  <para style="s1">Petro Afotokozera Mpingo</para>
  <para style="p">
    <verse number="1" style="v"/>Atumwi ndi abale a ku Yudeya konse anamva kuti anthu a mitundu ina analandiranso Mawu a Mulungu. <verse number="2" style="v"/>Tsono Petro atafika ku Yerusalemu, abale amene anali a mdulidwe anamutsutsa iye, <verse number="3" style="v"/>ndipo anati, “Iwe unalowa mʼnyumba ya anthu osachita mdulidwe ndi kudya nawo.”</para>
  <para style="p">
    <verse number="4" style="v"/>Koma Petro anayamba kuwafotokozera zonse mwatsatanetsatane momwe zinachitikira kuti, <verse number="5" style="v"/>“Ine ndimapemphera mu mzinda wa Yopa ndipo ndili ngati wokomoka ndinaona masomphenya. Ndinaona chinthu chokhala ngati chinsalu chachikulu chikutsika kuchokera kumwamba chogwiridwa msonga zake zinayi, ndipo chinatsikira pa ine. <verse number="6" style="v"/>Ine ndinayangʼana mʼkati mwake ndipo ndinaona nyama za miyendo inayi za mʼdziko lapansi, zirombo, zokwawa, ndi mbalame zamlengalenga. <verse number="7" style="v"/>Kenaka ine ndinamva mawu akuti, <char style="wj">‘Petro, Imirira. Ipha, nudye.’</char></para>
  <para style="p">
    <verse number="8" style="v"/>“Ine ndinayankha kuti, ‘Ayi, Ambuye! Pakuti chinthu chodetsedwa ndi chonyansa sindinadyepo pakamwa pangapa.’</para>
  <para style="p">
    <verse number="9" style="v"/>“Mawu ochokera kumwamba ananenanso kachiwiri kuti, <char style="wj">‘Chimene Mulungu wachiyeretsa usanene kuti ndi chodetsedwa.’</char> <verse number="10" style="v"/>Zimenezi zinachitika katatu ndipo kenaka zonse zinatengedwa kupita kumwamba.</para>
  <para style="p">
    <verse number="11" style="v"/>“Nthawi yomweyo anthu atatu amene anatumidwa kuchokera ku Kaisareya anayima pa nyumba yomwe ndimakhalayo. <verse number="12" style="v"/>Mzimu anandiwuza kuti ndisakayike, koma ndipite nawo. Abale asanu ndi mmodzi awa anapitanso nane ndipo tinalowa mʼnyumba ya munthuyo. <verse number="13" style="v"/>Iye anatiwuza mmene anaonera mngelo atayimirira mʼnyumba mwake ndi kumuwuza kuti, ‘Tumiza anthu ku Yopa kuti akayitane Simoni wotchedwa Petro. <verse number="14" style="v"/>Iye adzakuwuza uthenga umene udzapulumutsa iwe ndi a pa banja ako.’</para>
  <para style="p">
    <verse number="15" style="v"/>“Nditangoyamba kuyankhula, Mzimu Woyera anafika pa iwo monga momwe anafikira pa ife poyamba paja. <verse number="16" style="v"/>Kenaka ndinakumbukira zimene Ambuye ananena kuti, <char style="wj">‘Yohane anabatiza ndi madzi, koma inu mudzabatizidwa ndi Mzimu Woyera.’</char> <verse number="17" style="v"/>Tsono ngati Mulungu anawapatsa iwo mphatso yomweyo imene anatipatsa ife, amene tinakhulupirira Ambuye Yesu Khristu, ndine yani kuti nditsutsane ndi Mulungu?”</para>
  <para style="p">
    <verse number="18" style="v"/>Iwo atamva zimenezi analibenso chonena ndipo anayamika Mulungu nati, “Potero Mulungu wapatsa anthu a mitundu ina mwayi wotembenuka mtima ndi kulandira moyo.”</para>
  <para style="s1">Mpingo wa ku Antiokeya</para>
  <para style="p">
    <verse number="19" style="v"/>Tsopano amene anabalalika chifukwa cha mazunzo amene anayamba ataphedwa Stefano, anapita mpaka ku Foinike, ku Kupro ndi ku Antiokeya, ndipo ankalalikira kwa Ayuda okha. <verse number="20" style="v"/>Komabe, ena pakati pawo ochokera ku Kupro ndi ku Kurene anapita ku Antiokeya ndipo iwo anayamba kuyankhulanso kwa Agriki, nawawuza za Uthenga Wabwino wa Ambuye Yesu. <verse number="21" style="v"/>Mphamvu ya Ambuye inali nawo ndipo anthu ambiri anakhulupirira natembenukira kwa Ambuye.</para>
  <para style="p">
    <verse number="22" style="v"/>Mbiri imeneyi inamveka ku mpingo wa ku Yerusalemu ndipo iwo anatumiza Barnaba ku Antiokeya. <verse number="23" style="v"/>Atafika ndi kuona chisomo cha Mulungu pa iwo, anakondwa ndi kuwalimbikitsa anthu onsewo kuti apitirire kukhala woona mu mtima mwa Ambuye. <verse number="24" style="v"/>Barnabayo anali munthu wabwino, wodzazidwa ndi Mzimu Woyera ndi chikhulupiriro ndipo gulu lalikulu la anthu linabwera kwa Ambuye.</para>
  <para style="p">
    <verse number="25" style="v"/>Kenaka Barnaba anapita ku Tarisisi kukafuna Saulo, <verse number="26" style="v"/>ndipo pamene anamupeza anabwera naye ku Antiokeya. Barnaba ndi Saulo anasonkhana ndi mpingo kwa chaka chimodzi naphunzitsa anthu ambirimbiri. Okhulupirirawo anayamba kutchedwa Akhristu ku Antiokeya.</para>
  <para style="p">
    <verse number="27" style="v"/>Masiku amenewo ku Antiokeya kunafika aneneri ena ochokera ku Yerusalemu. <verse number="28" style="v"/>Mmodzi wa iwo dzina lake Agabu, anayimirira ndipo Mzimu anamutsogolera kunenera zamʼtsogolo kuti padzakhala njala yayikulu pa dziko lonse lapansi. (Izi zinachitikadi nthawi ya ulamuliro wa Klaudiyo). <verse number="29" style="v"/>Ophunzirawo, aliyense monga mwakupata kwake, anatsimikiza kuthandiza abale okhala ku Yudeya. <verse number="30" style="v"/>Izi anazichitadi ndipo anatuma Barnaba ndi Saulo kukapereka mphatsozo kwa akulu a mpingo.</para>
  <chapter number="12" style="c"/>
  <para style="s1">Petro Apulumuka Mʼndende</para>
  <para style="p">
    <verse number="1" style="v"/>Inali nthawi yomweyi imene mfumu Herode anamanga ena a mu mpingo ndi cholinga chakuti awazunze. <verse number="2" style="v"/>Iye analamula kuti Yakobo mʼbale wa Yohane, aphedwe ndi lupanga. <verse number="3" style="v"/>Ataona kuti zimenezi zinakondweretsa Ayuda, anawonjeza ndi kugwiranso Petro. Izi zinachitika pa nthawi ya Chikondwerero cha Buledi wopanda Yisiti. <verse number="4" style="v"/>Atamugwira Petro, namutsekera mʼndende, anamupereka kwa magulu anayi a asilikali kuti amuyangʼanire, gulu lililonse linali ndi asilikali anayi. Herode anafuna kumuzenga mlandu pamaso pa anthu onse chikondwerero cha Paska chitapita.</para>
  <para style="p">
    <verse number="5" style="v"/>Kotero Petro anasungidwa mʼndende, koma mpingo unamupempherera kolimba kwa Mulungu.</para>
  <para style="p">
    <verse number="6" style="v"/>Usiku woti mmawa mwake Herode amuzenga mlandu, Petro amagona pakati pa asilikali awiri, atamangidwa maunyolo awiri, ndiponso alonda atayima pa khomo. <verse number="7" style="v"/>Mwadzidzidzi mngelo wa Ambuye anaonekera ndipo kuwala kunawunika mʼchipindamo. Mngeloyo anamugwedeza Petro mʼnthiti ndi kumudzutsa. Iye anati, “Fulumira, imirira!” Ndipo maunyolo anagwa kuchoka mʼmanja a Petro.</para>
  <para style="p">
    <verse number="8" style="v"/>Kenaka mngelo anati kwa iye, “Vala zovala ndi nsapato.” Ndipo Petro atachita izi mngeloyo anamuwuzanso kuti, “Funda chovala chako ndipo unditsate.” <verse number="9" style="v"/>Petro anatsatira natuluka mʼndende, koma sanazindikire kuti zimene mngeloyo amachita zimachitikadi; iye amaganiza kuti amaona masomphenya. <verse number="10" style="v"/>Iwo anadutsa gulu loyamba ndi lachiwiri la asilikali ndipo anafika pa chitseko chachitsulo cholowera mu mzinda. Chitsekocho chinatsekuka chokha ndipo anadutsa. Pamene anayenda kutalika kwa msewu umodzi, mwadzidzidzi mngelo uja anachoka.</para>
  <para style="p">
    <verse number="11" style="v"/>Pamenepo Petro anazindikira nati, “Tsopano ndikudziwa mosakayika kuti Ambuye anatuma mngelo wake kudzandipulumutsa mʼmanja mwa Herode, ndi ku zoyipa zonse zimene Ayuda amafuna kundichitira.”</para>
  <para style="p">
    <verse number="12" style="v"/>Atazindikira zimenezi anapita ku nyumba ya Mariya amayi ake a Yohane, wotchedwanso Marko, kumene kunasonkhana anthu ambiri ndipo amapemphera. <verse number="13" style="v"/>Petro anagogoda pa chitseko cha panja, ndipo mtsikana wantchito dzina lake Roda anabwera kuti adzatsekule chitseko. <verse number="14" style="v"/>Atazindikira mawu a Petro anakondwa kwambiri ndipo anabwerera osatsekula ndipo anafuwula kuti, “Petro ali pa khomopa!”</para>
  <para style="p">
    <verse number="15" style="v"/>Anthuwo anati kwa iye, “Wopenga iwe!” Atalimbikira kunena kuti zinali zoona, iwo anati, “Ameneyo ndi mngelo wake.”</para>
  <para style="p">
    <verse number="16" style="v"/>Koma Petro anapitiriza kugogoda ndipo atatsekula chitseko ndi kumuona, anthuwo anadabwa kwambiri. <verse number="17" style="v"/>Petro anakweza dzanja ndi kuwawuza kuti akhale chete ndipo anawafotokozera mmene Ambuye anamutulutsira mʼndende. Iye anati, “Uzani Yakobo ndi abale ena za zimenezi.” Kenaka anachoka napita kumalo ena.</para>
  <para style="p">
    <verse number="18" style="v"/>Pamene kunacha kunali phokoso lalikulu pakati pa asilikali, iwo anafunsa kuti, “Kodi chamuchitikira Petro ndi chiyani?” <verse number="19" style="v"/>Herode atamufunafuna ndipo wosamupeza, anawafunsa asilikali ndipo analamulira kuti asilikaliwo aphedwe.</para>
  <para style="s1">Imfa ya Herode</para>
  <para style="p">Kenaka Herode anachoka ku Yudeya ndi kupita ku Kaisareya ndipo anakhala kumeneko kwa kanthawi <verse number="20" style="v"/>Herode anakwiyira anthu a ku Turo ndi Sidoni; anthuwo anagwirizana zoti akambirane naye. Atapeza thandizo kuchokera kwa Blasito, wantchito wokhulupirika wa mfumu, anapempha kuti pakhale mtendere, chifukwa dziko lawo limadalira dziko la mfumuyo pa chakudya chawo.</para>
  <para style="p">
    <verse number="21" style="v"/>Pa tsiku limene anasankha Herode, atavala zovala zake zaufumu, anakhala pa mpando wake ndipo anayankhula kwa anthuwo. <verse number="22" style="v"/>Anthuwo anafuwula nati, “Amenewa ndi mawu a mulungu osati a munthu ayi.” <verse number="23" style="v"/>Nthawi yomweyo mngelo wa Mulungu anamukantha chifukwa sanapereke ulemu kwa Mulungu ndipo anadyedwa ndi mphutsi nafa.</para>
  <para style="p">
    <verse number="24" style="v"/>Koma Mawu a Mulungu anapitirirabe kufalikirafalikira.</para>
  <para style="p">
    <verse number="25" style="v"/>Barnaba ndi Saulo atamaliza ntchito yawo anachoka ku Yerusalemu, atatenga Yohane wotchedwanso Marko.</para>
  <chapter number="13" style="c"/>
  <para style="s1">Barnaba ndi Saulo Atumidwa ndi Mpingo</para>
  <para style="p">
    <verse number="1" style="v"/>Mu mpingo wa ku Antiokeya munali aneneri ndi aphunzitsi awa: Barnaba, Simeoni, Lukia wa ku Kurene, Manayeni (amene analeredwa pamodzi ndi mfumu Herode), ndiponso Saulo. <verse number="2" style="v"/>Iwo pamene ankapembedza Ambuye ndi kusala kudya, Mzimu Woyera anati, “Mundipatulire Barnaba ndi Saulo kuti akagwire ntchito imene ndinawayitanira.” <verse number="3" style="v"/>Ndipo atasala kudya ndi kupemphera anasanjika manja awo pa iwo nawatumiza.</para>
  <para style="s1">Ku Kupro</para>
  <para style="p">
    <verse number="4" style="v"/>Barnaba ndi Saulo motumidwa ndi Mzimu Woyera, anapita ku Selukeya ndipo kuchokera kumeneko anakwera sitima ya pamadzi kupita ku Kupro. <verse number="5" style="v"/>Pamene anafika ku Salamisi, analalikira Mawu a Mulungu mʼMasunagoge a Ayuda. Iwo anali ndi Yohane monga wowatumikira.</para>
  <para style="p">
    <verse number="6" style="v"/>Iwo anayenda pa chilumba chonse mpaka anafika ku Pafo, kumeneko anapezanako ndi Myuda, wamatsenga amene analinso mneneri wonama dzina lake Barayesu. <verse number="7" style="v"/>Iyeyu, amathandiza mkulu wa boma, Sergio Paulo. Mkulu wa bomayu, munthu wanzeru, anayitana Barnaba ndi Saulo chifukwa anafuna kumva Mawu a Mulungu. <verse number="8" style="v"/>Koma Elima wamatsengayo, (Elima tanthauzo lake ndi wamatsenga), anatsutsana nawo ndipo anafuna kumuletsa mkulu wa bomayo kuti asakhulupirire. <verse number="9" style="v"/>Koma Saulo, amenenso amatchedwa Paulo, wodzazidwa ndi Mzimu Woyera anamuyangʼanitsitsa Elima ndipo anati, <verse number="10" style="v"/>“Iwe ndiwe mwana wa mdierekezi ndiponso mdani wa chilungamo! Ndiwe wodzaza ndi chinyengo cha mtundu uliwonse ndi kuchenjera konse. Kodi sudzaleka kupotoza njira zolungama za Ambuye? <verse number="11" style="v"/>Tsopano dzanja la Ambuye likukutsutsa iwe. Udzakhala wosaona ndipo kwa kanthawi sudzatha kuona kuwala kwa dzuwa.”</para>
  <para style="p">Nthawi yomweyo khungu ndi mdima zinamugwera ndipo anafunafuna munthu woti amugwire dzanja kuti amutsogolere. <verse number="12" style="v"/>Pamene mkulu wa bomayo anaona zimene zinachitika anakhulupirira pakuti anadabwa ndi chiphunzitso cha Ambuye.</para>
  <para style="s1">Antiokeya wa ku Pisidiya</para>
  <para style="p">
    <verse number="13" style="v"/>Kuchokera ku Pafo, Paulo ndi anzake anayenda pa sitima ya pamadzi kupita ku Perga wa ku Pamfiliya, kumeneko Yohane anawasiya nabwerera ku Yerusalemu. <verse number="14" style="v"/>Kuchokera ku Perga anapita ku Pisidiya wa ku Antiokeya. Pa tsiku la Sabata analowa mʼsunagoge, nakhala pansi. <verse number="15" style="v"/>Atawerenga mawu a mʼMalamulo ndi Aneneri, akulu a sunagoge anawatumizira mawu ndi kuti, “Abale ngati muli ndi mawu olimbikitsa nawo anthuwa, nenani.”</para>
  <para style="p">
    <verse number="16" style="v"/>Atayimirira, Paulo anakweza dzanja lake ndi kuti, “Inu Aisraeli ndiponso inu a mitundu ina amene mumapembedza Mulungu, tandimverani! <verse number="17" style="v"/>Mulungu wa Aisraeli anasankha makolo athu ndipo anawapatsa chuma chambiri pamene amakhala ku Igupto. Anawatulutsa mʼdzikomo ndi dzanja lake lamphamvu. <verse number="18" style="v"/>Ndipo Iye anapirira khalidwe lawo mʼchipululu kwa zaka makumi anayi. <verse number="19" style="v"/>Mulungu anawagonjetsera mitundu isanu ndi iwiri ya ku Kanaani ndipo anapereka dzikolo kwa Israeli kuti likhale lawo. <verse number="20" style="v"/>Izi zonse zinatenga zaka 450.</para>
  <para style="p">“Zitatha izi, Mulungu anawapatsa oweruza mpaka nthawi ya mneneri Samueli. <verse number="21" style="v"/>Kenaka anthu anapempha kuti awapatse mfumu, ndipo anawapatsa Sauli mwana wa Kisi, wa fuko la Benjamini amene analamulira zaka makumi anayi. <verse number="22" style="v"/>Mulungu atamuchotsa Sauli, anayika Davide kukhala mfumu yawo. Mulungu anamuchitira umboni kuti, ‘Ndapeza Davide mwana wa Yese munthu wa pamtima panga; iye adzachita zonse zimene ine ndikufuna kuti iye achite.’</para>
  <para style="p">
    <verse number="23" style="v"/>“Kuchokera mwa zidzukulu za munthu ameneyu, Mulungu anawutsa Yesu kukhala Mpulumutsi wa Aisraeli, monga analonjezera. <verse number="24" style="v"/>Yesu asanabwere, Yohane analalikira kwa anthu onse Aisraeli za kutembenuka mtima ndi ubatizo. <verse number="25" style="v"/>Pamene Yohane amatsiriza ntchito yake anati: ‘Mukuganiza kuti ine ndine yani? Ine sindine ameneyo ayi, koma Iye akubwera pambuyo panga, amene ine sindine woyenera kumasula zingwe za nsapato zake.’</para>
  <para style="p">
    <verse number="26" style="v"/>“Abale, ana a Abrahamu, ndiponso inu a mitundu ina amene mumaopa Mulungu, Iye watumiza uthenga wachipulumutsowo kwa ife. <verse number="27" style="v"/>Anthu a ku Yerusalemu ndi atsogoleri awo sanazindikire Yesu, komabe pomuweruza Yesu anakwaniritsa mawu a Aneneri amene amawerengedwa Sabata lililonse. <verse number="28" style="v"/>Ngakhale sanapeze chifukwa choti afe, anapempha Pilato kuti amuphe. <verse number="29" style="v"/>Atachita zonse zimene zinalembedwa za Iye, iwo anamuchotsa pa mtengo ndipo anamuyika mʼmanda. <verse number="30" style="v"/>Koma Mulungu anamuukitsa, <verse number="31" style="v"/>ndipo kwa masiku ambiri anaonekera kwa amene anayenda naye kuchokera ku Galileya mpaka ku Yerusalemu. Iwowa tsopano ndi mboni zake kwa anthu a Israeli.</para>
  <para style="p">
    <verse number="32" style="v"/>“Ife tikukuwuzani Uthenga Wabwino; umene Mulungu analonjeza makolo athu. <verse number="33" style="v"/>Iye wakwaniritsa zimenezi kwa ife ana awo, poukitsa Yesu kuchokera kwa akufa. Monga zinalembedwa mu Salimo lachiwiri kuti,</para>
  <para style="q1">“Iwe ndiwe mwana wanga;</para>
  <para style="q2">lero ine ndakhala Atate ako.”</para>
  <para style="m">
    <verse number="34" style="v"/>Zakuti Mulungu anamuukitsa kuti asawole konse, zinanenedwa mʼmawu awa:</para>
  <para style="q1">“ ‘Ine, ndidzakupatsa madalitso opatulika ndi odalirika amene ndinalonjeza Davide.’</para>
  <para style="m">
    <verse number="35" style="v"/>Nʼchifukwa chakenso zinalembedwa mu Salimo lina kuti,</para>
  <para style="q1">“ ‘Simudzalekerera woyera wanu kuti awole.’</para>
  <para style="p">
    <verse number="36" style="v"/>“Pakuti pamene Davide anatsiriza kutumikira Mulungu mu mʼbado wake, anamwalira, iye anayikidwa mʼmanda pamodzi ndi makolo ake ndipo thupi lake linawola. <verse number="37" style="v"/>Koma amene Mulungu anamuukitsa kwa akufa sanawole ayi.</para>
  <para style="p">
    <verse number="38" style="v"/>“Nʼchifukwa chake, abale anga, dziwani kuti mwa Yesu chikhululukiro cha machimo chikulalikidwa. <verse number="39" style="v"/>Kudzera mwa Iye aliyense amene akhulupirira, alungamitsidwa kuchoka ku tchimo lililonse limene silingachoke ndi Malamulo a Mose. <verse number="40" style="v"/>Samalani kuti zimene aneneri akunena zisakuchitikireni inu:</para>
  <para style="q1">
    <verse number="41" style="v"/>“ ‘Onani, inu anthu onyoza,</para>
  <para style="q2">dabwani ndipo wonongekani,</para>
  <para style="q1">chifukwa ine ndidzachita china chake mʼmasiku anu,</para>
  <para style="q2">inu simudzazikhulupirira</para>
  <para style="q2">ngakhale wina atakufotokozerani!’ ”</para>
  <para style="p">
    <verse number="42" style="v"/>Pamene Paulo ndi Barnaba amatuluka mʼSunagoge, anthu anawapempha kuti adzapitirize kuyankhula zinthu zimenezi Sabata linalo. <verse number="43" style="v"/>Atatha mapemphero, Ayuda ambiri ndi anthu odzipereka otembenukira ku Chiyuda anatsatira Paulo ndi Barnaba, iwo anayankhula ndi anthuwo ndipo anawapempha kuti apitirire mʼchisomo cha Mulungu.</para>
  <para style="p">
    <verse number="44" style="v"/>Pa Sabata linalo pafupifupi anthu onse a mu mzindawo anasonkhana kudzamva Mawu a Ambuye. <verse number="45" style="v"/>Pamene Ayuda anaona gulu la anthu, anachita nsanje ndipo anayankhula zamwano kutsutsana ndi zimene Paulo amanena.</para>
  <para style="p">
    <verse number="46" style="v"/>Ndipo Paulo ndi Barnaba anawayankha molimba mtima kuti, “Ife tinayenera kuyankhula Mawu a Mulungu kwa inu poyamba. Popeza inu mwawakana ndi kudziyesa nokha osayenera moyo wosatha, ife tsopano tikupita kwa anthu a mitundu ina. <verse number="47" style="v"/>Pakuti izi ndi zimene Ambuye anatilamula ife:</para>
  <para style="q1">“ ‘Ine ndakuyika iwe ukhale kuwunika kwa anthu a mitundu ina,</para>
  <para style="q2">kuti ukafikitse chipulumutso ku malekezero a dziko lapansi!’ ”</para>
  <para style="p">
    <verse number="48" style="v"/>Anthu a mitundu ina atamva izi, anakondwa ndipo analemekeza Mawu Ambuye; ndipo onse amene anawasankha kuti alandire moyo osatha anakhulupirira.</para>
  <para style="p">
    <verse number="49" style="v"/>Mawu a Ambuye anafalikira mʼchigawo chonse. <verse number="50" style="v"/>Koma Ayuda anawutsa mitima ya akazi otchuka opembedza Mulungu ndi akulu a mu mzindamo. Iwo anabweretsa mazunzo kwa Paulo ndi Barnaba ndipo anawathamangitsa mʼchigawo chawo. <verse number="51" style="v"/>Tsono iwo anasasa fumbi la ku mapazi awo powatsutsa, ndipo anapita ku Ikoniya. <verse number="52" style="v"/>Ndipo ophunzira anadzazidwa ndi chimwemwe ndiponso ndi Mzimu Woyera.</para>
  <chapter number="14" style="c"/>
  <para style="s1">Ku Ikoniya</para>
  <para style="p">
    <verse number="1" style="v"/>Ku Ikoniya, Paulo ndi Barnaba analowanso mʼsunagoge ya Ayuda. Kumeneko iwo anaphunzitsa momveka bwino kotero kuti anthu ambiri Achiyuda ndi anthu a mitundu ina anakhulupirira. <verse number="2" style="v"/>Koma Ayuda amene anakana kukhulupirira anawutsa anthu a mitundu ina nawononga maganizo awo kutsutsana ndi abale. <verse number="3" style="v"/>Ndipo Paulo ndi Barnaba anakhala kumeneko nthawi yayitali, nalalikira molimba mtima za Ambuye amene anawapatsa mphamvu yochitira zozizwitsa ndi zizindikiro zodabwitsa pochitira umboni mawu a chisomo. <verse number="4" style="v"/>Anthu a mu mzindamo anagawikana; ena anali mbali ya Ayuda, ena mbali ya atumwi. <verse number="5" style="v"/>Pamenepo anthu a mitundu ina ndi Ayuda, pamodzi ndi atsogoleri awo anakonza chiwembu choti azunze atumwiwo ndi kuwagenda ndi miyala. <verse number="6" style="v"/>Koma atazindikira zimenezi, anathawira ku Lusitra ndi Derbe, mizinda ya ku Lukaoniya, ndiponso ku dziko lozungulira mizindayo, <verse number="7" style="v"/>kumene anapitiriza kulalikira Uthenga Wabwino.</para>
  <para style="s1">Ku Lusitra ndi ku Derbe</para>
  <para style="p">
    <verse number="8" style="v"/>Ku Lusitra kunali munthu wolumala miyendo, amene sanayendepo chibadwire chake. <verse number="9" style="v"/>Iyeyu, amamvetsera pamene Paulo amayankhula. Paulo anamuyangʼanitsitsa ndipo anaona kuti anali ndi chikhulupiriro choti achiritsidwe nacho. <verse number="10" style="v"/>Ndipo Paulo anamuyitana mofuwula nati, “Imirira!” Atamva zimenezi, munthuyo anayimirira, nayamba kuyenda.</para>
  <para style="p">
    <verse number="11" style="v"/>Gulu la anthu litaona zimene Paulo anachitazi, linafuwula mʼChilukaoniya kuti, “Milungu yatitsikira yooneka ngati anthu!” <verse number="12" style="v"/>Barnaba anamutcha Zeusi ndipo Paulo anamutcha Herimesi chifukwa ndiye amatsogolera kuyankhula. <verse number="13" style="v"/>Wansembe wa Zeusi amene nyumba yopembedzera Zeusiyo inali kunja pafupi ndi mzindawo, anabweretsa ngʼombe yayimuna yovekedwa nkhata za maluwa pa chipata cha mzindawo chifukwa iyeyo pamodzi ndi anthu ena onse aja amafuna kudzipereka nsembe kwa Paulo ndi Barnaba.</para>
  <para style="p">
    <verse number="14" style="v"/>Koma Barnaba ndi Paulo atamva zimenezi, anangʼamba zovala zawo, nathamangira pakati pa gulu la anthuwo, akufuwula kuti, <verse number="15" style="v"/>“Anthu inu, bwanji mukuchita zimenezi? Ifenso ndife anthu monga inu nomwe. Ife takubweretserani Uthenga Wabwino, kuti musiye zinthu zachabezi ndi kutsata Mulungu wamoyo, amene analenga kumwamba ndi dziko lapansi, nyanja ndi zonse zimene zili mʼmenemo. <verse number="16" style="v"/>Kale Iye analola anthu a mitundu ina yonse kutsata njira zawozawo. <verse number="17" style="v"/>Komabe wakhala akudzichitira yekha umboni: Iye amaonetsa kukoma mtima kwake pogwetsa mvula kuchokera kumwamba ndi zipatso pa nyengo yake. Amakupatsani chakudya chambiri ndipo amadzaza mitima yanu ndi chimwemwe.” <verse number="18" style="v"/>Ngakhale ndi mawu awa, anavutika kuletsa gulu la anthu kuti asapereke nsembe kwa iwo.</para>
  <para style="p">
    <verse number="19" style="v"/>Kenaka kunabwera Ayuda ena kuchokera ku Antiokeya ndi Ikoniya nakopa gulu la anthu lija. Iwo anamugenda miyala Paulo namukokera kunja kwa mzindawo, kuganiza kuti wafa. <verse number="20" style="v"/>Koma ophunzira atamuzungulira, Pauloyo anayimirira nalowanso mu mzindawo. Mmawa mwake iye ndi Barnaba anachoka ndi kupita ku Derbe.</para>
  <para style="s1">Paulo ndi Barnaba Abwerera ku Antiokeya wa ku Siriya</para>
  <para style="p">
    <verse number="21" style="v"/>Iwo analalikira Uthenga Wabwino mu mzindawo ndipo anthu ambiri anatembenuka mtima ndi kukhala ophunzira. Kenaka anabwerera ku Lusitra, ku Ikoniya ndi ku Antiokeya. <verse number="22" style="v"/>Kumeneko analimbikitsa mitima ya ophunzira ndi kuwapatsa mphamvu kuti akhalebe woona mʼchikhulupiriro. Iwo anati, “Ife tiyenera kudutsa mʼmasautso ambiri kuti tikalowe mu ufumu wa Mulungu.” <verse number="23" style="v"/>Paulo ndi Barnaba anasankha akulu ampingo pa mpingo uliwonse, ndipo atapemphera ndi kusala kudya anawapereka kwa Ambuye amene anamukhulupirira. <verse number="24" style="v"/>Atadutsa Pisidiya, anafika ku Pamfiliya. <verse number="25" style="v"/>Atalalikira Mawu ku Perga, anapita ku Ataliya.</para>
  <para style="p">
    <verse number="26" style="v"/>Ku Ataliyako, anakwera sitima ya pamadzi kubwerera ku Antiokeya kumene anayitanidwa mwachisomo cha Mulungu kuti agwire ntchito imene tsopano anali atayitsiriza. <verse number="27" style="v"/>Atangofika ku Antiokeya, anasonkhanitsa pamodzi mpingo ndipo anafotokoza zonse zimene Mulungu anachita kudzera mwa iwo ndiponso mmene Iye anatsekulira a mitundu ina njira ya chikhulupiriro. <verse number="28" style="v"/>Ndipo anakhala kumeneko ndi ophunzira nthawi yayitali.</para>
  <chapter number="15" style="c"/>
  <para style="s1">Msonkhano wa ku Yerusalemu</para>
  <para style="p">
    <verse number="1" style="v"/>Anthu ena ochokera ku Yudeya anafika ku Antiokeya ndipo amaphunzitsa abale kuti, “Ngati simuchita mdulidwe potsata mwambo wa Mose, simungapulumuke.” <verse number="2" style="v"/>Zimenezi zinachititsa Paulo ndi Barnaba kuti atsutsane nawo kwambiri. Kotero Paulo ndi Barnaba anasankhidwa pamodzi ndi abale ena kuti apite ku Yerusalemu kukaonana ndi atumwi ndi akulu ampingo kukakambirana za nkhaniyi. <verse number="3" style="v"/>Mpingo unawaperekeza, ndipo pamene amadutsa ku Foinike ndi Samariya, iwo anafotokoza momwe a mitundu ina anatembenukira mtima. Nkhani imeneyi inakondweretsa kwambiri abale onse. <verse number="4" style="v"/>Atafika ku Yerusalemu, iwo analandiridwa ndi mpingo, pamodzi ndi atumwi ndiponso akulu ampingo. Paulo ndi Barnaba anawafotokozera zonse zimene Mulungu anachita kudzera mwa iwo.</para>
  <para style="p">
    <verse number="5" style="v"/>Kenaka, okhulupirira ena amene kale anali a gulu la Afarisi anayimirira ndipo anati, “Anthu a mitundu ina ayenera kuchita mdulidwe ndi kusunga malamulo a Mose.”</para>
  <para style="p">
    <verse number="6" style="v"/>Atumwi ndi akulu ampingo anasonkhana kuti akambirane za nkhaniyi. <verse number="7" style="v"/>Atakambirana kwambiri Petro anayimirira, ndipo anawayankhula nati: “Abale, mukudziwa kuti masiku oyambirira Mulungu anandisankha ine pakati panu kuti anthu a mitundu ina amve kuchokera pakamwa panga mawu a Uthenga Wabwino ndi kukhulupirira. <verse number="8" style="v"/>Mulungu amene amadziwa mtima wa munthu, Iye anaonetsa kuti anawalandira powapatsa Mzimu Woyera, monga momwe anachita kwa ife. <verse number="9" style="v"/>Iye sanasiyanitse pakati pa ife ndi iwo, pakuti anayeretsa mitima yawo mwachikhulupiriro. <verse number="10" style="v"/>Tsopano, chifukwa chiyani mukuyesa Mulungu poyika goli mʼkhosi la ophunzira, limene ngakhale ife kapena makolo athu sangathe kulisenza? <verse number="11" style="v"/>Osatero! Ife tikukhulupirira kuti tinapulumutsidwa mwachisomo cha Ambuye athu Yesu Khristu, monga iwonso anachitira.”</para>
  <para style="p">
    <verse number="12" style="v"/>Gulu lonse linakhala chete pamene amamvetsera Barnaba ndi Paulo akuwawuza za zizindikiro zodabwitsa zimene Mulungu anazichita pakati pa anthu a mitundu ina kudzera mwa iwo. <verse number="13" style="v"/>Iwo atatha kuyankhula, Yakobo anayankhula nati: “Abale, tandimverani. <verse number="14" style="v"/>Simoni watifotokozera mmene Mulungu poyamba paja anaonetsa kukhudzidwa kwake pomwe anatenga anthu a mitundu ina kukhala ake. <verse number="15" style="v"/>Mawu a aneneri akuvomereza zimenezi, monga kwalembedwa kuti,</para>
  <para style="q1">
    <verse number="16" style="v"/>“ ‘Zitatha izi Ine ndidzabwerera</para>
  <para style="q2">ndipo ndidzamanganso nyumba ya Davide imene inagwa.</para>
  <para style="q1">Ndidzakonzanso malo amene anagumuka,</para>
  <para style="q2">ndi kuyimanganso,</para>
  <para style="q1">
    <verse number="17" style="v"/>kuti anthu otsalawo afunefune Ambuye,</para>
  <para style="q2">ndi anthu onse a mitundu ina amene atchedwa ndi dzina langa,</para>
  <para style="q1">akutero Ambuye, amene amachita zinthu zimenezi</para>
  <para style="q2">
    <verse number="18" style="v"/>zinaululidwa kuyambira kalekale.’</para>
  <para style="p">
    <verse number="19" style="v"/>“Chifukwa chake, ine ndikuweruza kuti tisamavute anthu a mitundu ina amene atembenuka mtima kutsata Mulungu. <verse number="20" style="v"/>Koma tiwalembere iwo, kuwawuza kuti asadye chakudya choperekedwa kwa mafano, apewenso dama, asadyenso nyama zochita kupotola kapena kudya magazi. <verse number="21" style="v"/>Pakuti malamulo a Mose akhala akulalikidwa mu mzinda uliwonse, kuyambira kalekale ndipo amawerengedwa mʼMasunagoge tsiku la Sabata.”</para>
  <para style="s1">Kalata Yopita kwa Anthu a Mitundu ina</para>
  <para style="p">
    <verse number="22" style="v"/>Pamenepo atumwi ndi akulu ampingo, pamodzi ndi mpingo onse, anagwirizana zosankha anthu ena pakati pawo kuti awatume ku Antiokeya pamodzi ndi Paulo ndi Bamaba. Iwo anasankha Yudasi, wotchedwa Barsaba ndi Sila, anthu awiri amene anali atsogoleri pakati pa abale, <verse number="23" style="v"/>kuti akapereke kalata yonena kuti,</para>
  <para style="pmo">Kuchokera kwa atumwi ndi akulu ampingo, abale anu,</para>
  <para style="pmo">Kwa anthu a mitundu ina okhulupirira a ku Antiokeya, Siriya ndi Kilikiya:</para>
  <para style="pmo">Tikupereka moni.</para>
  <para style="b"/>
  <para style="pm">
    <verse number="24" style="v"/>Ife tamva kuti anthu ena ochokera pakati pathu, amene sitinawatume anakusokonezani maganizo ndi kukuvutitsani ndi zimene amakuwuzani. <verse number="25" style="v"/>Tsono ife tagwirizana kuti, tisankhe anthu ena ndi kuwatumiza kwa inu pamodzi ndi abale athu okondedwa Paulo ndi Barnaba, <verse number="26" style="v"/>anthu amene anapereka moyo wawo chifukwa cha dzina la Ambuye athu Yesu Khristu. <verse number="27" style="v"/>Nʼchifukwa chake, tikutumiza Yudasi ndi Sila kuti adzachitire umboni ndi mawu a pakamwa pawo za zimene ife talemba. <verse number="28" style="v"/>Pakuti zinakomera Mzimu Woyera ndiponso ife kuti tisakusenzetseni katundu wina, kupatula zoyenera zokhazi: <verse number="29" style="v"/>Mupewe kudya chakudya choperekedwa nsembe kwa mafano, musadye magazi, kapena nyama yopha mopotola ndiponso musachite dama. Mudzachita bwino mukapewa zimenezi.</para>
  <para style="b"/>
  <para style="pmc">Tsalani bwino.</para>
  <para style="p">
    <verse number="30" style="v"/>Anthu aja anatumidwa ndipo anafika ku Antiokeya, kumene anasonkhanitsa mpingo pamodzi napereka kalatayo. <verse number="31" style="v"/>Anthuwo anawerenga kalatayo ndipo abalewo anakondwa chifukwa cha mawu ake achirimbikitso. <verse number="32" style="v"/>Yudasi ndi Sila amene analinso aneneri, ananena zambiri zowalimbikitsa ndi kuwapatsa mphamvu abalewo. <verse number="33" style="v"/>Atakhala kumeneko kwa kanthawi, abale aja anatsanzikana nawo mwamtendere kuti abwerere kwa amene anawatuma. <verse number="34" style="v"/>Koma Sila anasankha kuti akhale komweko. <verse number="35" style="v"/>Koma Paulo ndi Barnaba anatsalira ku Antiokeya kumene iwo pamodzi ndi ena ambiri anaphunzitsa ndi kulalikira Mawu a Ambuye.</para>
  <para style="s1">Paulo Asiyana ndi Barnaba</para>
  <para style="p">
    <verse number="36" style="v"/>Patapita masiku ena Paulo anati kwa Barnaba, “Tiyeni tibwerere kuti tikaone abale ku mizinda yonse imene tinalalika Mawu a Ambuye ndipo tikaone mmene akuchitira.” <verse number="37" style="v"/>Barnaba anafuna kutenga Yohane, wotchedwanso Marko, kuti apite nawo. <verse number="38" style="v"/>Koma Paulo anaganiza kuti sichinali cha nzeru kumutenga Yohane chifukwa iye anawathawa ku Pamfiliya ndipo sanapitirire nawo pa ntchito. <verse number="39" style="v"/>Iwo anatsutsana kwambiri kotero kuti anapatukana. Barnaba anatenga Marko ndipo anakwera sitima ya pamadzi kupita ku Kupro. <verse number="40" style="v"/>Paulo anasankha Sila. Abale atawapempherera kwa Ambuye kuti alandire chisomo, ananyamuka. <verse number="41" style="v"/>Iye anadutsa ku Siriya ndi ku Kilikiya kupita akulimbikitsa mipingo.</para>
  <chapter number="16" style="c"/>
  <para style="s1">Timoteyo Atsagana ndi Paulo ndi Sila</para>
  <para style="p">
    <verse number="1" style="v"/>Paulo anafika ku Derbe ndi Lusitra, kumene kumakhala ophunzira wina dzina lake Timoteyo. Amayi ake anali Myuda wokhulupirira, koma abambo ake anali Mgriki. <verse number="2" style="v"/>Abale a ku Lusitra ndi Ikoniya anamuchitira iye umboni wabwino. <verse number="3" style="v"/>Paulo anafuna kumutenga pa ulendo, kotero anachita mdulidwe chifukwa cha Ayuda amene amakhala mʼderalo pakuti onse amadziwa kuti abambo ake anali Mgriki. <verse number="4" style="v"/>Pamene amayenda mzinda ndi mzinda, amafotokoza zimene atumwi ndi akulu ampingo ku Yerusalemu anagwirizana kuti anthu azitsatire. <verse number="5" style="v"/>Kotero mipingo inalimbikitsidwa mʼchikhulupiriro ndipo anthu amachulukirachulukirabe tsiku ndi tsiku.</para>
  <para style="s1">Paulo Awona Masomphenya</para>
  <para style="p">
    <verse number="6" style="v"/>Paulo ndi anzake anadutsa mayiko a Frugiya ndi Galatiya, Mzimu Woyera atawaletsa kulalikira Mawu a Mulungu ku Asiya. <verse number="7" style="v"/>Atafika ku malire a Musiya, anayesa kulowa ku Bituniya, koma Mzimu wa Yesu sunawalole kutero. <verse number="8" style="v"/>Ndipo iwo anadutsa Musiya ndipo anapita ku Trowa. <verse number="9" style="v"/>Nthawi ya usiku Paulo anaona masomphenya, munthu wa ku Makedoniya atayimirira ndi kumupempha kuti, “Bwerani ku Makedoniya, mudzatithandize.” <verse number="10" style="v"/>Paulo ataona masomphenyawa, tinakonzeka kupita ku Makedoniya, kutsimikiza kuti Mulungu anatiyitana kuti tikalalikire Uthenga Wabwino.</para>
  <para style="s1">Lidia Atembenuka Mtima ku Filipi</para>
  <para style="p">
    <verse number="11" style="v"/>Kuchokera ku Trowa tinakwera sitima ya pamadzi kupita ku Samotrake ndipo mmawa mwake tinapitirira mpaka ku Neapoli. <verse number="12" style="v"/>Kuchokera kumeneko tinapita ku Filipi, boma la Aroma ndiponso mzinda waukulu wa dera la Makedoniya. Tinakhala kumeneko masiku owerengeka.</para>
  <para style="p">
    <verse number="13" style="v"/>Pa tsiku la Sabata tinatuluka mu mzindawo kupita ku mtsinje kumene timayembekezera kukapeza malo opempherera. Tinakhala pansi ndipo tinayamba kuyankhula ndi amayi amene anasonkhana pamenepo. <verse number="14" style="v"/>Mmodzi wa amayi amene amamvetserawo ndi Lidiya amene amagulitsa nsalu zofiira, wochokera ku mzinda wa Tiyatira, ndipo amapembedza Mulungu. Ambuye anatsekula mtima wake kuti amve mawu a Paulo. <verse number="15" style="v"/>Iye ndi a mʼbanja lake atabatizidwa, anatiyitana kuti tipite ku nyumba yake. Iye anati, “Ngati mwanditenga ine kukhala wokhulupirira mwa Ambuye, bwerani mudzakhale mʼnyumba mwanga.” Ndipo anatiwumiriza ife kwambiri.</para>
  <para style="s1">Paulo ndi Sila Mʼndende</para>
  <para style="p">
    <verse number="16" style="v"/>Tsiku lina pamene timapita kumalo wopempherera, tinakumana ndi mtsikana wina amene anali ndi mzimu woyipa umene umanena zamʼtsogolo. Iye amapezera ndalama zambiri ambuye ake pa ulosi wake. <verse number="17" style="v"/>Mtsikanayu anatsatira Paulo ndi ife, akufuwula kuti, “Anthu awa ndi atumiki a Mulungu Wammwambamwamba, amene akukuwuzani inu njira yachipulumutso.” <verse number="18" style="v"/>Iye anachita izi masiku ambiri. Kenaka Paulo anavutika mu mtima, natembenuka ndipo anati kwa mzimuwo, “Ndikukulamula iwe mʼdzina la Yesu Khristu kuti utuluke mwa iye!” Nthawi yomweyo mzimuwo unatuluka.</para>
  <para style="p">
    <verse number="19" style="v"/>Pamene ambuye a mtsikana uja anazindikira kuti chiyembekezo chawo chopezera ndalama chatha, anagwira Paulo ndi Sila nawakokera ku bwalo la akulu. <verse number="20" style="v"/>Anawabweretsa iwo kwa oweruza milandu ndipo anati, “Anthu awa ndi Ayuda, iwo akuvutitsa mu mzinda wathu. <verse number="21" style="v"/>Ndipo akuphunzitsa miyambo imene ife Aroma sitiloledwa kuyilandira kapena kuyichita.”</para>
  <para style="p">
    <verse number="22" style="v"/>Gulu la anthu linatsutsana ndi Paulo ndi Sila, ndipo woweruza milandu analamula kuti avulidwe ndi kumenyedwa. <verse number="23" style="v"/>Atawakwapula kwambiri anawaponya mʼndende, nalamula woyangʼanira kuti awasunge mosamalitsa. <verse number="24" style="v"/>Chifukwa cha mawu amenewa woyangʼanira ndende anakawayika mʼchipinda chamʼkati mwa ndende, nawamangirira miyendo yawo mʼzigologolo.</para>
  <para style="p">
    <verse number="25" style="v"/>Koma pakati pa usiku Paulo ndi Sila ankapemphera ndi kuyimba nyimbo zolemekeza Mulungu, ndipo akayidi ena ankamvetsera. <verse number="26" style="v"/>Mwadzidzidzi kunachitika chivomerezi champhamvu kotero kuti maziko a ndende anagwedezeka. Nthawi yomweyo zitseko zonse za ndende zinatsekuka, ndipo maunyolo a aliyense anamasuka. <verse number="27" style="v"/>Woyangʼanira ndende uja atadzuka ku tulo, anaona kuti zitseko za ndende zinali zotsekula, ndipo anasolola lupanga lake nafuna kudzipha chifukwa ankaganiza kuti amʼndende athawa. <verse number="28" style="v"/>Koma Paulo anafuwula kuti, “Usadzipweteke! Tonse tilipo!”</para>
  <para style="p">
    <verse number="29" style="v"/>Woyangʼanira ndendeyo anayitanitsa nyale, nathamangira mʼkati ndipo anadzigwetsa pa mapazi a Paulo ndi Sila akunjenjemera. <verse number="30" style="v"/>Iye anawatulutsa kunja ndipo anawafunsa kuti, “Amuna inu, ndichite chiyani kuti ndipulumuke?”</para>
  <para style="p">
    <verse number="31" style="v"/>Iwo anayankha kuti, “Khulupirira Ambuye Yesu ndipo udzapulumuka, iwe ndi a mʼbanja lako.” <verse number="32" style="v"/>Kenaka analalikira mawu a Ambuye kwa iyeyo ndi onse amene anali mʼnyumba mwake. <verse number="33" style="v"/>Usiku womwewo woyangʼanira ndendeyo anawatenga nakawatsuka mabala awo; ndipo pomwepo iye ndi a mʼbanja lake anabatizidwa. <verse number="34" style="v"/>Woyangʼanira ndendeyo anapita nawo ku nyumba yake, nakawapatsa chakudya, ndipo banja lonse linadzazidwa ndi chimwemwe chifukwa anakhulupirira Mulungu.</para>
  <para style="p">
    <verse number="35" style="v"/>Kutacha, woweruza milandu uja anatuma asilikali kwa woyangʼanira ndendeyo kukanena kuti, “Amasuleni anthu aja.” <verse number="36" style="v"/>Woyangʼanira ndendeyo anawuza Paulo kuti, “Woweruza milandu walamula kuti iwe ndi Sila mumasulidwe. Tsopano muzipita. Pitani mumtendere.”</para>
  <para style="p">
    <verse number="37" style="v"/>Koma Paulo anati kwa asilikaliwo: “Iwo anatikwapula pa gulu la anthu asanatiweruze, ngakhale kuti ndife nzika za Chiroma natiponya mʼndende. Kodi tsopano akufuna kutitulutsa mwamseri? Ayi! Asiyeni abwere okha kuti adzatitulutse.”</para>
  <para style="p">
    <verse number="38" style="v"/>Asilikali aja anakafotokozera woweruza milandu ndipo pamene anamva kuti Paulo ndi Sila anali nzika za Chiroma, anachita mantha. <verse number="39" style="v"/>Iye anabwera kudzawapepesa ndipo anawatulutsa mʼndende, nawapempha kuti achoke mu mzindawo. <verse number="40" style="v"/>Paulo ndi Sila atatuluka mʼndende, anapita ku nyumba ya Lidiya, kumene anakumana ndi abale nawalimbikitsa. Kenaka anachoka.</para>
  <chapter number="17" style="c"/>
  <para style="s1">Paulo ku Tesalonika</para>
  <para style="p">
    <verse number="1" style="v"/>Atadutsa ku Amfipoli ndi Apoloniya, anafika ku Tesalonika, kumene kunali sunagoge ya Ayuda. <verse number="2" style="v"/>Paulo, monga mwachizolowezi chake, analowa mʼsunagoge, ndipo anakambirana nawo Mawu a Mulungu kwa masabata atatu, <verse number="3" style="v"/>kuwafotokozera ndi kuwatsimikizira kuti Khristu anayenera kufa ndi kuuka. Iye anati, “Yesu amene ndikukulalikirani ndiye Khristu.” <verse number="4" style="v"/>Ena mwa Ayuda anakopeka mtima ndipo anatsatira Paulo ndi Sila, monganso linachitira gulu lalikulu la Agriki woopa Mulungu, pamodzi ndi amayi odziwika ambiri.</para>
  <para style="p">
    <verse number="5" style="v"/>Koma Ayuda ena anachita nsanje; kotero anasonkhanitsa anthu akhalidwe loyipa ochokera pa msika ndipo napanga gulu nayambitsa chipolowe mu mzindawo. Anathamangira ku nyumba ya Yasoni kukafuna Paulo ndi Sila kuti awabweretse pa gulu la anthu. <verse number="6" style="v"/>Koma atalephera kuwapeza, anakokera Yasoniyo ndi abale ena ku bwalo la akulu a mzindawo akufuwula kuti, “Anthu awa, Paulo ndi Sila, amene akhala akusokoneza dziko lonse lapansi, tsopano afikanso kuno. <verse number="7" style="v"/>Yasoni ndiye anawalandira mʼnyumba mwake. Onsewa akuchita zotsutsana ndi malamulo a Kaisara pomanena kuti palinso mfumu ina, yotchedwa Yesu.” <verse number="8" style="v"/>Atamva zimenezi, gulu la anthu ndi akulu a mzinda anavutika mu mtima. <verse number="9" style="v"/>Iwo analipiritsa Yasoni ndi anzakewo ndipo anawamasula.</para>
  <para style="s1">Ku Bereya</para>
  <para style="p">
    <verse number="10" style="v"/>Mdima utagwa, abale anatumiza Paulo ndi Sila ku Bereya. Atafika kumeneko anapita ku sunagoge ya Ayuda. <verse number="11" style="v"/>Tsopano anthu a ku Bereya anali akhalidwe labwino kusiyana ndi Atesalonika, pakuti iwo analandira mawu ndi chidwi chachikulu ndipo ankasanthula Malemba tsiku ndi tsiku kuti aone ngati zimene ankanena Paulozo zinali zoona. <verse number="12" style="v"/>Ayuda ambiri anakhulupirira, monga anachitiranso amayi ndi amuna ambiri odziwika a Chigriki.</para>
  <para style="p">
    <verse number="13" style="v"/>Ayuda a ku Tesalonika atadziwa kuti Paulo akulalikira Mawu a Mulungu ku Bereya, anapitanso kumeneko, ndi kuwutsa mitima ya anthu nayambitsa chisokonezo. <verse number="14" style="v"/>Nthawi yomweyo abale anatumiza Paulo ku nyanja koma Sila ndi Timoteyo anatsalira ku Bereya. <verse number="15" style="v"/>Anthu amene anamuperekeza Paulo nafika naye ku Atene, ndipo anabwerera ku Bereya atawuzidwa kuti Sila ndi Timoteyo amutsatire msanga.</para>
  <para style="s1">Ku Atene</para>
  <para style="p">
    <verse number="16" style="v"/>Paulo akudikira Timoteyo ndi Sila ku Atene, anavutika mu mtima kwambiri poona kuti mzindawo unali odzaza ndi mafano. <verse number="17" style="v"/>Tsono anakambirana ndi Ayuda ndi Agriki amene amaopa Mulungu mʼsunagoge, komanso anthu amene amapezeka pa msika tsiku ndi tsiku ndi ena amene amakumana nawo. <verse number="18" style="v"/>Gulu la Aepikureya ndi Astoiki, anthu anzeru, anayamba kutsutsana naye. Ena a iwo anafunsa kuti, “Kodi wolongololayu akufuna kunena chiyani?” Enanso anati, “Akuoneka ngati akulalikira milungu yachilendo.” Iwo ananena zimenezi chifukwa Paulo amalalikira Uthenga Wabwino wa Yesu ndi kuuka kwa akufa. <verse number="19" style="v"/>Kenaka iwo anamutenga nafika naye ku bwalo la Areopagi kumene anamufunsa kuti, “Kodi tingadziweko chiphunzitso chatsopano chimene ukuchifotokozachi? <verse number="20" style="v"/>Iwe ukubweretsa zinthu zina zachilendo mʼmakutu mwathu, ndipo ife tikufuna tidziwe tanthauzo lake.” <verse number="21" style="v"/>Atene onse ndi alendo amene amakhala kumeneko samachita kanthu kena koma kufotokoza ndi kumvera fundo zatsopano.</para>
  <para style="p">
    <verse number="22" style="v"/>Paulo anayimirira mʼbwalo la Areopagi nati: “Inu anthu a ku Atene! Ine ndikuona kuti mʼnjira zonse ndinu opembedza kwambiri. <verse number="23" style="v"/>Pakuti pamene ndimayenda ndi kuona zinthu zimene mumazipembedza, ndapezanso guwa lansembe lolembedwapo kuti, <char style="sc">kwa mulungu wosadziwika</char>. Tsopano chimene mumachipembedza osachidziwa ndi chimene ndikuchilalikira.</para>
  <para style="p">
    <verse number="24" style="v"/>“Mulungu amene analenga dziko lapansi ndiponso zonse zili mʼmenemo ndiye Ambuye wakumwamba ndi dziko lapansi ndipo sakhala mʼnyumba zachipembedzo zomangidwa ndi manja. <verse number="25" style="v"/>Ndipo satumikiridwa ndi manja a anthu ngati kuti Iye amasowa kanthu, chifukwa Iye ndiye amapereka moyo ndi mpweya kwa anthu onse ndi zina zonse. <verse number="26" style="v"/>Kuchoka kwa munthu mmodzi Iye analenga mtundu uliwonse wa anthu, kuti akakhale pa dziko lonse lapansi; ndipo Iye anakonzeratu nthawi yawo ndiponso malo enieni kumene adzakhale. <verse number="27" style="v"/>Mulungu anachita izi kuti anthu amufunefune, ndikuti pomufunafunapo amupeze ngakhale kuti Iye sali kutali ndi aliyense wa ife. <verse number="28" style="v"/>‘Pakuti timakhala mwa Iye, kuyenda mwa Iye ndi kukhala moyo mwa Iye.’ Monga olemba ndakatulo anu ena akuti, ‘Ife ndi zidzukulu zake.’</para>
  <para style="p">
    <verse number="29" style="v"/>“Tsono popeza ndife ana a Mulungu, tisaganize kuti umulungu wake ndi wofanana ndi ndalama zagolide, zasiliva, mwala, kapenanso fanizo lopangidwa mwaluso la nzeru za anthu. <verse number="30" style="v"/>Nthawi imene anthu sankadziwa, Mulungu anawalekerera koma tsopano akulamulira kuti anthu onse, kulikonse atembenuke mtima. <verse number="31" style="v"/>Pakuti Iye wayika tsiku limene adzaweruze dziko lapansi mwa chilungamo kudzera mwa Munthu amene anamusankha. Iye watsimikizira anthu onse zimenezi pomuukitsa.”</para>
  <para style="p">
    <verse number="32" style="v"/>Atamva za kuuka kwa akufa, ena a iwo anaseka, koma enanso anati, “Ife tikufuna tidzamvenso zimenezi tsiku lina.” <verse number="33" style="v"/>Ndipo Paulo anatuluka mʼBwalolo. <verse number="34" style="v"/>Anthu ena ochepa anamutsatira Paulo ndipo anakhulupirira. Pakati pawo panali Dionisiyo mmodzi wa bwalo la Areopagi ndi mayi wina wotchedwa Damalisi ndi enanso.</para>
  <chapter number="18" style="c"/>
  <para style="s1">Ku Korinto</para>
  <para style="p">
    <verse number="1" style="v"/>Zitatha izi, Paulo anachoka ku Atene ndipo anapita ku Korinto. <verse number="2" style="v"/>Kumeneko anakumana ndi Myuda wina dzina lake Akula, nzika ya ku Ponto amene anali atangofika kumene kuchokera ku Italiya pamodzi ndi mkazi wake Prisila, chifukwa Klaudiyo analamula Ayuda onse kuti achoke ku Roma. Paulo anapita kukawaona. <verse number="3" style="v"/>Popeza Paulo anali mʼmisiri wosoka matenti monga iwo, iye anakhala nawo namagwirira ntchito pamodzi. <verse number="4" style="v"/>Tsiku la Sabata lililonse Paulo amakambirana ndi anthu mʼsunagoge, kufuna kukopa Ayuda ndi Agriki.</para>
  <para style="p">
    <verse number="5" style="v"/>Sila ndi Timoteyo atafika kuchokera ku Makedoniya, Paulo ankangogwira ntchito yolalikira yokha basi, kuchitira umboni Ayuda kuti Yesu ndiye Khristu. <verse number="6" style="v"/>Koma pamene Ayuda anatsutsana naye ndi kumuchita chipongwe, iye anakutumula zovala zake nati, “Magazi anu akhale pamitu yanu! Ine ndilibe mlandu. Kuyambira tsopano ndipita kwa anthu a mitundu ina.”</para>
  <para style="p">
    <verse number="7" style="v"/>Ndipo Paulo anatuluka mʼsunagoge napita ku nyumba yoyandikana ndi sunagoge ya Tito Yusto, munthu wopembedza Mulungu. <verse number="8" style="v"/>Krispo, mkulu wa sunagoge, pamodzi ndi a pa banja lake lonse anakhulupirira Ambuye; ndiponso Akorinto ambiri amene anamva Paulo akulalikira anakhulupiriranso nabatizidwa.</para>
  <para style="p">
    <verse number="9" style="v"/>Usiku wina Ambuye anaonekera kwa Paulo mʼmasomphenya namuwuza kuti, <char style="wj">“Usaope, pitiriza kuyankhula, usakhale chete.</char> <verse number="10" style="v"/><char style="wj">Pakuti Ine ndili nawe, palibe aliyense amene adzakukhudza ndi kukuchitira choyipa, chifukwa mu mzinda muno ndili ndi anthu ambiri.”</char> <verse number="11" style="v"/>Choncho Paulo anakhala kumeneko chaka ndi miyezi isanu ndi umodzi akuphunzitsa Mawu a Mulungu.</para>
  <para style="p">
    <verse number="12" style="v"/>Galiyo ali mkulu wa boma wa ku Akaya, Ayuda mogwirizana anamugwira Paulo napita naye ku bwalo la milandu. <verse number="13" style="v"/>Iwo anati, “Munthu uyu akukopa anthu kuti azipembedza Mulungu mwanjira zotsutsana ndi malamulo athu.”</para>
  <para style="p">
    <verse number="14" style="v"/>Pamene Paulo ankati ayankhule, Galiyo anati kwa Ayuda, “Ukanakhala mlandu wochita choyipa kapena wolakwira mnzake, bwenzi nditakumverani bwinobwino. <verse number="15" style="v"/>Koma popeza ndi nkhani yokhudza mawu, mayina ndi malamulo anu, kambiranani nokhanokha. Ine sindidzaweruza zinthu zimenezi.” <verse number="16" style="v"/>Kotero iye anawapirikitsa mʼbwalo la milandu. <verse number="17" style="v"/>Kenaka iwo anagwira Sositene, mkulu wa sunagoge, ndipo anamumenya mʼbwalo la milandu momwemo. Koma Galiyo sanasamale zimenezi.</para>
  <para style="s1">Prisila, Akula ndi Apolo</para>
  <para style="p">
    <verse number="18" style="v"/>Paulo anakhalabe ku Korinto masiku ambiri. Kenaka anawasiya abale nakwera sitima ya pamadzi kupita ku Siriya, pamodzi ndi Prisila ndi Akula. Asanakakwere sitima ya pamadzi, anameta tsitsi lake ku Kenkreya chifukwa anali atalumbira. <verse number="19" style="v"/>Iwo anafika ku Efeso, kumene Paulo anasiyako Prisila ndi Akula. Iye yekha analowa mʼsunagoge nakambirana ndi Ayuda. <verse number="20" style="v"/>Iwo atapempha kuti akakhale nawo nthawi yayitali, iye anakana. <verse number="21" style="v"/>Koma pamene amachoka anawalonjeza kuti, “Ndidzabweranso Mulungu akalola.” Ndipo anakwera sitima ya pamadzi kuchoka ku Efeso. <verse number="22" style="v"/>Pamene Paulo anafika ku Kaisareya, anakwera kukapereka moni ku mpingo kenaka anatsikira ku Antiokeya.</para>
  <para style="p">
    <verse number="23" style="v"/>Atakhala kwa kanthawi ku Antiokeya, Paulo anachokako nayendera madera onse a ku Galatiya ndi ku Frugiya kulimbikitsa ophunzira onse.</para>
  <para style="s1">Za Apolo</para>
  <para style="p">
    <verse number="24" style="v"/>Pa nthawi yomweyi Myuda wina dzina lake Apolo, mbadwa ya ku Alekisandriya anafika ku Efeso. Anali munthu wophunzira ndi wodziwa bwino Malemba. <verse number="25" style="v"/>Apoloyu anaphunzitsidwa njira ya Ambuye, ndipo anayankhula ndi changu chachikulu naphunzitsa za Yesu molondola, ngakhale amadziwa ubatizo wa Yohane wokha. <verse number="26" style="v"/>Iye anayamba kuyankhula mʼsunagoge molimba mtima. Pamene Prisila ndi Akula anamva, iwo anamuyitanira ku nyumba yawo ndipo anamufotokozera njira ya Mulungu molongosoka bwino.</para>
  <para style="p">
    <verse number="27" style="v"/>Pamene Apolo anafuna kupita ku Akaya, abale anamulimbikitsa, nalemba kalata kwa ophunzira a kumeneko kuti amulandire. Atafika kumeneko, anathandiza kwambiri amene anakhulupirira mwachisomo. <verse number="28" style="v"/>Pakuti iye anatsutsa Ayuda mwamphamvu pamaso pa anthu, natsimikiza kuchokera mʼMalemba kuti Yesu ndiye Khristu.</para>
  <chapter number="19" style="c"/>
  <para style="s1">Paulo ku Efeso</para>
  <para style="p">
    <verse number="1" style="v"/>Apolo ali ku Korinto, Paulo anadutsa mʼmayiko a ku mtunda ndipo anafika ku Efeso. Kumeneko anapeza ophunzira ena. <verse number="2" style="v"/>Iye anawafunsa kuti, “Kodi munalandira Mzimu Woyera pamene munakhulupirira?”</para>
  <para style="p">Iwo anayankha kuti, “Ayi, ife sitinamvepo kuti kuli Mzimu Woyera.”</para>
  <para style="p">
    <verse number="3" style="v"/>Tsono Paulo anawafunsa kuti, “Nanga munabatizidwa ndi ubatizo wotani?”</para>
  <para style="p">Iwo anati, “Ubatizo wa Yohane.”</para>
  <para style="p">
    <verse number="4" style="v"/>Paulo anati, “Ubatizo wa Yohane unali wa kutembenuka mtima. Iye anawuza anthu kuti akhulupirire amene amabwera, ameneyo ndiye Yesu.” <verse number="5" style="v"/>Atamva zimenezi, anabatizidwa mʼdzina la Ambuye Yesu. <verse number="6" style="v"/>Pamene Paulo anawasanjika manja, Mzimu Woyera anadza pa iwo ndipo anayankhula mʼmalilime ndipo ananenera. <verse number="7" style="v"/>Anthu onsewo analipo khumi ndi awiri.</para>
  <para style="p">
    <verse number="8" style="v"/>Paulo analowa mʼsunagoge ndipo anayankhula molimba mtima kwa miyezi itatu, kuwatsutsa mowakopa za ufumu wa Mulungu. <verse number="9" style="v"/>Koma ena anawumitsa mitima; anakana kukhulupirira ndipo ananyoza Njirayo pa gulu la anthu. Kotero Paulo anawasiya. Iye anatenga ophunzirawo ndipo amakambirana tsiku ndi tsiku mʼsukulu ya Turano. <verse number="10" style="v"/>Izi zinachitika kwa zaka ziwiri, kotero kuti Ayuda onse ndi Agriki amene amakhala ku Asiya anamva Mawu a Ambuye.</para>
  <para style="p">
    <verse number="11" style="v"/>Mulungu anachita zodabwitsa zapadera kudzera mwa Paulo. <verse number="12" style="v"/>Kotero kuti mipango yopukutira thukuta ndi yovala pogwira ntchito, zomwe zinakhudza thupi la Paulo amapita nazo kwa odwala ndipo amachiritsidwa ndiponso mizimu yoyipa mwa iwo imatuluka.</para>
  <para style="s1">Za Ana a Skeva</para>
  <para style="p">
    <verse number="13" style="v"/>Ayuda ena amene ankayendayenda kutulutsa mizimu yoyipa anayesa kugwiritsa ntchito dzina la Ambuye Yesu pa amene anali ndi ziwanda. Iwo popemphera amati, “Ine ndikulamulira utuluke, mʼdzina la Yesu amene Paulo amamulalikira.” <verse number="14" style="v"/>Amene ankachita zimenezi anali ana asanu ndi awiri a Skeva, mkulu wa ansembe wa Chiyuda. <verse number="15" style="v"/>Tsiku lina mzimu woyipa unawayankha kuti, “Yesu ndimamudziwa ndiponso Paulo ndimamudziwa, nanga inu ndinu ndani?” <verse number="16" style="v"/>Pamenepo munthu amene anali ndi mzimu woyipa anawalumphira nawagwira onse. Iye anawamenya kwambiri, kotero kuti anathawa mʼnyumbamo ali maliseche, akutuluka magazi.</para>
  <para style="p">
    <verse number="17" style="v"/>Ayuda ndi Agriki okhala ku Efeso atamva zimenezi, anachita mantha, ndipo anthu anachitira ulemu dzina la Ambuye Yesu koposa. <verse number="18" style="v"/>Ambiri a iwo amene tsopano anakhulupirira anafika ndi kuvomereza poyera ntchito zawo zoyipa. <verse number="19" style="v"/>Ambiri amene amachita za matsenga anasonkhanitsa mabuku awo pamodzi nawatentha pamaso pa anthu onse. Atawonkhetsa mtengo wa mabukuwo, unakwanira ndalama zasiliva 50,000. <verse number="20" style="v"/>Kotero Mawu a Ambuye anapitirira kufalikira ndipo anagwira ntchito mwamphamvu.</para>
  <para style="p">
    <verse number="21" style="v"/>Zonsezi zitachitika Paulo anatsimikiza zopita ku Yerusalemu kudzera ku Makedoniya ndi ku Akaya. Iye anati, “Kuchokera kumeneko, ndiyenera kukafikanso ku Roma.” <verse number="22" style="v"/>Iye anatuma anthu awiri amene amamuthandiza, Timoteyo ndi Erasto ku Makedoniya, pamene iye anakhalabe ku Asiya kwa kanthawi.</para>
  <para style="s1">Chipolowe ku Efeso</para>
  <para style="p">
    <verse number="23" style="v"/>Pa nthawi yomweyo panachitika chipolowe chachikulu chifukwa cha Njira ya Ambuye. <verse number="24" style="v"/>Mmisiri wantchito zasiliva, dzina lake Demetriyo, amene amapanga mafano asiliva a Atemi ankabweretsa phindu lalikulu kwa amisiri a kumeneko. <verse number="25" style="v"/>Iye anasonkhanitsa pamodzi amisiriwo, pamodzinso ndi anthu ena ogwira ntchito yomweyo ndipo anati, “Anthu inu, mukudziwa kuti ife timapeza chuma chathu kuchokera pa ntchito imeneyi. <verse number="26" style="v"/>Ndipo inu mukuona ndi kumva kuti munthu uyu Paulo wakopa ndi kusokoneza anthu ambiri a ku Efeso ndiponso pafupifupi dziko lonse la Asiya. Iye akunena kuti milungu yopangidwa ndi anthu si milungu ayi. <verse number="27" style="v"/>Choopsa ndi chakuti sikungowonongeka kwa ntchito yathu yokha ayi, komanso kuti nyumba ya mulungu wamkulu wamkazi Atemi idzanyozedwa ndipo mulungu wamkazi weniweniyo amene amapembedzedwa ku Asiya konse ndi dziko lapansi, ukulu wake udzawonongekanso.”</para>
  <para style="p">
    <verse number="28" style="v"/>Atamva zimenezi, anakwiya kwambiri ndipo anayamba kufuwula kuti, “Wamkulu ndi Atemi.” <verse number="29" style="v"/>Nthawi yomweyo mu mzinda wonse munabuka chipolowe. Anthu anagwira Gayo ndi Aristariko, anzake a Paulo a ku Makedoniya, ndipo anathamangira nawo ku bwalo la masewero. <verse number="30" style="v"/>Paulo anafuna kulowa pakati pa gulu la anthu, koma ophunzira anamuletsa. <verse number="31" style="v"/>Ngakhale olamulira ena aderalo, amene anali abwenzi a Paulo, anatumiza uthenga kumuletsa kuti asayesere kulowa mʼbwalomo.</para>
  <para style="p">
    <verse number="32" style="v"/>Munali chisokonezo mʼbwalomo pakuti ena amafuwula zina, enanso zina. Anthu ambiri sanadziwe ngakhale chomwe anasonkhanira. <verse number="33" style="v"/>Ayuda anamukankhira Alekisandro kutsogolo, ndipo ena anafuwula kumulangiza iye. Iye anatambasula dzanja kuti anthu akhale chete kuti afotokozere anthu nkhaniyo. <verse number="34" style="v"/>Koma pamene anthuwo anazindikira kuti ndi Myuda, onse pamodzi kwa maora awiri anafuwula kuti, “Wamkulu ndi Atemi wa ku Efeso!”</para>
  <para style="p">
    <verse number="35" style="v"/>Mlembi wa mzindawo anakhazikitsa bata gulu la anthuwo ndipo anati, “Anthu a ku Efeso, kodi ndani pa dziko lonse lapansi amene sadziwa kuti mzinda wa Efeso umayangʼanira nyumba ya mulungu wamkulu Atemi ndi fanizo lake, limene linagwa kuchokera kumwamba? <verse number="36" style="v"/>Chifukwa chake popeza zinthu izi palibe amene angazikane, inu mukuyenera kukhala chete osachita kanthu kalikonse mofulumira. <verse number="37" style="v"/>Inu mwabweretsa anthu awa pano, ngakhale kuti iwo sanabe mʼnyumba zathu zamapemphero kapena kunenera chipongwe mulungu wathu wamkazi. <verse number="38" style="v"/>Ngati tsono Demetriyo ndi amisiri anzake ali ndi nkhani ndi munthu wina aliyense, mabwalo a milandu alipo, oweruza aliponso. Akhoza kukapereka nkhaniyo kwa oweruza milanduwo. <verse number="39" style="v"/>Ngati mukufuna kubweretsa kanthu kali konse, ziyenera kukatsimikizidwa ndi bwalo lovomerezeka. <verse number="40" style="v"/>Monga mmene zililimu, ife titha kuzengedwa mlandu woyambitsa chipolowe chifukwa cha zimene zachitika lerozi. Motero ife sitingathe kufotokoza za chipolowechi popeza palibe nkhani yake.” <verse number="41" style="v"/>Iye atatha kunena zimenezi anawuza gulu la anthulo kuti libalalike.</para>
  <chapter number="20" style="c"/>
  <para style="s1">Paulo Apita ku Makedoniya ndi ku Grisi</para>
  <para style="p">
    <verse number="1" style="v"/>Litatha phokoso, Paulo anayitanitsa ophunzira ndipo atawalimbikitsa anawatsanzika ndipo ananyamuka kupita ku Makedoniya. <verse number="2" style="v"/>Iye anayendera madera a kumeneko, nalimbitsa mtima anthu, ndipo pomaliza pake anapita ku Grisi. <verse number="3" style="v"/>Kumeneko anakhala miyezi itatu. Popeza kuti Ayuda anakonza zomuchita chiwembu pamene amati azinyamuka kupita ku Siriya pa sitima ya pamadzi, iye anaganiza zobwereranso kudzera ku Makedoniya. <verse number="4" style="v"/>Iye anapita pamodzi ndi Sopatro mwana wa Puro wa ku Bereya, Aristariko ndi Sekundo a ku Tesalonika, Gayo wa ku Derbe ndi Timoteyo, ndipo a ku Asiya anali Tukiko ndi Trofimo. <verse number="5" style="v"/>Anthu amenewa anatsogola ndipo anakatidikira ku Trowa. <verse number="6" style="v"/>Koma ife tinayenda pa sitima ya pamadzi kuchokera ku Filipi chitatha Chikondwerero cha Buledi wopanda Yisiti. Patapita masiku asanu tinakumana nawo enawo ku Trowa, ndipo tinakhala kumeneko masiku asanu ndi awiri.</para>
  <para style="s1">Paulo Aukitsa Utiko ku Trowa</para>
  <para style="p">
    <verse number="7" style="v"/>Pa tsiku loyamba la Sabata, tinasonkhana kuti tidye mgonero. Paulo analalikira kwa anthu chifukwa anaganiza zoti achoke tsiku linalo, ndipo analalika mpaka pakati pa usiku. <verse number="8" style="v"/>Munali nyale zambiri mʼchipinda chammwamba mʼmene tinasonkhanamo. <verse number="9" style="v"/>Pa chipinda chachitatu chammwamba cha nyumbayo, pa zenera, panakhala mnyamata wina dzina lake Utiko, amene ankasinza pomwe Paulo amayankhulabe. Atagona tulo, iye anagwa pansi kuchokera pa chipinda chammwamba ndipo anamutola atafa. <verse number="10" style="v"/>Paulo anatsika, nadziponya pa mnyamatayo, namukumbatira. Paulo anati, “Musadandaule, ali moyo!” <verse number="11" style="v"/>Kenaka Paulo anakweranso, mʼchipinda muja nanyema buledi nadya. Atayankhula mpaka kucha, anachoka. <verse number="12" style="v"/>Anthu anatenga mnyamatayo kupita kwawo ali moyo ndipo anatonthozedwa mtima kwambiri.</para>
  <para style="s1">Paulo Alawirana ndi Akulu Ampingo a ku Efeso</para>
  <para style="p">
    <verse number="13" style="v"/>Ife tinatsogola kukakwera sitima ya pa madzi kupita ku Aso, kumene tinayembekeza kukatenga Paulo. Iye anakonza motero chifukwa amayenda wapansi. <verse number="14" style="v"/>Pamene anakumana nafe ku Aso tinamutenga ndipo tinapita ku Mitilene. <verse number="15" style="v"/>Mmawa mwake tinachoka kumeneko pa sitima ya pamadzi ndipo tinafika pafupi ndi Kiyo. Tsiku linalo tinawolokera ku Samo, ndipo tsiku linanso tinafika ku Mileto. <verse number="16" style="v"/>Paulo anali atatsimikiza kuti alambalale Efeso kuopa kutaya nthawi ku Asiya, pakuti ankafulumira kuti akafike ku Yerusalemu kuti ngati nʼkotheka kuti tsiku la Pentekosite akakhale ali ku Yerusalemu.</para>
  <para style="p">
    <verse number="17" style="v"/>Paulo ali ku Mileto, anatumiza mawu ku Efeso kuyitana akulu ampingo. <verse number="18" style="v"/>Iwo atafika, Paulo anati, “Inu mukudziwa mmene ndinakhalira nanu nthawi yonse imene ndinali nanu kuyambira tsiku loyamba limene ndinafika ku Asiya. <verse number="19" style="v"/>Ndinatumikira Ambuye modzichepetsa kwambiri ndiponso ndi misozi, ngakhale ndinayesedwa kwambiri ndi ziwembu za Ayuda. <verse number="20" style="v"/>Inu mukudziwa kuti, sindinakubisireni kanthu kalikonse kopindulitsa koma ndinakuphunzitsani poyera komanso nyumba ndi nyumba. <verse number="21" style="v"/>Ine ndinawuza Ayuda komanso Agriki kuti ayenera kutembenukira kwa Mulungu polapa ndikuti akhulupirire Ambuye athu Yesu.</para>
  <para style="p">
    <verse number="22" style="v"/>“Ndipo tsopano, mokakamizidwa ndi Mzimu, ndikupita ku Yerusalemu, sindikudziwa zimene zikandichitikire kumeneko.” <verse number="23" style="v"/>Chimene ndikudziwa ndi chakuti Mzimu Woyera wandichenjeza mu mzinda uliwonse kuti ndende ndi mavuto zikundidikira. <verse number="24" style="v"/>Koma sindilabadira konse za moyo wanga ngati kuti ndi wa mtengo wapatali kwa ine, malingana ndikatsirize ntchito yanga ndi utumiki umene Ambuye Yesu anandipatsa, ntchito yochitira umboni Uthenga Wabwino wachisomo cha Mulungu.</para>
  <para style="p">
    <verse number="25" style="v"/>“Tsopano ndikudziwa kuti inu nonse amene ndinakuyenderani ndi kumakulalikirani ufumu wa Mulungu simudzaonanso nkhope yanga. <verse number="26" style="v"/>Chifukwa chake, ine ndikukuwuzani lero kuti ndilibe mlandu ndi munthu aliyense. <verse number="27" style="v"/>Pakuti sindinakubisireni pokulalikirani chifuniro chonse cha Mulungu. <verse number="28" style="v"/>Mudziyangʼanire nokha ndiponso muyangʼanire gulu lankhosa limene Mzimu Woyera anakuyikani kuti mukhale oyangʼanira ake. Khalani abusa a mpingo wa Mulungu umene Iye anawugula ndi magazi ake. <verse number="29" style="v"/>Ndikudziwa kuti ndikachoka ine, padzafika mimbulu yolusa pakati panu imene sidzalekerera gulu lankhosalo. <verse number="30" style="v"/>Ngakhale pakati pa inu nokha padzapezeka anthu oyankhula zonama ndi cholinga chofuna kukhala ndi ophunzira kuti awatsate. <verse number="31" style="v"/>Tsono inu, samalani! Kumbukirani kuti kwa zaka zitatu, usana ndi usiku ndiponso ndi misozi sindinaleke kuchenjeza aliyense wa inu.</para>
  <para style="p">
    <verse number="32" style="v"/>“Tsopano ine ndikukuperekani kwa Mulungu ndiponso kwa mawu a chisomo chake, amene ali ndi mphamvu zokulitsa inu ndi kukupatsani chuma pakati pa onse amene anayeretsedwa. <verse number="33" style="v"/>Ine sindinasirire siliva kapena golide kapena zovala za munthu aliyense. <verse number="34" style="v"/>Inu nomwe mukudziwa kuti manja angawa ananditumikira kuti tipeze zimene ine ndi anzanga tinkazifuna. <verse number="35" style="v"/>Pa zonse zimene ndinachita, ndinakuonetsani kuti pogwira ntchito molimbika motere tiyenera kuthandiza ofowoka, pokumbukira mawu a Ambuye Yesu akuti, <char style="wj">‘Kupereka kumadalitsa kuposa kulandira.’ ”</char></para>
  <para style="p">
    <verse number="36" style="v"/>Atanena zimenezi, anagwada pansi pamodzi ndi ena onse, napemphera. <verse number="37" style="v"/>Onse analira pamene amamukumbatira ndi kupsompsona. <verse number="38" style="v"/>Chimene chinamvetsa chisoni kwambiri ndi mawu ake akuti sadzaonanso nkhope yake. Kenaka iwo anamuperekeza ku sitima yapamadzi.</para>
  <chapter number="21" style="c"/>
  <para style="s1">Paulo Apita ku Yerusalemu</para>
  <para style="p">
    <verse number="1" style="v"/>Titalawirana nawo, tinachoka kumeneko mʼsitima ya pamadzi, ndipo tinayenda molunjika mpaka kufika ku Kosi. Mmawa mwake tinapita ku Rode, kuchokera kumeneko tinapita ku Patara. <verse number="2" style="v"/>Kumeneko tinapeza sitima yapamadzi yopita ku Foinike. Choncho tinalowamo nʼkunyamuka. <verse number="3" style="v"/>Tinaona chilumba cha Kupro ndipo tinadutsa kummwera kwake nʼkupita ku Siriya. Tinakayima ku Turo chifukwa sitima yathuyo imayenera kusiya katundu kumeneko. <verse number="4" style="v"/>Tinafunafuna ophunzira kumeneko, ndipo titawapeza tinakhala nawo masiku asanu ndi awiri. Iwowa, mwa Mzimu Woyera anakakamiza Paulo kuti asapite ku Yerusalemu. <verse number="5" style="v"/>Koma nthawi yathu itatha, tinachokako ndi kupitiriza ulendo wathu. Ophunzira onse pamodzi ndi akazi awo ndi ana anatiperekeza mpaka kunja kwa mzinda. Ndipo kumeneko tinagwada mʼmbali mwa nyanja ndi kupemphera. <verse number="6" style="v"/>Titatsanzikana, tinalowa mʼsitima ija, iwowo anabwerera ku nyumba zawo.</para>
  <para style="p">
    <verse number="7" style="v"/>Ife tinapitiriza ulendo wathu wochokera ku Turo mpaka tinafika ku Ptolemayi. Kumeneko tinalonjera abale ndi kukhala nawo tsiku limodzi. <verse number="8" style="v"/>Tinachoka mmawa mwake, mpaka tinakafika ku Kaisareya. Tinapita kukakhala mʼnyumba ya mlaliki Filipo, amene anali mmodzi mwa atumiki a mpingo asanu ndi awiri aja. <verse number="9" style="v"/>Iye anali ndi ana aakazi anayi osakwatiwa amene anali ndi mphatso ya uneneri.</para>
  <para style="p">
    <verse number="10" style="v"/>Titakhala kumeneko masiku ambiri, kunabwera mneneri wina wochokera ku Yudeya dzina lake Agabu. <verse number="11" style="v"/>Atafika kwa ife, anatenga lamba wa Paulo, nadzimanga naye manja ake ndi mapazi ake ndipo anati, “Mzimu Woyera akuti, ‘Mwini lambayu, Ayuda adzamumanga chomwechi ku Yerusalemu, ndipo adzamupereka mʼmanja mwa anthu a mitundu ina.’ ”</para>
  <para style="p">
    <verse number="12" style="v"/>Titamva zimenezi, ife pamodzi ndi anthu kumeneko tinamudandaulira Paulo kuti asapite ku Yerusalemu. <verse number="13" style="v"/>Koma Paulo anayankha kuti, “Chifukwa chiyani mukulira ndi kunditayitsa mtima? Ndine wokonzeka osati kumangidwa kokha ayi, komanso kufa ku Yerusalemu chifukwa cha dzina la Ambuye Yesu.” <verse number="14" style="v"/>Titalephera kumuletsa tinamuleka ndipo tinati, “Chifuniro cha Ambuye chichitike.”</para>
  <para style="p">
    <verse number="15" style="v"/>Pambuyo pake, ife tinakonzeka ndi kunyamuka kumapita ku Yerusalemu. <verse number="16" style="v"/>Ena mwa ophunzira a ku Kaisareya anatiperekeza mpaka kukatifikitsa ku nyumba ya Mnasoni, kumene tinakonza kuti tizikhalako. Iye anali wa ku Kupro ndiponso mmodzi wa ophunzira oyambirira.</para>
  <para style="s1">Paulo Afika ku Yerusalemu</para>
  <para style="p">
    <verse number="17" style="v"/>Titafika ku Yerusalemu, abale anatilandira mwachimwemwe. <verse number="18" style="v"/>Mmawa mwake Paulo pamodzi ndi ife tonse tinapita kwa Yakobo, ndipo akulu onse a mpingo anali komweko. <verse number="19" style="v"/>Paulo anawalonjera ndi kuwafotokozera mwatsatanetsatane zimene Mulungu anachita pakati pa anthu a mitundu ina kudzera mu utumiki wake.</para>
  <para style="p">
    <verse number="20" style="v"/>Atamva zimenezi, iwo anayamika Mulungu. Kenaka anawuza Paulo kuti, “Mʼbale, ukuona kuti pali Ayuda ambirimbiri amene anakhulupirira, ndipo ndi okhulupirika potsatira Malamulo a Mose. <verse number="21" style="v"/>Iwo anawuzidwa kuti iwe umaphunzitsa Ayuda onse amene akukhala pakati pa anthu a mitundu ina kuti asiye kutsatira Mose, kuti asamachite mdulidwe kapena kutsatira miyambo. <verse number="22" style="v"/>Nanga pamenepa ife titani? Iwo adzamva ndithu kuti iwe wabwera, <verse number="23" style="v"/>tsono iwe chita zimene ife tikuwuze. Tili nawo amuna anayi pano amene anachita lumbiro kwa Mulungu. <verse number="24" style="v"/>Muwatenge anthu amenewa, ndipo muchite nawo mwambo wowayeretsa ndipo muwalipirire zoti apereke kuti amete tsitsi lawo. Kotero aliyense adzadziwa kuti palibe choonadi pa zimene anamva za inu, koma kuti inu mwini mumakhala moyo womvera Malamulo. <verse number="25" style="v"/>Koma kunena za anthu a mitundu ina amene asandulika okhulupirira, ife tinawalembera zimene tinavomerezana zakuti asadye chakudya choperekedwa ku mafano, asadye magazi, asadye nyama yopotola ndiponso asachite zadama.”</para>
  <para style="p">
    <verse number="26" style="v"/>Mmawa mwake Paulo anatenga amuna aja ndipo anachita mwambo wodziyeretsa. Kenaka anapita ku Nyumba ya Mulungu nakadziwitsa ansembe za tsiku limene adzatsiriza nthawi ya kudziyeretsa ndi kuperekera nsembe aliyense wa iwo.</para>
  <para style="s1">Agwira Paulo</para>
  <para style="p">
    <verse number="27" style="v"/>Ali pafupi kutsiriza masiku asanu ndi awiriwo, Ayuda ena ochokera ku Asiya anaona Paulo mʼNyumba ya Mulungu. Iwo anawutsa gulu lonse la anthu ndipo anamugwira Paulo, <verse number="28" style="v"/>akufuwula kuti, “Inu Aisraeli, tithandizeni! Ndi uyu munthu uja amaphunzitsa anthu onse ponseponse kuti azinyoza mtundu wathu ndiponso Malamulo athu ndi malo ano. Kuwonjezera pamenepo, walowetsa Agriki mʼbwalo la Nyumba ino ndipo wadetsa malo opatulika.” <verse number="29" style="v"/>Iwo ananena izi chifukwa anali ataona Trofimo wa ku Efeso ali ndi Paulo mu mzindamo ndipo iwo ankaganiza kuti Paulo anamulowetsa mʼbwalo la Nyumba ya Mulungu.</para>
  <para style="p">
    <verse number="30" style="v"/>Mzinda wonse unasokonezeka, ndipo anthu anabwera akuthamanga kuchokera kumbali zonse. Anamugwira Paulo, namukokera kunja kwa Nyumbayo, ndipo nthawi yomweyo anatseka zipata. <verse number="31" style="v"/>Pamene anthuwo ankafuna kupha Paulo, nkhaniyi inamveka kwa mkulu wa magulu a asilikali a Aroma kuti mzinda wonse wa Yerusalemu wasokonezeka. <verse number="32" style="v"/>Nthawi yomweyo iye anatenga asilikali ndi atsogoleri a magulu a asilikali ndi kuthamangira kumene kunali anthuwo. Anthuwo ataona mkuluyo ndi asilikali ake analeka kumenya Paulo.</para>
  <para style="p">
    <verse number="33" style="v"/>Mkulu wa asilikaliyo anabwera nagwira Paulo, ndipo analamula kuti amangidwe ndi maunyolo awiri. Kenaka iye anafunsa kuti ndi ndani ndipo wachita chiyani. <verse number="34" style="v"/>Ena mʼgulumo anafuwula chinthu china ndi enanso chinanso. Tsono popeza mkulu wa asilikaliyo sanathe kudziwa choonadi chenicheni chifukwa cha phokoso, analamula kuti Paulo atengedwe kupita ku malo a asilikali. <verse number="35" style="v"/>Paulo atafika pa makwerero olowera ku malo a asilikaliwo, ananyamulidwa ndi asilikali chifukwa cha ukali wa anthuwo. <verse number="36" style="v"/>Gulu la anthu limene linamutsatira linapitiriza kufuwula kuti, “Ameneyo aphedwe basi!”</para>
  <para style="s1">Paulo Ayankhula</para>
  <para style="p">
    <verse number="37" style="v"/>Asilikali ali pafupi kulowa naye ku malo awo, iye anapempha mkulu wa asilikaliyo kuti, “Kodi mungandilole ndiyankhulepo?”</para>
  <para style="p">Mkulu wa asilikaliyo anafunsa kuti, “Kodi umayankhula Chigriki? <verse number="38" style="v"/>Kodi sindiwe Mwigupto uja amene masiku apitawo unayambitsa kuwukira ndi kutsogolera anthu 4,000 owukira aja nʼkupita nawo ku chipululu?”</para>
  <para style="p">
    <verse number="39" style="v"/>Paulo anayankha kuti, “Ine ndine Myuda, wa ku Tarisisi ku Kilikiya. Sindine nzika ya mzinda wamba. Chonde loleni ndiyankhule nawo anthuwa.”</para>
  <para style="p">
    <verse number="40" style="v"/>Ataloledwa ndi mkulu wa asilikaliyo, Paulo anayimirira pa makwereropo nakweza dzanja lake kwa gulu la anthuwo. Onse atakhala chete, iye anayankhula nawo mʼChihebri.</para>
  <chapter number="22" style="c"/>
  <para style="p">
    <verse number="1" style="v"/>Iye anati, “Inu abale anga ndi makolo anga, tamvani mawu akudziteteza kwanga.” <verse number="2" style="v"/>Atamva iye akuyankhula Chihebri, anakhala chete.</para>
  <para style="p">Kenaka Paulo anati, <verse number="3" style="v"/>“Ine ndine Myuda, wobadwira ku Tarisisi wa ku Kilikiya, koma ndinaleredwa mu mzinda muno, ndinaphunzitsidwa mwatsatanetsatane kusunga malamulo a makolo athu ndi Gamalieli ndipo ndinali wodzipereka pa za Mulungu monga mmene inu mulili lero. <verse number="4" style="v"/>Ine ndinkazunza anthu otsatira Njirayi mpaka kuwapha. Ndinkagwira amuna ndi amayi ndi kuwayika mʼndende. <verse number="5" style="v"/>Mkulu wa ansembe ndiponso akuluakulu a Ayuda angathe kundichitira umboni. Iwowa anandipatsa makalata opita nawo kwa abale awo ku Damasiko. Ndipo ndinapita kumeneko kuti ndikawagwire anthu amenewa ndi kubwera nawo ku Yerusalemu kuti adzalangidwe.</para>
  <para style="p">
    <verse number="6" style="v"/>“Nthawi ya masana, nditayandikira ku Damasiko, mwadzidzidzi kuwala kwakukulu kochokera kumwamba kunandizungulira. <verse number="7" style="v"/>Ndinagwa pansi ndipo ndinamva mawu akuti, <char style="wj">‘Saulo! Saulo! Ukundizunziranji?’ ”</char></para>
  <para style="p">
    <verse number="8" style="v"/>Ine ndinafunsa kuti, “Ndinu ndani Ambuye?”</para>
  <para style="p">Iye anayankha kuti, <char style="wj">“Ndine Yesu wa ku Nazareti, amene iwe ukumuzunza.”</char> <verse number="9" style="v"/>Anzanga a paulendo anaona kuwalako, koma sanamve mawuwo, a Iye amene amayankhula nane.</para>
  <para style="p">
    <verse number="10" style="v"/>Ine ndinafunsa kuti, <char style="wj">“Kodi ndichite chiyani Ambuye?”</char></para>
  <para style="p">Ambuye anati, <char style="wj">“Imirira ndipo pita ku Damasiko. Kumeneko adzakuwuza zonse zimene ukuyenera kuchita.”</char> <verse number="11" style="v"/>Anzanga anandigwira dzanja kupita nane ku Damasiko, popeza kuwala kunja kunandichititsa khungu.</para>
  <para style="p">
    <verse number="12" style="v"/>“Munthu wina dzina lake Hananiya anabwera kudzandiona. Iyeyu anali munthu woopa Mulungu ndi wosunga Malamulo. Ayuda onse okhala kumeneko amamupatsa ulemu waukulu. <verse number="13" style="v"/>Iye anayimirira pafupi nane nati, ‘Mʼbale Saulo, penyanso!’ Ndipo nthawi yomweyo ndinapenya ndikumuona iyeyo.</para>
  <para style="p">
    <verse number="14" style="v"/>“Ndipo iye anati, ‘Mulungu wa makolo athu wakusankha iwe kuti udziwe chifuniro chake ndi kuona Wolungamayo ndi kumva mawu ochokera pakamwa pake. <verse number="15" style="v"/>Iwe udzakhala mboni yake kwa anthu onse pa zimene waziona ndi kuzimva. <verse number="16" style="v"/>Ndipo tsopano ukudikira chiyani? Dzuka ndi kutama dzina la Ambuye mopemba, ubatizidwe ndi kuchotsa machimo ako.’</para>
  <para style="p">
    <verse number="17" style="v"/>“Nditabwerera ku Yerusalemu, ndikupemphera mʼNyumba ya Mulungu, ndinachita ngati ndakomoka. <verse number="18" style="v"/>Ndinaona Ambuye akundiwuza kuti, <char style="wj">‘Fulumira! Tuluka mu Yerusalemu msangamsanga, chifukwa anthuwa sadzavomereza umboni wako wonena za Ine.’ ”</char></para>
  <para style="p">
    <verse number="19" style="v"/>Ine ndinayankha Ambuye kuti, “Anthu awa akudziwa kuti ine ndinkapita ku sunagoge iliyonse ndipo ndinkawaponya mʼndende ndi kuwakwapula amene ankakhulupirira inu. <verse number="20" style="v"/>Ndipo pamene ankapha Stefano, ine ndinali pomwepo kuvomereza ndi kusunga zovala za amene amamupha.”</para>
  <para style="p">
    <verse number="21" style="v"/>Pamenepo Ambuye anandiwuza kuti, <char style="wj">“Nyamuka; Ine ndidzakutuma kutali kwa anthu a mitundu ina.”</char></para>
  <para style="s1">Paulo Nzika ya Chiroma</para>
  <para style="p">
    <verse number="22" style="v"/>Gulu la anthu linamvetsera mawu a Paulo mpaka pamene ananena izi, kenaka anakweza mawu awo nafuwula kuti, “Ameneyo aphedwe basi! Ngosayenera kukhala moyo!”</para>
  <para style="p">
    <verse number="23" style="v"/>Akufuwula ndi kuponya zovala zawo ndi kuwaza fumbi kumwamba, <verse number="24" style="v"/>mkulu wa asilikali analamulira kuti amutenge Paulo kupita naye ku malo a asilikali. Iye analamula kuti Paulo akwapulidwe kwambiri ndi kumufunsa kuti apeze chimene anthu ankafuwulira chotere. <verse number="25" style="v"/>Atamumanga kuti amukwapule, Paulo anati kwa msilikali wolamulira asilikali 100 amene anayima pamenepo, “Kodi malamulo amalola kukwapula nzika ya Chiroma imene sinapezedwe yolakwa?”</para>
  <para style="p">
    <verse number="26" style="v"/>Wolamulira asilikali 100 uja atamva zimenezi, anapita kwa mkulu wa asilikali ndi kumufotokozera. Iye anafunsa kuti, “Kodi mukuchita chiyani ndi munthuyu amene ndi nzika ya Chiroma?”</para>
  <para style="p">
    <verse number="27" style="v"/>Mkulu wa asilikali uja anapita kwa Paulo ndipo anamufunsa kuti, “Tandiwuze, kodi ndiwe nzika ya Chiroma?”</para>
  <para style="p">Paulo anayankha kuti, “Inde.”</para>
  <para style="p">
    <verse number="28" style="v"/>Kenaka mkulu wa asilikaliyo anati, “Ine ndinapereka ndalama zambiri kuti ndikhale nzika.”</para>
  <para style="p">Paulo anayankha kuti, “Koma ine ndinabadwa nzika.”</para>
  <para style="p">
    <verse number="29" style="v"/>Iwo amene anati amufunse analeka nthawi yomweyo. Mkulu wa asilikali uja anachita mantha atazindikira kuti wamanga Paulo amene ndi nzika ya Chiroma.</para>
  <para style="s1">Paulo ku Bwalo Lalikulu la Ayuda</para>
  <para style="p">
    <verse number="30" style="v"/>Mmawa mwake, mkulu wa asilikali pofuna kupeza chifukwa chenicheni chimene Ayuda amamunenera Paulo, anamumasula ndipo analamula kuti akulu a ansembe ndi onse akuluakulu a Bwalo Lalikulu asonkhane. Ndipo iye anabweretsa Paulo namuyimiritsa patsogolo pawo.</para>
  <chapter number="23" style="c"/>
  <para style="p">
    <verse number="1" style="v"/>Paulo anayangʼanitsitsa anthu a Bwalo Lalikulu nati, “Abale anga, ndakhala ndi chikumbumtima chabwino pamaso pa Mulungu mpaka lero lino.” <verse number="2" style="v"/>Chifukwa cha mawu amenewa, mkulu wa ansembe Ananiya analamulira amene anali pafupi ndi Paulo kuti amumenye pakamwa. <verse number="3" style="v"/>Pamenepo Paulo anamuwuza kuti, “Mulungu adzakukantha, iwe munthu wachiphamaso! Wakhala pamenepo kuti undiweruze ine monga mwalamulo, koma iweyo ukuphwanya lamulolo polamulira kuti andimenye!”</para>
  <para style="p">
    <verse number="4" style="v"/>Anthu amene anayimirira pafupi ndi Paulo anati, “Bwanji ukunyoza mkulu wa ansembe wa Mulungu?”</para>
  <para style="p">
    <verse number="5" style="v"/>Paulo anayankha nati, “Abale, ine sindinazindikire kuti ndi mkulu wa ansembe; pakuti kunalembedwa kuti, ‘Usayankhule zoyipa kwa mtsogoleri wa anthu ako.’ ”</para>
  <para style="p">
    <verse number="6" style="v"/>Paulo atazindikira kuti ena mwa iwo anali Asaduki ndiponso ena anali Afarisi, anafuwula mʼbwalo muja kuti, “Abale anga, ine ndine Mfarisi, mwana wa Mfarisi. Ndikuweruzidwa chifukwa cha chiyembekezo cha kuuka kwa akufa.” <verse number="7" style="v"/>Iye atanena zimenezi, mkangano unabuka pakati pa Afarisi ndi Asaduki mpaka anthu kugawikana. <verse number="8" style="v"/>Asaduki amati kulibe kuuka kwa akufa, kulibenso ngakhale angelo kapena mizimu, koma Afarisi amakhulupirira zonsezi.</para>
  <para style="p">
    <verse number="9" style="v"/>Panali phokoso lalikulu, ndipo aphunzitsi ena amalamulo amene anali a gulu la Afarisi anayimirira natsutsa kwambiri. Iwo anati, “Ife sitikupeza cholakwa ndi munthu uyu, chifukwa mwina ndi mzimu kapena mngelo amene wayankhula naye.” <verse number="10" style="v"/>Mkangano unakula kwambiri kotero kuti mkulu wa asilikali anachita mantha kuti mwina anthu angakhadzule Paulo. Iye analamulira asilikali ake apite kukamuchotsa pakati pawo mwamphamvu ndi kubwera naye ku malo a asilikaliwo.</para>
  <para style="p">
    <verse number="11" style="v"/>Usiku omwewo Ambuye anayimirira pambali pa Paulo nati, <char style="wj">“Limba mtima! Monga wandichitira Ine umboni mu Yerusalemu, moteronso uyenera kundichitira umboni ku Roma.”</char></para>
  <para style="s1">Ayuda Achita Chiwembu Paulo</para>
  <para style="p">
    <verse number="12" style="v"/>Kutacha Ayuda ena anakonza chiwembu ndipo analumbira kuti sadya kapena kumwa mpaka atapha Paulo. <verse number="13" style="v"/>Anthu amene anakonza chiwembuchi analipo makumi anayi. <verse number="14" style="v"/>Iwo anapita kwa akulu a ansembe ndi akuluakulu a Ayuda nakawawuza kuti, “Ife talumbira kolimba kuti sitidya kalikonse mpaka titapha Paulo. <verse number="15" style="v"/>Tsopano inu pamodzi ndi akuluakulu a Bwalo Lalikulu mupemphe mkulu wa asilikali kuti akubweretsereni Paulo ngati kuti mukufuna kudziwa bwino za mlandu wake. Ife takonzeka kudzamupha asanafike kumeneko.”</para>
  <para style="p">
    <verse number="16" style="v"/>Koma mwana wa mlongo wake wa Paulo atamva za chiwembuchi, anapita ku malo a asilikali aja namufotokozera Paulo.</para>
  <para style="p">
    <verse number="17" style="v"/>Paulo anayitana mmodzi wa wolamulira asilikali 100 aja, namuwuza kuti, “Pita naye mnyamatayu kwa mkulu wa asilikali. Iyeyu ali ndi mawu oti akamuwuze.” <verse number="18" style="v"/>Anamutengadi mnyamatayo napita naye kwa mkulu wa asilikali uja, nati, “Wamʼndende uja Paulo anandiyitana, nandipempha kuti ndibweretse mnyamatayu kwa inu chifukwa ali ndi kanthu koti akuwuzeni.”</para>
  <para style="p">
    <verse number="19" style="v"/>Mkulu wa asilikali uja anagwira dzanja mnyamatayo napita naye paseli ndipo anamufunsa kuti, “Kodi ukufuna kuti undiwuze chiyani?”</para>
  <para style="p">
    <verse number="20" style="v"/>Mnyamatayo anati, “Ayuda agwirizana zoti akupempheni kuti mawa mubwere ndi Paulo ku Bwalo Lalikulu, ngati kuti akufuna kudziwa bwino za iye. <verse number="21" style="v"/>Inu musawamvere, chifukwa pali anthu opitirira makumi anayi amene akumudikirira pa njira. Iwo alumbira kuti sadya kapena kumwa mpaka atapha Paulo. Panopa ndi okonzeka kale, akungodikira kuti muwavomere pempho lawo.”</para>
  <para style="p">
    <verse number="22" style="v"/>Mkulu wa asilikaliyo anawuza mnyamatayo kuti apite koma anamuchenjeza kuti, “Usawuze munthu aliyense kuti wandifotokozera zimenezi.”</para>
  <para style="s1">Paulo Apita ku Kaisareya</para>
  <para style="p">
    <verse number="23" style="v"/>Kenaka mkulu wa asilikaliyo anayitana awiri a asilikali olamulira asilikali 100 nawalamula kuti, “Uzani asilikali 200, asilikali 70 okwera pa akavalo ndi 200 onyamula mikondo kuti akonzeke kupita ku Kaisareya usiku omwe uno nthawi ya 9 koloko. <verse number="24" style="v"/>Mumukonzerenso Paulo akavalo woti akwerepo kuti akafike bwino kwa bwanamkubwa Felike.”</para>
  <para style="p">
    <verse number="25" style="v"/>Iye analemba kalata iyi:</para>
  <para style="pmo">
    <verse number="26" style="v"/>Ine Klaudiyo Lusiya,</para>
  <para style="pmo">Kwa wolemekezeka, bwanamkubwa Felike:</para>
  <para style="pmo">Ndikupereka moni.</para>
  <para style="b"/>
  <para style="pm">
    <verse number="27" style="v"/>Munthuyo Ayuda anamugwira ndipo anali pafupi kumupha, koma ine ndinapita ndi asilikali nʼkukamulanditsa pakuti ndinamva kuti ndi nzika ya Chiroma. <verse number="28" style="v"/>Ndinkafuna kudziwa mlandu umene anapalamula, choncho ndinapita naye ku Bwalo lawo Lalikulu. <verse number="29" style="v"/>Ine ndinapeza kuti amamuyimba mlandu wa nkhani ya malamulo awo, koma panalibe mlandu woyenera kumuphera kapena kumuyika mʼndende. <verse number="30" style="v"/>Nditawuzidwa kuti amukonzera chiwembu munthuyu, ine ndamutumiza kwa inu msanga. Ine ndalamulanso amene akumuyimba mlanduwo kuti abwere kwa inu kudzafotokoza nkhaniyo.</para>
  <para style="p">
    <verse number="31" style="v"/>Pamenepo asilikali aja anatenga Paulo monga anawalamulira napita naye ku Antipatri usiku. <verse number="32" style="v"/>Mmawa mwake iwo anabwerera ku malo a asilikali nasiya okwera pa akavalo kuti apitirire ndi Paulo. <verse number="33" style="v"/>Asilikali okwera pa akavalowo atafika ku Kaisareya anapereka kalatayo kwa bwanamkubwa, namuperekanso Paulo. <verse number="34" style="v"/>Bwanamkubwayo anawerenga kalatayo ndipo anamufunsa Paulo za dera limene amachokera. Atazindikira kuti amachokera ku Kilikiya, <verse number="35" style="v"/>iye anati, “Ndidzamva mlandu wako okuyimba mlandu akabwera kuno.” Ndipo analamulira kuti asilikali adzimulondera Paulo ku nyumba ya mfumu Herode.</para>
  <chapter number="24" style="c"/>
  <para style="s1">Felike Amva Mlandu wa Paulo</para>
  <para style="p">
    <verse number="1" style="v"/>Patapita masiku asanu mkulu wa ansembe Hananiya, pamodzi ndi akuluakulu ena ndi katswiri woyankhulira anthu pa milandu wotchedwa Tertuliyo anapita ku Kaisareya ndipo anafotokoza mlandu wa Paulo kwa Bwanamkubwayo. <verse number="2" style="v"/>Atamuyitana Paulo, ndipo Tertuliyo anafotokozera Felike nkhani yonse ya Paulo. Iye anati, “Wolemekezeka, ife takhala pamtendere nthawi yayitali chifukwa cha inu, ndipo utsogoleri wanu wanzeru wabweretsa kusintha mʼdziko lino. <verse number="3" style="v"/>Wolemekezeka Felike ife timazilandira zimenezi moyamika kwambiri ponseponse ndi mwa njira iliyonse. <verse number="4" style="v"/>Koma kuti tisakuchedwetseni, ndikupempha kuti mwa kuleza mtima kwanu mutimvere ife.</para>
  <para style="p">
    <verse number="5" style="v"/>“Ife tapeza kuti munthu uyu amayambitsa mavuto ndi kuwutsa mapokoso pakati pa Ayuda onse a dziko lonse lapansi. Iyeyu ndi mtsogoleri wa mpatuko wa Anazareti. <verse number="6" style="v"/>Anayesera ngakhale kudetsa Nyumba ya Mulungu wathu. Ndiye ife tinamugwira. <verse number="7" style="v"/>Koma, mkulu wa asilikali Lusiya anafika mwamphamvu namuchotsa mʼmanja mwathu. <verse number="8" style="v"/>Ndipo Lusiya analamula kuti amene anali naye ndi mlandu abwere kwa inu. Mukamufunsa ameneyu kwa nokha mudzadziwa choonadi cha zimene ife tikumunenera.”</para>
  <para style="p">
    <verse number="9" style="v"/>Ayuda anavomereza nanenetsa kuti zimenezi zinali zoona.</para>
  <para style="p">
    <verse number="10" style="v"/>Bwanamkubwayo atakodola Paulo ndi kulola kuti ayankhule, Pauloyo anati, “Ine ndikudziwa kuti inu mwakhala mukuweruza dziko lino zaka zambiri, kotero ndikukondwera kuti ndikudziteteza ndekha pamaso panu. <verse number="11" style="v"/>Inu mukhoza kupeza umboni wake. Sipanapite masiku khumi ndi awiri chipitireni changa ku Yerusalemu kukapembedza. <verse number="12" style="v"/>Amene akundiyimba mlanduwa sanandipeze mʼNyumba ya Mulungu ndi kutsutsana ndi wina aliyense kapena kuyambitsa chisokonezo mʼsunagoge kapena pena paliponse mu mzindamo. <verse number="13" style="v"/>Ndipo sangathe kupereka umboni wa mlandu umene akundiyimba inewu. <verse number="14" style="v"/>Komatu ine ndikuvomera kuti ndimapembedza Mulungu wa makolo athu, monga wotsatira wa Njirayo, imene iwo akuyitchula mpatuko. Ine ndimakhulupirira chilichonse chimene chimagwirizana ndi malamulo ndiponso zimene zinalembedwa ndi Aneneri. <verse number="15" style="v"/>Ine ndili nacho chiyembekezo chomwecho chimene iwo ali nacho mwa Mulungu, kuti kudzakhala kuuka kwa akufa kwa olungama ndiponso kwa ochimwa. <verse number="16" style="v"/>Kotero ine ndimayesetsa kuti ndikhale ndi chikumbumtima chosanditsutsa pamaso pa Mulungu ndi anthu onse.</para>
  <para style="p">
    <verse number="17" style="v"/>“Patapita zaka zambiri, ndinabwera ku Yerusalemu kudzapereka mphatso kwa anthu osauka a mtundu wanga komanso kudzapereka nsembe. <verse number="18" style="v"/>Pamene ndinkachita zimenezi, iwo anandipeza mʼbwalo la Nyumba ya Mulungu nditachita mwambo wodziyeretsa. Panalibe gulu la anthu kapena kuti ndimachita za chisokonezo chilichonse. <verse number="19" style="v"/>Koma pali Ayuda ena ochokera ku Asiya, amene amayenera kukhala pano pamaso panu, kundiyimba mlandu ngati ali ndi kalikonse konditsutsa ine. <verse number="20" style="v"/>Kapena awa amene ali panowa anene mlandu umene anapeza mwa ine, pamene ndinayima pamaso pa Bwalo lawo Lalikulu. <verse number="21" style="v"/>Koma cholakwa changa chingathe kukhala chokhachi chakuti, nditayima pamaso pawo ndinafuwula kuti, ‘Mukundiweruza ine lero chifukwa ndimakhulupirira kuti akufa adzauka.’ ”</para>
  <para style="p">
    <verse number="22" style="v"/>Kenaka Felike, amene amadziwa bwino za Njirayo, anayamba wayimitsa mlanduwo, nati, “Ndidzagamula mlandu wako akabwera mkulu wa asilikali Lusiya.” <verse number="23" style="v"/>Iye analamulira woyangʼanira asilikali 100 kuti alondere Paulo, koma azimupatsako ufulu ndiponso kulola abwenzi ake kuti adzimusamalira.</para>
  <para style="p">
    <verse number="24" style="v"/>Patapita masiku angapo Felike anabwera pamodzi ndi mkazi wake Drusila, amene anali Myuda. Anayitana Paulo ndipo anamvetsera zimene amayankhula za chikhulupiriro mwa Khristu Yesu. <verse number="25" style="v"/>Paulo atayankhula za chilungamo, za kudziretsa ndiponso za chiweruzo chimene chikubwera, Felike anachita mantha ndipo anati, “Basi tsopano! Pita. Tidzakuyitanitsa tikadzapeza mpata.” <verse number="26" style="v"/>Pa nthawi imeneyi amayembekeza kuti Paulo adzamupatsa ndalama, nʼchifukwa chake amamuyitanitsa kawirikawiri ndi kumayankhula naye.</para>
  <para style="p">
    <verse number="27" style="v"/>Patapita zaka ziwiri, Porkiyo Festo analowa mʼmalo mwa Felike, koma anamusiya Paulo mʼndende, chifukwa amafuna kuti Ayuda amukonde.</para>
  <chapter number="25" style="c"/>
  <para style="s1">Paulo ku Bwalo la Milandu la Festo</para>
  <para style="p">
    <verse number="1" style="v"/>Patapita masiku atatu Festo atafika mʼdera lake, anachoka ku Kaisareya ndi kupita ku Yerusalemu. <verse number="2" style="v"/>Kumeneko akulu a ansembe ndi atsogoleri a Chiyuda anabwera kwa iye ndi kumufotokozera mlandu wa Paulo. <verse number="3" style="v"/>Iwo anamupempha Festo kuti awakomere mtima potumiza Paulo ku Yerusalemu, pakuti anali atakonzekera chiwembu kuti amuphe Pauloyo pa njira. <verse number="4" style="v"/>Festo anayankha kuti, “Paulo akusungidwa ku Kaisareya, ndipo ndipita kumeneko posachedwa. <verse number="5" style="v"/>Ena mwa atsogoleri anu apite nane kumeneko, kuti akafotokoze mlandu wa munthuyu, ngati anachita kanthu kalikonse kolakwika.”</para>
  <para style="p">
    <verse number="6" style="v"/>Festo atakhala nawo masiku asanu ndi atatu kapena khumi iye anapita ku Kaisareya, ndipo mmawa mwake anayitanitsa bwalo nalamula kuti abweretse Paulo pamaso pake. <verse number="7" style="v"/>Paulo atafika, Ayuda amene anafika kuchokera ku Yerusalemu anayima momuzungulira. Iwo anamunenera zinthu zoopsa zambiri zimene sakanatha kubweretsa umboni wake.</para>
  <para style="p">
    <verse number="8" style="v"/>Kenaka Paulo ananena mawu ake odziteteza kuti, “Ine sindinalakwirepo lamulo la Ayuda, kapena Nyumba ya Mulungu kapenanso Kaisara.”</para>
  <para style="p">
    <verse number="9" style="v"/>Festo, pofuna kuti Ayuda amukonde anafunsa Paulo kuti, “Kodi iwe ukufuna kupita ku Yerusalemu, kuti kumeneko ukafotokoze mlandu wako pamaso panga?”</para>
  <para style="p">
    <verse number="10" style="v"/>Paulo anayankha kuti, “Ine tsopano ndayima pamaso pa bwalo la milandu la Kaisara, ndiko kumene ayenera kundiweruza. Ine sindinalakwire Ayuda, monga inu mukudziwa bwino. <verse number="11" style="v"/>Koma ngati ndili wolakwa, ngati ndachita kanthu koyenera kuphedwa, ine sindikukana kufa. Koma ngati mlandu umene abweretsa Ayudawa siwoona, palibe munthu angathe kundipereka mʼmanja mwawo. Ndikupempha kuti ndikaweruzidwe ndi Kaisara!”</para>
  <para style="p">
    <verse number="12" style="v"/>Festo atakambirana ndi akuluakulu abwalo lake, anati, “Popeza wapempha kupita kwa Kaisara, kwa Kaisara udzapitadi!”</para>
  <para style="s1">Festo Afotokozera Mfumu Agripa</para>
  <para style="p">
    <verse number="13" style="v"/>Patapita masiku ochepa mfumu Agripa pamodzi ndi Bernisi anabwera ku Kaisareya kudzalonjera Festo. <verse number="14" style="v"/>Atakhala kumeneko masiku angapo, Festo anafotokozera mfumuyo za mlandu wa Paulo. Iye anati, “Kuli munthu wina kuno amene Felike anamusiya mʼndende. <verse number="15" style="v"/>Nditapita ku Yerusalemu akulu a ansembe ndi akuluakulu a Ayuda anandifotokozera mlandu wake ndipo anandipempha kuti ndigamule kuti ndi wolakwa.</para>
  <para style="p">
    <verse number="16" style="v"/>“Ine ndinawayankha kuti si mwambo wa Aroma kungomupereka munthu ayi. Munthu woyimbidwa mlanduyo amayenera kukumana nawo omunenezawo, kuti iye akhale ndi mwayi woyankhapo pa zimene akumuyimba mlanduzo. <verse number="17" style="v"/>Atabwera kuno pamodzi ndi ine, sindinachedwetse mlanduwo, koma ndinayitanitsa bwalo mmawa mwake ndi kulamula kuti amubweretse munthuyo. <verse number="18" style="v"/>Omuyimba mlandu aja atayimirira kuti ayankhule, iwo sananene cholakwa chilichonse chimene ndimayembekezera. <verse number="19" style="v"/>Mʼmalo mwake, anatsutsana naye pa fundo zina za chipembedzo chawo ndi za munthu wakufa, dzina lake Yesu, amene Paulo akuti ali moyo. <verse number="20" style="v"/>Ine ndinathedwa nzeru wosadziwa momwe ndikanafufuzira nkhaniyi; kotero ndinafunsa ngati akanafuna kupita ku Yerusalemu kuti akaweruzidwe kumeneko. <verse number="21" style="v"/>Koma Paulo anapempha kuti akaonekere pamaso pa mfumu ya Chiroma, ndipo ndinalamula kuti asungidwe mpaka pamene ndidzamutumize kwa Kaisara.”</para>
  <para style="p">
    <verse number="22" style="v"/>Ndipo Agripa anati kwa Festo, “Ine ndikufuna ndimumve ndekha munthu ameneyu.” Iye anayankha kuti, “Mudzamumva mawa.”</para>
  <para style="s1">Paulo Pamaso pa Agripa</para>
  <para style="p">
    <verse number="23" style="v"/>Mmawa mwake Agripa ndi Bernisi anabwera mwaulemu waukulu waufumu nalowa mʼbwalo la milandu pamodzi ndi akulu a asilikali ndiponso akuluakulu a mu mzindawo. Atalamula Festo kuti Paulo abwere, anabweradi. <verse number="24" style="v"/>Festo anati, “Mfumu Agripa, ndi onse amene muli nafe pano, mukumuona munthu uyu! Ayuda onse anandipempha ine za uyu ku Yerusalemu ndiponso kuno ku Kaisareya, mofuwula kuti, ameneyu sayenera kukhala ndi moyo. <verse number="25" style="v"/>Ine ndinapeza kuti iyeyu sanachite kanthu koyenera kufa, koma popeza anapempha kuti apite kwa mfumu ya Chiroma, ine ndinatsimikiza zomutumiza ku Roma. <verse number="26" style="v"/>Koma ndilibe kanthu kenikeni koti ndilembere Wolemekezekayo za iyeyu. Nʼchifukwa chake ndabwera naye pamaso pa nonsenu, makamaka kwa inuyo mfumu Agripa, kuti mwina mukamufunsitsa ndikhale ndi choti ndilembe. <verse number="27" style="v"/>Pakuti ine ndikuganiza kuti ndi chinthu chopanda nzeru kutumiza wamʼndende popanda kutchula zifukwa zenizeni za mlandu wake.”</para>
  <chapter number="26" style="c"/>
  <para style="s1">Mawu a Paulo Pamaso pa Mfumu Agripa</para>
  <para style="p">
    <verse number="1" style="v"/>Ndipo Agripa anawuza Paulo kuti, “Takulola kuti unene mawu ako.” Paulo anatambasula dzanja lake nayamba kudziteteza kuti, <verse number="2" style="v"/>“Mfumu Agripa ine ndikudziyesa wa mwayi kuyima pamaso panu lero lino ndi kudziteteza, kutsutsa zonse zimene Ayuda andinenera, <verse number="3" style="v"/>ndipo makamaka chifukwa inu mukudziwa bwino miyambo yonse ya Chiyuda ndiponso zonse zimene amatsutsana. Nʼchifukwa chake ndikukupemphani kuti mundimvetsere moleza mtima.</para>
  <para style="p">
    <verse number="4" style="v"/>“Ayuda onse akudziwa za moyo wanga mmene ndakhalira kuyambira ndili mwana, kuchokera pachiyambi cha moyo wanga mʼdziko lathu ndiponso mu Yerusalemu. <verse number="5" style="v"/>Iwo akundidziwa kuyambira kalekale ndipo angathe kuchitira umboni kuti ndakhala ndili Mfarisi moyo wanga wonse, mmodzi wa gulu limene limasamala chipembedzo chathu koposa. <verse number="6" style="v"/>Ndipo tsopano ndikuyimbidwa mlandu lero chifukwa cha chiyembekezo changa pa zimene Mulungu analonjeza makolo athu. <verse number="7" style="v"/>Ili ndi lonjezo limene mafuko athu khumi ndi awiri akuyembekezera kuti likwaniritsidwe pamene akupembedza Mulungu molimbika usana ndi usiku. Wolemekezeka Mfumu, nʼchifukwa cha chiyembekezo chimenechi Ayuda kuti akundiyimba mlandu. <verse number="8" style="v"/>Nʼchifukwa chiyani ena a inu mukuganiza kuti nʼkosatheka kuti Mulungu aukitse akufa?</para>
  <para style="p">
    <verse number="9" style="v"/>“Inenso ndimaganiza kuti ndimayenera kuchita zinthu zambiri pofuna kuthana ndi dzina la Yesu wa ku Nazareti. <verse number="10" style="v"/>Ndipo izi ndi zimene ndinazichita ku Yerusalemu. Ndi ulamuliro wa akulu a ansembe, ine ndinayika mʼndende oyera mtima ambiri, ndipo pamene amaphedwa, ine ndimavomereza. <verse number="11" style="v"/>Nthawi zambiri ndinkapita mʼsunagoge iliyonse kuti alangidwe, ndipo ndinayesera kuwakakamiza kuti achitire chipongwe Mulungu. Mu mkwiyo wangawo, ndimapita ngakhale ku mizinda yachilendo kuti ndikawazunze.</para>
  <para style="p">
    <verse number="12" style="v"/>“Pa ulendo wina wotere, ndikupita ku Damasiko ndi mphamvu ndi ulamuliro ochokera kwa akulu a ansembe, <verse number="13" style="v"/>Wolemekezeka Mfumu, nthawi ya masana pamene ndimayenda pa msewu, ndinaona kuwala kuchokera kumwamba koposa kuwala kwa dzuwa kutandizungulira ine pamodzi ndi anzangawo. <verse number="14" style="v"/>Tonse tinagwa pansi ndipo ndinamva mawu mʼChihebri akuti, <char style="wj">‘Saulo, Saulo chifukwa chiyani ukundizunza Ine? Nʼkovuta kulimbikira mtunda wopanda madzi.’ ”</char></para>
  <para style="p">
    <verse number="15" style="v"/>Ndipo ine ndinafunsa kuti, “Ndinu ndani Ambuye?”</para>
  <para style="p">Ambuye anayankha kuti, <char style="wj">“Ndine Yesu, amene iwe ukumuzunza.</char> <verse number="16" style="v"/><char style="wj">Tsopano dzuka ndipo imirira. Ine ndaonekera kwa iwe kuti ndikusankhe kuti ukhale mtumiki ndiponso mboni ya zimene waziona za Ine ndiponso zimene ndidzakuonetsa.</char> <verse number="17" style="v"/><char style="wj">Ine ndidzakulanditsa mʼmanja mwa anthu a mtundu wako ndiponso mwa anthu a mitundu ina. Ine ndikukutuma kwa iwo,</char> <verse number="18" style="v"/><char style="wj">kuti ukatsekule maso awo kuti atembenuke mtima kuchoka ku mdima ndi kulowa mʼkuwala, kuchoka ku mphamvu za Satana ndi kupita kwa Mulungu, kuti alandire chikhululukiro cha machimo awo ndi kukhala mʼgulu la amene akuyeretsedwa chifukwa chokhulupirira Ine.</char></para>
  <para style="p">
    <verse number="19" style="v"/>“Nʼchifukwa chake Mfumu Agripa, sindinakane kumvera masomphenya wochokera kumwamba. <verse number="20" style="v"/>Kuyambira kwa anthu a ku Damasiko, a ku Yerusalemu, a ku Yudeya konse ndi kwa anthu a mitundu inanso, ndinalalikira kuti akuyenera kulapa ndi kutembenukira kwa Mulungu ndikuti aonetse kulapa kwawo mwa ntchito zawo. <verse number="21" style="v"/>Ichi nʼchifukwa chake Ayuda anandigwira mʼbwalo la Nyumba ya Mulungu nafuna kundipha. <verse number="22" style="v"/>Koma Mulungu wakhala akundithandiza mpaka lero lino. Ine ndayima pano kuti ndichitire umboni kwa anthu onse otchuka ndi anthu wamba. Ine sindikunena zina zowonjezera koma zimene Aneneri ndi Mose ananena kuti zidzachitika. <verse number="23" style="v"/>Iwo ananena kuti Khristu adzamva zowawa ndipo popeza Iye adzakhala woyamba kuuka kwa akufa, adzalalikira za kuwunika kwa anthu a mtundu wake ndiponso kwa anthu a mitundu ina.”</para>
  <para style="p">
    <verse number="24" style="v"/>Paulo akudziteteza, Festo anakweza mawu nati, “Wazungulira mutu Paulo! Kuphunzira kwako kwakuchititsa misala.”</para>
  <para style="p">
    <verse number="25" style="v"/>Paulo anayankha nati, “Wolemekezeka Festo, sindine wozungulira mutu. Zimene ndikunena ndi zoona ndiponso za nzeru. <verse number="26" style="v"/>Mfumu ikuzidziwa bwino zinthu izi, ndipo ndikuyankhula momasuka kwa iyo. Ine ndikukhulupirira kuti palibe kanthu nʼkamodzi komwe kamene sukukadziwa, chifukwa izi sizinachike mseri. <verse number="27" style="v"/>Mfumu Agripa, kodi mumakhulupirira mawu a aneneri? Ine ndikudziwa kuti mumakhulupirira.”</para>
  <para style="p">
    <verse number="28" style="v"/>Kenaka Agripa anati kwa Paulo, “Kodi ukuganiza kuti mʼkanthawi kochepa kotere ungandikope kuti ndikhale Mkhristu?”</para>
  <para style="p">
    <verse number="29" style="v"/>Paulo anayankha kuti, “Ngakhale kanthawi kochepa kapena nthawi yayitali, ine ndikupempha kwa Mulungu kuti osati inu nokha koma aliyense amene akundimva lero lino akhale monga ine, kupatulapo maunyolo okhawa.”</para>
  <para style="p">
    <verse number="30" style="v"/>Mfumu inayimirira pamodzi ndi bwanamkubwa ndi Bernisi ndiponso anthu onse amene anakhala nawo pamodzi. <verse number="31" style="v"/>Inatuluka mʼchipindamo, ndipo pamene imayankhula inati, “Munthu uyu sanachite kanthu koyenera kuphedwa kapena kumangidwa.”</para>
  <para style="p">
    <verse number="32" style="v"/>Agripa anati kwa Festo, “Munthu uyu akanamasulidwa akanakhala kuti sanapemphe zokaonekera kwa Kaisara.”</para>
  <chapter number="27" style="c"/>
  <para style="s1">Paulo Apita ku Roma</para>
  <para style="p">
    <verse number="1" style="v"/>Zitatsimikizika kuti tiyenera kupita ku Italiya pa sitima ya pa madzi, anamupereka Paulo pamodzi ndi a mʼndende ena kwa msilikali wolamulira asilikali 100, dzina lake Yuliyo, amene anali wa gulu la asilikali lotchedwa, Gulu la Mfumu. <verse number="2" style="v"/>Tinakwera sitima ya pamadzi yochokera ku Adramutiyo imene inali yokonzeka kale kupita ku madooko a ku Asiya, ndipo tinanyamuka. Aristariko, wa ku Makedoniya wa ku mzinda wa Tesalonika, anali nafe.</para>
  <para style="p">
    <verse number="3" style="v"/>Mmawa mwake tinafika ku Sidoni; ndipo Yuliyo, mokomera mtima Paulo, anamulola kupita kwa abwenzi ake kuti akamupatse zosowa zake. <verse number="4" style="v"/>Kuchokera kumeneko tinayambanso ulendo pa nyanja ndipo tinadutsa kumpoto kwa chilumba cha Kupro chifukwa mphepo imawomba kuchokera kumene ife timapita. <verse number="5" style="v"/>Titawoloka nyanja mbali ya gombe la Kilikiya ndi Pamfiliya, tinakafika ku Mura, mzinda wa ku Lukia. <verse number="6" style="v"/>Kumeneko wolamulira asilikali 100 uja anapeza sitima ya pamadzi ya ku Alekisandriya imene imapita ku Italiya, ndipo anatikweza mʼmenemo. <verse number="7" style="v"/>Tinayenda pangʼonopangʼono kwa masiku ambiri ndipo tinakafika kufupi ndi Knido movutikira. Pamene mphepo sinatilole kupitirira ulendo wathu molunjika, tinadzera kummwera kwa chilumba cha Krete, moyangʼanana ndi Salimoni. <verse number="8" style="v"/>Timayenda movutikira mʼmbali mwa chilumbacho ndipo tinafika pa malo wotchedwa Madooko Okoma, pafupi ndi mzinda wa Laseya.</para>
  <para style="p">
    <verse number="9" style="v"/>Tinataya nthawi yayitali, ndipo kuyenda pa nyanja kunali koopsa chifukwa nʼkuti tsopano nthawi yosala kudya itapita kale. Choncho Paulo anawachenjeza kuti, <verse number="10" style="v"/>“Anthu inu, ine ndikuona kuti ulendo wathuwu ukhala woopsa ndipo katundu ndi sitima ziwonongeka, ngakhalenso miyoyo yathu.” <verse number="11" style="v"/>Koma wolamulira asilikali 100 uja, mʼmalo momvera zimene Paulo amanena, anatsatira malangizo a woyendetsa sitimayo ndiponso mwini wa sitimayo. <verse number="12" style="v"/>Popeza kuti dookolo silinali labwino kukhalako nthawi yozizira anthu ambiri anaganiza kuti tichoke. Ife tinkayembekeza kukafika ku Foinikisi ndi kukhala kumeneko nthawi yachisanu. Ili linali dooko la ku Krete, limene limaloza kummwera cha kumadzulo ndiponso kumpoto cha kumadzulo.</para>
  <para style="s1">Namondwe pa Nyanja</para>
  <para style="p">
    <verse number="13" style="v"/>Mphepo yochokera kummwera itayamba kuwomba pangʼonopangʼono, anthuwo anaganiza kuti apeza chimene amafuna; kotero analowetsa nangula ndipo anayamba kuyenda mʼmbali mwa chilumba cha Krete. <verse number="14" style="v"/>Pasanathe nthawi yayitali, mphepo yamkuntho yotchedwa Eurokulo, inayamba kuwomba kuchokera ku chilumbacho. <verse number="15" style="v"/>Mphepo yamkunthoyo inawomba sitima ija ndipo sinathe kulimbana nayo, kotero ife tinayigonjera ndi kuyamba kutengedwa nayo. <verse number="16" style="v"/>Tikudutsa mʼmbali mwa kachilumba kakangʼono kotchedwa Kawuda, tinavutika kuti tisunge bwato lopulumukiramo. <verse number="17" style="v"/>Anthuwo atakweza bwatolo mʼsitima, anakulunga zingwe sitimayo kuti ayilimbitse. Poopa kuti angakagunde mchenga wa ku Surti, iwo anatsitsa nangula ndi kuyilola sitima kuti idzingoyenda ndi mphepo. <verse number="18" style="v"/>Ife tinavutika kwambiri ndi namondwe kotero kuti mmawa mwake tinayamba kuponya katundu mʼmadzi. <verse number="19" style="v"/>Pa tsiku lachitatu anaponya mʼnyanja zipangizo za mʼsitima ndi manja awo. <verse number="20" style="v"/>Sitinaone dzuwa kapena nyenyezi kwa masiku ambiri ndipo namondwe anapitirira kuwomba kwambiri, pomaliza ife tonse tinalibenso chiyembekezo choti nʼkupulumuka.</para>
  <para style="p">
    <verse number="21" style="v"/>Anthu aja atakhala nthawi yayitali osadya, Paulo anayimirira pakati pawo ndipo anati, “Anthu inu, mukanamvera malangizo anga oti tisachoke ku Krete: zonsezi sizikanawonongeka ndi kutayika. <verse number="22" style="v"/>Koma tsopano ndikuti limbani mtima, chifukwa palibe aliyense wa inu amene adzataya moyo wake; koma sitima yokhayi idzawonongeka. <verse number="23" style="v"/>Usiku wathawu mngelo wa Mulungu, Mulungu amene ine ndili wake ndipo ndimamutumikira, anayima pafupi ndi ine, <verse number="24" style="v"/>ndipo iyeyu anati, ‘Usachite mantha, Paulo. Ukuyenera kukayima pamaso pa Kaisara; ndipo Mulungu mwa kukoma mtima kwake wakupatsa miyoyo ya anthu onse amene ukuyenda nawo.’ <verse number="25" style="v"/>Tsono limbani mtima, anthu inu, pakuti ine ndili ndi chikhulupiriro mwa Mulungu kuti zichitika monga momwe wandiwuzira. <verse number="26" style="v"/>Komabe tiyenera kukatsakamira pa chilumba china chake.”</para>
  <para style="s1">Kuwonongeka kwa Sitima</para>
  <para style="p">
    <verse number="27" style="v"/>Pakati pa usiku wa tsiku la khumi ndi chinayi tikukankhidwabe ndi mphepo mʼnyanja ya Adriya, oyendetsa sitimayo anazindikira kuti timayandikira ku mtunda. <verse number="28" style="v"/>Iwo anatenga choyezera kuzama kwa nyanja ndi kupeza kuti kuzama kwake kunali mamita 36. Atayendanso pangʼono anatenganso choyezera chija napeza kuti kuzama kwake kunali 27. <verse number="29" style="v"/>Poopa kuti tingagunde miyala, iwo anatsitsira anangula anayi mʼmadzi kumbuyo kwa sitimayo ndipo tinapemphera kuti kuche. <verse number="30" style="v"/>Pofuna kuthawa mʼsitimayo, oyendetsa aja anatsitsira mʼnyanja bwato lopulumukiramo nʼkumachita ngati akufuna kutsitsira anangula mʼnyanjamo kutsogolo kwa sitimayo. <verse number="31" style="v"/>Pamenepo Paulo anawuza wolamulira asilikali uja ndi asilikaliwo kuti, “Ngati anthu awa sakhala mʼsitima muno, inu simungapulumuke.” <verse number="32" style="v"/>Pamenepo asilikaliwo anadula zingwe za bwatolo ndipo linagwera mʼmadzi.</para>
  <para style="p">
    <verse number="33" style="v"/>Kutatsala pangʼono kucha, Paulo anawawumiriza anthu onse kuti adye. Iye anati, “Kwa masiku khumi ndi anayi mwakhala mukuda nkhawa ndipo simumadya kanthu kalikonse. <verse number="34" style="v"/>Tsopano ine ndikukupemphani kuti mudye. Muyenera kudya kuti mupulumuke. Palibe ndi mmodzi yemwe wa inu adzataye ngakhale tsitsi limodzi la pamutu pake.” <verse number="35" style="v"/>Paulo atanena zimenezi, anatenga buledi nayamika Mulungu pamaso pa onse. Ndipo ananyema bulediyo nayamba kudya. <verse number="36" style="v"/>Onse analimba mtima nayamba kudyanso. <verse number="37" style="v"/>Tonse pamodzi mʼsitimamo tinalipo anthu 276. <verse number="38" style="v"/>Onse atadya, nakhuta anapeputsa sitimayo potaya tirigu mʼnyanja.</para>
  <para style="p">
    <verse number="39" style="v"/>Kutacha, anthu sanazindikire dzikolo, koma anaona pomwe sitima zimayimapo pamodzi ndi mchenga wa pa gombe. Iwo anaganiza zokocheza sitimayo kumeneko ngati zikanatheka kutero. <verse number="40" style="v"/>Atadula anangula aja, nawasiya mʼnyanja, pa nthawi yomweyo anamasula zingwe zimene anamangira zowongolera sitimayo. Kenaka anayimika chinsalu chimene mphepo imakankha kuti sitima iyende, ndipo anayamba kupita ku gombe. <verse number="41" style="v"/>Koma sitimayo inagunda mchenga wobisika ndipo inayima. Mbali ya kutsogolo ya sitimayo inakanirira ndipo sinathe kuyendanso, ndipo mbali yakumbuyo inasweka ndi kuwomba kwa mafunde.</para>
  <para style="p">
    <verse number="42" style="v"/>Asilikali anaganiza za kupha amʼndende onse, kuti angasambire kupita pa mtunda ndi kuthawa. <verse number="43" style="v"/>Koma wolamulira asilikali uja anafuna kupulumutsa Paulo ndipo anawaletsa kuchita zimene anakonza. Iye analamulira asilikali kuti amene amatha kusambira kuti adziponye mʼmadzi ndi kuyamba kukafika pa mtunda. <verse number="44" style="v"/>Otsalawo anayenera kugwira matabwa kapena tizidutswa ta sitimayo. Motero onse anapulumuka nakafika pa mtunda.</para>
  <chapter number="28" style="c"/>
  <para style="s1">Paulo pa Chilumba cha Melita</para>
  <para style="p">
    <verse number="1" style="v"/>Titapulumuka choncho, tinamva kuti chilumbacho chimatchedwa Melita. <verse number="2" style="v"/>Anthu a pa chilumbacho anatichitira zokoma zimene sizichitika kawirikawiri. Iwo anakoleza moto natilandira tonse chifukwa kumagwa mvula ndipo kumazizira. <verse number="3" style="v"/>Paulo anatola mtolo wankhuni, pamene amayika pa moto, munatulukamo njoka chifukwa cha kutentha, ndipo inamuluma pa dzanja. <verse number="4" style="v"/>Anthu a pa chilumbacho ataona njokayo ili lende pa dzanja lake, iwo anawuzana kuti, “Munthu uyu akuyenera kukhala munthu wopha anthu; pakuti ngakhale wapulumuka pa nyanja, chilungamo sichinamulore kuti akhale ndi moyo.” <verse number="5" style="v"/>Koma Paulo anayikutumulira pa moto njokayo, ndipo sanamve kupweteka. <verse number="6" style="v"/>Anthu anayembekezera kuti thupi lake litupa kapena agwa ndi kufa mwadzidzidzi, koma anadikira nthawi yayitali. Ataona kuti palibe kanthu kachilendo kanamuchitikira anasintha maganizo awo nanena kuti iye ndi mulungu.</para>
  <para style="p">
    <verse number="7" style="v"/>Pafupi ndi malowa panali munda wa Popliyo, mkulu wa boma la pa chilumbacho. Iye anatilandira natisamala bwino masiku atatu. <verse number="8" style="v"/>Abambo ake anali gone, chifukwa amadwala malungo ndi kamwazi. Paulo analowa mʼchipinda chake kukawaona, ndipo atapemphera, anasanjika manja ake pa iwo nawachiritsa. <verse number="9" style="v"/>Zitachitika zimenezi, anthu onse odwala a pa chilumbacho anabwera ndipo anachiritsidwa. <verse number="10" style="v"/>Anthuwo anatilemekeza ife mʼnjira zambiri ndipo pamene tinakonzeka kuti tiyambe ulendo, anatipatsa zonse zomwe tinazisowa.</para>
  <para style="s1">Paulo Afika ku Roma</para>
  <para style="p">
    <verse number="11" style="v"/>Patapita miyezi itatu, tinanyamuka pa sitima ina imene inakhala pa chilumbacho chifukwa cha kuzizira. Inali sitima ya ku Alekisandriya imene inali ndi chizindikiro cha milungu ya mapasa yotchedwa Kastro ndi Polikisi. <verse number="12" style="v"/>Tinakafika ku Surakusa ndipo kumeneko tinakhalako masiku atatu. <verse number="13" style="v"/>Kuchokera kumeneko tinayenda ndi kukafika ku Regio. Mmawa mwake mphepo yochokera kummwera inawomba, ndipo tsiku linalo tinakafika ku Potiyolo. <verse number="14" style="v"/>Kumeneko tinapezako abale amene anatiyitana kuti tikhale nawo sabata limodzi. Ndipo kenaka tinapita ku Roma. <verse number="15" style="v"/>Abale kumeneko atamva kuti tikubwera, anabwera kudzakumana nafe mpaka ku bwalo la Apiyo ndiponso ku nyumba za alendo zitatu. Atawaona anthu amenewa Paulo anayamika Mulungu ndipo analimbikitsidwa. <verse number="16" style="v"/>Titafika ku Roma, Paulo analoledwa kukhala pa yekha ndi msilikali womulondera.</para>
  <para style="s1">Paulo Alalikira kwa Ayuda ku Roma</para>
  <para style="p">
    <verse number="17" style="v"/>Patapita masiku atatu, Paulo anasonkhanitsa pamodzi atsogoleri a Ayuda. Atasonkhana, Paulo anawawuza kuti, “Abale anga, ngakhale kuti ine sindinachite kanthu kalikonse kulakwira mtundu wathu kapena miyambo ya makolo athu, koma anandigwira mu Yerusalemu ndi kundipereka mʼmanja mwa Aroma. <verse number="18" style="v"/>Iwo anandifufuza ndipo anafuna kundimasula chifukwa sanandipeze wopalamula mlandu woyenera kuphedwa. <verse number="19" style="v"/>Koma Ayuda atakana, ine ndinakakamizidwa kupempha kuti ndikaonekere pamaso pa Kaisara, sikuti ndinali ndi kanthu konenezera mtundu wanga. <verse number="20" style="v"/>Pa chifukwa ichi ndapempha kuti ndionane nanu ndi kuyankhula nanu. Pakuti nʼchifukwa cha chiyembekezo cha Israeli ndamangidwa unyolo uwu.”</para>
  <para style="p">
    <verse number="21" style="v"/>Iwo anayankha kuti, “Ife sitinalandire kalata iliyonse yochokera ku Yudeya yonena za iwe, ndipo palibe mmodzi wa abale amene anachokera kumeneko anafotokoza kapena kunena kalikonse koyipa ka iwe. <verse number="22" style="v"/>Koma ife tikufuna kumva maganizo ako ndi otani, pakuti tikudziwa kuti ponseponse anthu akuyankhula zotsutsana ndi mpatuko umenewu.”</para>
  <para style="p">
    <verse number="23" style="v"/>Iwo anakonza tsiku lina loti akumane ndi Paulo, ndipo anabwera anthu ambiri ku nyumba kumene amakhala. Kuyambira mmawa mpaka madzulo, Paulo anawafotokozera ndi kuwawuza za ufumu wa Mulungu ndipo anayesa kuwakopa kuti akhulupirire Yesu kuchokera mʼMalamulo a Mose ndiponso mʼmabuku a Aneneri. <verse number="24" style="v"/>Ena anakopeka ndi zimene Paulo ananena, koma enanso sanakhulupirire. <verse number="25" style="v"/>Ndipo anayamba kuchoka popeza sanagwirizane pakati pawo Paulo atanena mawu awa omaliza akuti, “Mzimu Woyera anayankhula zoona za makolo anu pamene Iye ananena kudzera mwa Mneneri Yesaya kuti,</para>
  <para style="q1">
    <verse number="26" style="v"/>“Pita kwa anthu awa ndi kuwawuza kuti,</para>
  <para style="q1">‘Kumva mudzamva, koma osamvetsetsa;</para>
  <para style="q2">kupenya mudzapenya, koma osaona kanthu.’</para>
  <para style="q1">
    <verse number="27" style="v"/>Pakuti mtima wa anthu ndi wokanika;</para>
  <para style="q2">mʼmakutu mwawo ndi mogontha,</para>
  <para style="q2">ndipo atsinzina kuti asaone kanthu.</para>
  <para style="q1">Mwina angapenye ndi maso awo,</para>
  <para style="q2">angamve ndi makutu awo,</para>
  <para style="q2">angamvetse ndi nzeru zawo ndi kutembenuka,</para>
  <para style="q1">Ineyo nʼkuwachiritsa.</para>
  <para style="p">
    <verse number="28" style="v"/>“Chifukwa chake ine ndikufuna mudziwe kuti chipulumutso cha Mulungu chatumizidwa kwa anthu a mitundu ina, ndipo iwo adzamvera.” <verse number="29" style="v"/>Paulo atanena mawu amenewa, Ayuda aja anachoka akutsutsana kwambiri.</para>
  <para style="p">
    <verse number="30" style="v"/>Paulo anakhala kumeneko zaka ziwiri zathunthu mʼnyumba yobwereka yomwe amalipira ndipo ankalandira aliyense amene amabwera kudzamuona. <verse number="31" style="v"/>Molimba mtima ndi popanda womuletsa, Paulo analalikira za ufumu wa Mulungu ndi kuphunzitsa za Ambuye Yesu Khristu.</para>
</usx>
