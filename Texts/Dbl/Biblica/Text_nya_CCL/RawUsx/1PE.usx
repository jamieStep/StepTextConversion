<?xml version="1.0" encoding="UTF-8"?>
<usx version="2.6">
  <book code="1PE" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">1 PETRO</para>
  <para style="toc1">Kalata Yoyamba ya Petro</para>
  <para style="toc2">1 Petro</para>
  <para style="toc3">1 Pet</para>
  <para style="mt2">KALATA YOYAMBA YA</para>
  <para style="mt1">PETRO</para>
  <chapter number="1" style="c"/>
  <para style="p">
    <verse number="1" style="v"/>Ndine Petro, mtumwi wa Yesu Khristu.</para>
  <para style="p">Ndikulemba kalatayi kwa onse osankhidwa ndi Mulungu, alendo mʼdziko lapansi, obalalikira ku Ponto, Galatiya, Kapadokiya, Asiya ndi Bituniya. <verse number="2" style="v"/>Mulungu Atate anakusankhani, atakudziwani kuyambira pachiyambi, ndipo Mzimu Woyera wakuyeretsani kuti mumvere Yesu Khristu ndikutsukidwa ndi magazi ake.</para>
  <para style="p">Chisomo ndi mtendere zikhale ndi inu mochuluka.</para>
  <para style="s1">Kuyamika Mulungu Chifukwa cha Chiyembekezo Chamoyo</para>
  <para style="p">
    <verse number="3" style="v"/>Alemekezedwe Mulungu, Atate wa Ambuye athu Yesu Khristu. Mwachifundo chake chachikulu anatibadwitsa kwatsopano, mʼchiyembekezo chamoyo pomuukitsa Yesu Khristu kwa akufa, <verse number="4" style="v"/>kuti tidzalandire chuma chomwe sichingawonongeke, kuyipitsidwa kapena kufota. Chuma chimenechi akukusungirani kumwamba. <verse number="5" style="v"/>Mwachikhulupiriro, mukusungidwa ndi mphamvu ya Mulungu mpaka chipulumutso chitafika chimene chinakonzedwa kuti adzachionetse nthawi yotsiriza. <verse number="6" style="v"/>Zimenezi zikukondweretseni kwambiri, ngakhale tsopano, kwa kanthawi kochepa, mukumva zowawa mʼmayesero osiyanasiyana. <verse number="7" style="v"/>Mayeserowa abwera nʼcholinga chakuti chikhulupiriro chanu, chimene ndi chamtengo woposa wa golide, amene amawonongeka ngakhale amayengedwa ndi moto, chitsimikizike kuti ndi chenicheni. Pamenepo ndiye mudzalandire mayamiko, ulemerero ndi ulemu pamene Yesu Khristu adzaoneka. <verse number="8" style="v"/>Ngakhale kuti simunamuone, mumamukonda; ndipo ngakhale kuti simukumuona tsopano, mumamukhulupirira ndipo mumakondwera ndi chimwemwe chachikulu ndi chosaneneka. <verse number="9" style="v"/>Motero mukulandira mphotho ya chikhulupiriro chanu, ndiyo chipulumutso cha moyo wanu.</para>
  <para style="p">
    <verse number="10" style="v"/>Kunena za chipulumutso chimenechi, aneneri amene ananeneratu za chisomo chimene chimabwera kwa inu, anafunafuna mofufuzafufuza za chipulumutsochi, <verse number="11" style="v"/>kufuna kudziwa nthawi ndi momwe zidzachitikire zinthu zimene Mzimu wa Khristu amene ali mwa iwo ankanenera za kuvutika kwa Khristu, ndi ulemerero umene adzakhale nawo pambuyo pake. <verse number="12" style="v"/>Mulungu anawawululira kuti ntchito yawoyo sankayigwira chifukwa cha iwo eni, koma chifukwa inu, pamene iwo ankayankhula zinthu zimene mwamva tsopano kuchokera kwa amene amalalikira Uthenga Wabwino mwamphamvu ya Mzimu Woyera wotumidwa kuchokera kumwamba. Ngakhale angelo amalakalaka kuona nawo zinthuzi.</para>
  <para style="s1">Khalani Oyera Mtima</para>
  <para style="p">
    <verse number="13" style="v"/>Choncho konzani mtima wanu, khalani odziretsa; khazikitsani chiyembekezo chanu kotheratu pa chisomo chimene mudzapatsidwe pamene Yesu Khristu adzaonekera. <verse number="14" style="v"/>Monga ana omvera, musatsatenso zilakolako zoyipa zomwe munali nazo pamene munali osadziwa. <verse number="15" style="v"/>Koma monga amene anakuyitanani ndi woyera, inunso khalani oyera mtima mʼmakhalidwe anu wonse. <verse number="16" style="v"/>Pakuti, kwalembedwa kuti, “Khalani oyera mtima, chifukwa Ine ndine Woyera.”</para>
  <para style="p">
    <verse number="17" style="v"/>Popeza mumapemphera kwa Atate amene amaweruza munthu aliyense mopanda tsankho molingana ndi zochita zake, pa nthawi imene muli alendo pa dziko lapansi khalani moopa Mulungu. <verse number="18" style="v"/>Pakuti mukudziwa kuti simunawomboledwe ndi zinthu zimene zimawonongeka monga siliva kapena golide, kuchoka ku khalidwe lanu lachabe limene munalandira kwa makolo anu. <verse number="19" style="v"/>Koma munawomboledwa ndi magazi a mtengowapatali a Khristu, Mwana Wankhosa wopanda banga kapena chilema. <verse number="20" style="v"/>Iye anasankhidwa lisanalengedwe dziko lapansi, koma waonetsedwa chifukwa cha inu pa nthawi ino yotsiriza. <verse number="21" style="v"/>Kudzera mwa Iye mumakhulupirira Mulungu, amene anamuukitsa kwa akufa namupatsa ulemerero. Nʼchifukwa chake chikhulupiriro ndi chiyembekezo chanu chili mwa Mulungu.</para>
  <para style="p">
    <verse number="22" style="v"/>Tsopano mwayeretsa mitima yanu pomvera choonadi, kuti muzikondana ndi abale anu, kukondana kwenikweni kochokera pansi pa mtima. <verse number="23" style="v"/>Popeza mwabadwanso, osati ndi mbewu imene imawonongeka, koma imene siwonongeka, ndiye kuti ndi Mawu a Mulungu amoyo ndi okhalitsa. <verse number="24" style="v"/>Pakuti,</para>
  <para style="q1">“Anthu onse ali ngati udzu,</para>
  <para style="q2">ndipo ulemerero wawo uli ngati duwa la kuthengo.</para>
  <para style="q1">Udzu umafota ndipo duwa limathothoka,</para>
  <para style="q2">
    <verse number="25" style="v"/>koma mawu a Ambuye adzakhala mpaka muyaya.”</para>
  <para style="m">Ndipo awa ndi mawu amene tinalalikira kwa inu.</para>
  <chapter number="2" style="c"/>
  <para style="p">
    <verse number="1" style="v"/>Choncho, lekani zoyipa zonse, chinyengo chilichonse, chiphamaso, nsanje ndi kusinjirira kulikonse. <verse number="2" style="v"/>Monga makanda obadwa kumene amalirira mkaka, inunso muzilakalaka mkaka weniweni wauzimu, kuti mukule ndi kukufikitsani ku chipulumutso chanu, <verse number="3" style="v"/>pakuti tsopano mwalawadi kuti Ambuye ndi wabwino.</para>
  <para style="s1">Mwala wa Moyo ndi Anthu Osankhidwa</para>
  <para style="p">
    <verse number="4" style="v"/>Pamene mukubwera kwa Iye, amene ndi Mwala wa moyo, umene anthu anawukana, koma Mulungu anawusankha kuti ndi wa mtengowapatali, <verse number="5" style="v"/>inunso, mukhale ngati miyala ya moyo yoti Mulungu amangire nyumba yake yauzimu kuti mukhale ansembe opatulika, opereka nsembe zauzimu zovomerezeka ndi Mulungu mwa Yesu Khristu. <verse number="6" style="v"/>Pakuti mʼMalemba mwalembedwa kuti,</para>
  <para style="q1">“Taonani, ndikuyika mwala wa maziko mu Ziyoni,</para>
  <para style="q2">wosankhika ndi wamtengowapatali.</para>
  <para style="q1">Amene akhulupirira Iye</para>
  <para style="q2">sadzachititsidwa manyazi.”</para>
  <para style="m">
    <verse number="7" style="v"/>Tsono kwa inu okhulupirira, mwalawo ndi wamtengowapatali. Koma kwa amene sakhulupirira,</para>
  <para style="q1">“Mwala umene amisiri anawukana</para>
  <para style="q2">wasanduka mwala wa maziko,</para>
  <para style="m">
    <verse number="8" style="v"/>ndi</para>
  <para style="q1">“Mwala wopunthwitsa anthu</para>
  <para style="q2">ndiponso thanthwe limene limagwetsa anthu.”</para>
  <para style="m">Iwo amapunthwa chifukwa samvera uthenga, pakuti ichi ndiye chinali chifuniro cha Mulungu pa iwo.</para>
  <para style="p">
    <verse number="9" style="v"/>Koma inu ndinu anthu osankhidwa ndi Mulungu, ansembe achifumu, mtundu woyera mtima, anthu ake enieni a Mulungu, munasankhidwa kuti mulalikire za ntchito zamphamvu za Iye amene anakuyitanani kuti mutuluke mu mdima ndi kulowa mʼkuwunika kwake kodabwitsa. <verse number="10" style="v"/>Kale simunali anthu ake, koma tsopano ndinu anthu a Mulungu. Kale simunalandire chifundo, koma tsopano mwalandira chifundo.</para>
  <para style="p">
    <verse number="11" style="v"/>Okondedwa, ndikukupemphani, ngati alendo pansi pano, pewani zilakolako za uchimo, zimene zimachita nkhondo ndi moyo wanu. <verse number="12" style="v"/>Khalani moyo wabwino pakati pa anthu osapembedza kuti ngakhale atakusinjirirani kuti mumachita zoyipa, iwowo akaona ntchito zanu zabwino, adzalemekeza Mulungu pa tsiku lomwe Iye adzatiyendere.</para>
  <para style="s1">Kugonjera Olamulira</para>
  <para style="p">
    <verse number="13" style="v"/>Gonjerani maulamuliro onse chifukwa cha Ambuye. Kaya ndi mfumu, imvereni chifukwa ili ndi ulamuliro waukulu, <verse number="14" style="v"/>kaya ndi mabwanamkubwa, pakuti watumidwa ndi mfumu kuti alange onse amene amachita zoyipa ndi kuyamikira onse amene amachita zabwino. <verse number="15" style="v"/>Pakuti Mulungu akufuna kuti pochita ntchito zabwino muthetse kuyankhula mosazindikira ndi mopusa. <verse number="16" style="v"/>Mukhale monga mfulu, koma musagwiritse ntchito ufulu wanuwo ngati chophimbira zoyipa; mukhale monga atumiki a Mulungu. <verse number="17" style="v"/>Chitirani ulemu aliyense, kondani abale okhulupirira, wopani Mulungu, ndipo chitirani mfumu ulemu.</para>
  <para style="s1">Akapolo</para>
  <para style="p">
    <verse number="18" style="v"/>Inu akapolo, gonjerani ambuye anu ndi kuwachitira ulemu, osati kwa iwo okha amene ndi abwino ndi omvetsa zinthu, komanso kwa amene ndi ankhanza. <verse number="19" style="v"/>Pakuti ndi chinthu chokoma ngati munthu apirira mu zowawa zimene sizinamuyenera chifukwa chodziwa kuti Mulungu alipo. <verse number="20" style="v"/>Kodi pali choti akuyamikireni ngati mupirira pomenyedwa chifukwa choti mwalakwa? Koma ngati mumva zowawa chifukwa chochita zabwino ndi kupirira, mwachita choyamikika pamaso pa Mulungu. <verse number="21" style="v"/>Munayitanidwa kudzachita zimenezi, chifukwa Khristu anamva zowawa chifukwa cha inu, anakusiyirani chitsanzo, kuti inu mutsatire mʼmapazi ake.</para>
  <para style="q1">
    <verse number="22" style="v"/>“Iye sanachite tchimo</para>
  <para style="q2">kapena kunena bodza.”</para>
  <para style="m">
    <verse number="23" style="v"/>Pamene anthu ankamuchita chipongwe, Iye sanabwezere chipongwe, pamene Iye ankamva zowawa, sanaopseze. Mʼmalo mwake, anadzipereka kwa Mulungu amene amaweruza molungama. <verse number="24" style="v"/>Iye mwini anasenza machimo athu mʼthupi lake pa mtanda, kuti ife tife kutchimo ndi kukhala ndi moyo potsata chilungamo, ndipo ndi mabala ake munachiritsidwa. <verse number="25" style="v"/>Pakuti munali monga nkhosa zosochera, koma tsopano mwabwerera kwa mʼbusa ndi woyangʼanira miyoyo yanu.</para>
  <chapter number="3" style="c"/>
  <para style="s1">Akazi ndi Amuna</para>
  <para style="p">
    <verse number="1" style="v"/>Momwemonso, akazi inu gonjerani amuna anu kuti ngati ena a iwo sakhulupirira Mawu a Mulungu, akopeke ndi makhalidwe a akazi awo ndipo sipadzafunikanso mawu <verse number="2" style="v"/>pamene aona moyo wanu wachiyero ndi moyo woopa Mulungu. <verse number="3" style="v"/>Kudzikongoletsa kwanu kusakhale kwa maonekedwe akunja, monga kuluka tsitsi ndi kuvala zokometsera zagolide ndi zovala zamberewere. <verse number="4" style="v"/>Mʼmalo mwake kudzikongoletsa kwanu kukhale kwa munthu wa mʼkatimo, kukongola kosatha kwa mtima ofatsa ndi mzimu wachete, zimene ndi za mtengowapatali pamaso pa Mulungu. <verse number="5" style="v"/>Pakuti umo ndi mmene akazi oyera mtima akale amene anali ndi chiyembekezo pa Mulungu anadzikongoletsera. Iwo ankagonjera amuna awo, <verse number="6" style="v"/>monga Sara, amene anamvera Abrahamu namutcha iye mbuye wake. Akazi inu ndinu ana ake ngati muchita zoyenera, ndipo musaope choopsa chilichonse.</para>
  <para style="p">
    <verse number="7" style="v"/>Momwemonso amuna inu, khalani mwanzeru ndi akazi anu, ndipo muwachitire ulemu monga anzanu ofowoka ndiponso olandira nanu pamodzi mphatso ya moyo wosatha, kuti pasakhale kanthu kotsekereza mapemphero anu.</para>
  <para style="s1">Kumva Zowawa Chifukwa cha Chilungamo</para>
  <para style="p">
    <verse number="8" style="v"/>Potsiriza, nonse khalani a mtima umodzi, omverana chisoni. Kondanani monga abale, muchitirane chifundo ndi kudzichepetsa. <verse number="9" style="v"/>Wina akakuchitirani choyipa musabwezere pochitanso choyipa, kapena kubwezera chipongwe akakuchitirani chipongwe, koma muwadalitse. Munayitanidwa kuti mulandire mdalitso. <verse number="10" style="v"/>Pakuti,</para>
  <para style="q1">“Iye amene angakonde moyo</para>
  <para style="q2">ndi kuona masiku abwino,</para>
  <para style="q1">aletse lilime lake kuyankhula zoyipa,</para>
  <para style="q2">ndiponso milomo yake kunena mabodza.</para>
  <para style="q1">
    <verse number="11" style="v"/>Apewe zoyipa, ndipo azichita zabwino.</para>
  <para style="q2">Afunefune mtendere ndi kuyesetsa kuwupeza.</para>
  <para style="q1">
    <verse number="12" style="v"/>Pakuti Ambuye amayangʼanira bwino anthu olungama</para>
  <para style="q2">ndipo amatchera khutu ku mapemphero awo.</para>
  <para style="q1">Koma Ambuye sawayangʼana bwino amene amachita zoyipa.”</para>
  <para style="p">
    <verse number="13" style="v"/>Ndani angakuchitireni zoyipa ngati muchita changu kuchita zabwino? <verse number="14" style="v"/>Koma ngakhale mumve zowawa chifukwa cha chilungamo, ndinu odala. “Musaope anthu, musachite mantha.” <verse number="15" style="v"/>Koma lemekezani Khristu mʼmitima mwanu ngati Ambuye wanu. Khalani okonzeka nthawi zonse kuyankha aliyense amene akufunsani za chiyembekezo chimene muli nacho. <verse number="16" style="v"/>Koma chitani zimenezi mofatsa ndi mwaulemu, mukhale ndi chikumbumtima chosakutsutsani, kuti anthu ena akanena zoyipa za makhalidwe anu abwino mwa Khristu, achite okha manyazi ndi chipongwe chawocho. <verse number="17" style="v"/>Nʼkwabwino ngati ndi chifuniro cha Mulungu kumva zowawa chifukwa chochita zabwino kusiyana ndi kumva zowawa chifukwa chochita zoyipa. <verse number="18" style="v"/>Pakuti Khristu anafa chifukwa cha machimo kamodzi kokha kufera onse, wolungama kufera osalungama, kuti akufikitseni kwa Mulungu. Anaphedwa ku thupi koma anapatsidwa moyo mu mzimu. <verse number="19" style="v"/>Ndipo ali ngati mzimu chomwecho anapita ndi kukalalikira mizimu imene inali mʼndende, <verse number="20" style="v"/>ya anthu amene sanamvere Mulungu atadikira moleza mtima pa nthawi imene Nowa ankapanga chombo. Mʼchombo chija anthu owerengeka okha, asanu ndi atatu, ndiwo anapulumutsidwa ku madzi. <verse number="21" style="v"/>Madziwo akufanizira ubatizo umene lero ukukupulumutsaninso, osati chifukwa chochotsa litsiro la mʼthupi koma chifukwa cha chikumbumtima choona pamaso pa Mulungu. Umakupulumutsani chifukwa cha kuuka kwa Yesu Khristu, <verse number="22" style="v"/>amene anapita kumwamba ndipo ali kudzanja lamanja la Mulungu komwe angelo ndi maulamuliro ndi amphamvu amamvera Iye.</para>
  <chapter number="4" style="c"/>
  <para style="s1">Moyo Watsopano</para>
  <para style="p">
    <verse number="1" style="v"/>Popeza kuti Khristu anamva zowawa mʼthupi lake, mukhale nawonso mtima omwewo, chifukwa iye amene wamva zowawa mʼthupi lake walekana nawo uchimo. <verse number="2" style="v"/>Chifukwa cha ichi, iwo sakhalanso moyo wawo akuchita zofuna za matupi awo, koma amachita chifuniro cha Mulungu. <verse number="3" style="v"/>Pakuti mwataya kale nthawi yambiri mʼmbuyomu pochita zimene anthu osapembedza amachita, moyo wokhumba zonyansa, zilakolako zoyipa kuledzera, zochitika zoyipa za pa phwando, mapokoso ndi kupembedza mafano onyansa. <verse number="4" style="v"/>Anthu osapembedza amadabwa pamene simuthamangira nawo kuchita zoyipitsitsazi, nʼchifukwa chake amakuchitani chipongwe. <verse number="5" style="v"/>Koma adzafotokoza okha mlandu wawo kwa Mulungu amene wakonzeka kuweruza amoyo ndi akufa. <verse number="6" style="v"/>Pa chifukwa chimenechi, Uthenga Wabwino unalalikidwa ngakhale kwa iwo amene tsopano ndi akufa, kuti adzaweruzidwe monga anthu ku thupi, koma adzakhale ndi moyo monga mwa Mulungu mu mzimu.</para>
  <para style="p">
    <verse number="7" style="v"/>Chimaliziro cha zinthu zonse chili pafupi. Choncho khalani maso ndi odziletsa kuti muthe kupemphera. <verse number="8" style="v"/>Koposa zonse muzikondana wina ndi mnzake kwambiri, chifukwa chikondi chimaphimba machimo ambiri. <verse number="9" style="v"/>Muzisamalirana wina ndi mnzake osamanyinyirika. <verse number="10" style="v"/>Aliyense agwiritse ntchito mokhulupirika mphatso iliyonse imene anayilandira potumikira ena ngati adindo ogwiritsa bwino ntchito mphatso za Mulungu za mitundumitundu. <verse number="11" style="v"/>Ngati wina ayankhula, ayankhuledi mawu enieni a Mulungu. Ngati wina atumikira, atumikire ndi mphamvu imene Mulungu amapereka, kuti pa zonse Mulungu alemekezedwe mwa Yesu Khristu. Kwa Iye kukhale ulemerero ndi mphamvu mpaka muyaya, Ameni.</para>
  <para style="s1">Kumva Zowawa Chifukwa cha Chikhristu</para>
  <para style="p">
    <verse number="12" style="v"/>Abale okondedwa musadabwe ndi mayesero owawa amene mukukumana nawo ngati kuti china chake chachilendo chakuchitikirani. <verse number="13" style="v"/>Koma kondwerani popeza mukumva zowawa pamodzi ndi Khristu, kuti mudzakondwere kwakukulu pamene ulemerero wake udzaonekera. <verse number="14" style="v"/>Ngati akuchitani chipongwe chifukwa cha dzina la Khristu, ndinu odala, ndiye kuti Mzimu waulemerero wa Mulungu uli pa inu. <verse number="15" style="v"/>Ngati mumva zowawa, zisakhale chifukwa cha kupha munthu, kapena kuba, kapena kuchita choyipa, kapena kulowerera za anthu ena, <verse number="16" style="v"/>koma ngati mumva zowawa chifukwa ndinu Mkhristu, musachite manyazi, koma muyamike Mulungu chifukwa cha dzinalo. <verse number="17" style="v"/>Pakuti nthawi yafika kuti chiweruzo chiyambe mʼnyumba ya Mulungu, ndipo ngati chiyamba ndi ife nanga podzafika kwa osamvera Uthenga Wabwino wa Mulungu, chidzakhala chotani? <verse number="18" style="v"/>Monga Malemba akuti,</para>
  <para style="q1">“Ngati kuli kovuta kuti olungama apulumuke,</para>
  <para style="q2">nanga munthu wochimwa, wosasamala za Mulungu adzatani?”</para>
  <para style="p">
    <verse number="19" style="v"/>Nʼchifukwa chake, iwo amene akumva zowawa monga mwa chifuniro cha Mulungu, adzipereke okha mʼmanja mwa Mlengi wawo wokhulupirika ndi kumapitiriza kuchita zabwino.</para>
  <chapter number="5" style="c"/>
  <para style="s1">Akulu Ampingo ndi Anyamata mu Mpingo</para>
  <para style="p">
    <verse number="1" style="v"/>Ine ndikupempha akulu a mpingo amene ali pakati panu, monga inenso mkulu mnzawo, mboni ya zowawa za Khristu ndiponso amene ndidzalandira nawo ulemerero umene uti udzaonetsedwe. <verse number="2" style="v"/>Wetani gulu la Mulungu limene lili mʼmanja mwanu, muziliyangʼanira. Muzichita osati mowumirizidwa, koma mwakufuna kwanu, monga momwe Mulungu akufunira kuti mutero. Musachite chifukwa chadyera la ndalama, koma ndi mtima ofuna kutumikira. <verse number="3" style="v"/>Musakhale ngati mafumu pa amene mukuwayangʼanira, koma mukhale chitsanzo kwa gululo. <verse number="4" style="v"/>Ndipo Mʼbusa wamkulu akadzaonekera, mudzalandira chipewa cha ulemerero chosafota.</para>
  <para style="p">
    <verse number="5" style="v"/>Momwemonso, inu anyamata gonjerani amene ndi akulu. Inu nonse mukhale odzichepetsa kuti mutumikirane, chifukwa,</para>
  <para style="q1">“Mulungu amatsutsana nawo odzikuza,</para>
  <para style="q2">koma amapereka chisomo kwa odzichepetsa.”</para>
  <para style="m">
    <verse number="6" style="v"/>Choncho, mudzichepetse pamaso pa Mulungu wamphamvu, kuti pa nthawi yake adzakukwezeni. <verse number="7" style="v"/>Tayani pa Iye nkhawa zanu zonse chifukwa ndiye amakusamalani.</para>
  <para style="p">
    <verse number="8" style="v"/>Khalani odziretsa ndi atcheru. Mdani wanu mdierekezi amayendayenda monga mkango wobangula kufunafuna wina kuti amumeze. <verse number="9" style="v"/>Mukaneni iye, ndipo mukhazikike mʼchikhulupiriro, chifukwa mukudziwa kuti abale anzanu pa dziko lonse lapansi nawonso akumva zowawa zomwezi.</para>
  <para style="p">
    <verse number="10" style="v"/>Ndipo Mulungu wachisomo chonse, amene anakuyitanani ku ulemerero wake wamuyaya mwa Khristu, mutamva zowawa pa kanthawi, adzakukonzaninso ndi kukulimbitsani pa maziko olimba. <verse number="11" style="v"/>Kwa Iye kukhale mphamvu mpaka muyaya, Ameni.</para>
  <para style="s1">Mawu Otsiriza</para>
  <para style="p">
    <verse number="12" style="v"/>Mothandizidwa ndi Sila, amene ndi mʼbale wokhulupirika, ndakulemberani mwachidule kukulimbikitsani ndi kuchita umboni kuti ichi ndi chisomo choona cha Mulungu. <verse number="13" style="v"/>Imani mwamphamvu mʼchisomochi. Mlongo wanu amene ali ku Babuloni, wosankhidwa pamodzi nanu akupereka moni, nayenso Marko, mwana wanga, akupereka moni. <verse number="14" style="v"/>Mupatsane moni ndi mpsopsono wachikondi. Mtendere ukhale ndi inu nonse amene muli mwa Khristu.</para>
</usx>
