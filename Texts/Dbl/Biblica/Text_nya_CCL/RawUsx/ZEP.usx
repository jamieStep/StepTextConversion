<?xml version="1.0" encoding="UTF-8"?>
<usx version="2.6">
  <book code="ZEP" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">ZEFANIYA</para>
  <para style="toc1">Zefaniya</para>
  <para style="toc2">Zefaniya</para>
  <para style="toc3">Zef</para>
  <para style="mt1">Zefaniya</para>
  <chapter number="1" style="c"/>
  <para style="p">
    <verse number="1" style="v"/>Yehova anayankhula ndi Zefaniya mwana wa Kusi, mwana wa Gedaliya, mwana wa Amariya, mwana wa Hezekiya pa nthawi ya Yosiya, mwana wa Amoni, mfumu ya Yuda.</para>
  <para style="s1">Yehova Adzaweruza Dziko Lapansi</para>
  <para style="q1">
    <verse number="2" style="v"/>“Ndidzawononga kotheratu zinthu zonse</para>
  <para style="q2">pa dziko lapansi,”</para>
  <para style="q4">akutero Yehova.</para>
  <para style="q1">
    <verse number="3" style="v"/>“Ndidzawononga anthu pamodzi ndi nyama zomwe;</para>
  <para style="q2">ndidzawononga mbalame zamlengalenga</para>
  <para style="q2">ndi nsomba za mʼnyanja.</para>
  <para style="q1">Ndidzawononga anthu oyipa,</para>
  <para style="q2">ndipo ndidzafafaniza mtundu wa anthu pa dziko lonse lapansi,”</para>
  <para style="q4">akutero Yehova.</para>
  <para style="s1">Chenjezo kwa Yuda</para>
  <para style="q1">
    <verse number="4" style="v"/>Ndidzatambasula dzanja langa pa Yuda</para>
  <para style="q2">ndi onse okhala mu Yerusalemu.</para>
  <para style="q1">Ndidzawononga pamalo pano otsalira opembedza Baala,</para>
  <para style="q2">mayina a anthu osapembedza pamodzi ndi ansembe a mafano:</para>
  <para style="q1">
    <verse number="5" style="v"/>amene amagwada pa madenga a nyumba zawo</para>
  <para style="q2">kupembedza zolengedwa zamumlengalenga,</para>
  <para style="q1">amene amagwada ndi kulumbira mʼdzina la Yehova,</para>
  <para style="q2">komanso mʼdzina la Moleki,</para>
  <para style="q1">
    <verse number="6" style="v"/>amene abwerera mʼmbuyo osatsata Yehova,</para>
  <para style="q2">osafunafuna kapena kupempha nzeru kwa Yehova.</para>
  <para style="q1">
    <verse number="7" style="v"/>Khalani chete pamaso pa Ambuye Yehova,</para>
  <para style="q2">chifukwa tsiku la Yehova layandikira.</para>
  <para style="q1">Yehova wakonzekera kupereka nsembe;</para>
  <para style="q2">wapatula iwo amene wawayitana.</para>
  <para style="q1">
    <verse number="8" style="v"/>Pa tsiku la nsembe ya Yehova</para>
  <para style="q2">ndidzalanga akalonga</para>
  <para style="q2">ndi ana aamuna a mfumu</para>
  <para style="q1">ndi onse amene amavala</para>
  <para style="q2">zovala zachilendo.</para>
  <para style="q1">
    <verse number="9" style="v"/>Pa tsiku limenelo ndidzalanga</para>
  <para style="q2">onse amene safuna kuponda pa chiwundo,</para>
  <para style="q1">amene amadzaza nyumba ya ambuye awo</para>
  <para style="q2">ndi chiwawa ndi chinyengo.</para>
  <para style="b"/>
  <para style="q1">
    <verse number="10" style="v"/>“Pa tsiku limenelo,” akutero Yehova,</para>
  <para style="q2">“Kufuwula kwakukulu kudzamveka pa Chipata cha Nsomba,</para>
  <para style="q2">kulira kwa chisoni kuchokera mʼChigawo Chatsopano,</para>
  <para style="q2">ndi phokoso la kugumuka kochokera ku mapiri.</para>
  <para style="q1">
    <verse number="11" style="v"/>Lirani mwachisoni, inu amene mumakhala kumene kuli msika;</para>
  <para style="q2">a malonda anu onse adzapululidwa,</para>
  <para style="q2">ndiponso onse amene ali ndi siliva adzawonongedwa.</para>
  <para style="q1">
    <verse number="12" style="v"/>Pa nthawi imeneyo ndidzafufuzafufuza mu Yerusalemu ndi nyale</para>
  <para style="q2">ndi kulanga onse amene sakulabadira,</para>
  <para style="q2">amene ali ngati vinyo wosakhutchumulidwa,</para>
  <para style="q1">amene amaganiza kuti, ‘Yehova sadzachita chilichonse,</para>
  <para style="q2">chabwino kaya choyipa.’</para>
  <para style="q1">
    <verse number="13" style="v"/>Chuma chawo chidzafunkhidwa,</para>
  <para style="q2">nyumba zawo zidzagwetsedwa.</para>
  <para style="q1">Adzamanga nyumba,</para>
  <para style="q2">koma osakhalamo;</para>
  <para style="q1">adzadzala minda ya mpesa</para>
  <para style="q2">koma sadzamwako vinyo wake.”</para>
  <para style="s1">Tsiku Lalikulu la Yehova</para>
  <para style="q1">
    <verse number="14" style="v"/>Tsiku lalikulu la Yehova layandikira,</para>
  <para style="q2">layandikira ndipo lifika msanga.</para>
  <para style="q1">Tamverani! Kulira kwa pa tsiku la Yehova kudzakhala kowawa,</para>
  <para style="q2">ngakhale munthu wolimba mtima adzalira kwambiri.</para>
  <para style="q1">
    <verse number="15" style="v"/>Tsiku limenelo lidzakhala la ukali,</para>
  <para style="q2">tsiku losautsa ndi lomvetsa chisoni,</para>
  <para style="q1">tsiku la mavuto ndi la chiwonongeko,</para>
  <para style="q2">tsiku la mdima ndi lachisoni,</para>
  <para style="q2">tsiku la mitambo ndi la mdima wandiweyani.</para>
  <para style="q1">
    <verse number="16" style="v"/>Tsiku loliza lipenga ndi la mfuwu wankhondo,</para>
  <para style="q2">tsiku la kugwa kwa mizinda yotetezedwa</para>
  <para style="q2">ndi nsanja za pa ngodya.</para>
  <para style="q1">
    <verse number="17" style="v"/>Ndidzabweretsa msautso pa anthu</para>
  <para style="q2">ndipo adzayenda ngati anthu osaona,</para>
  <para style="q2">chifukwa achimwira Yehova,</para>
  <para style="q1">magazi awo adzamwazika ngati fumbi</para>
  <para style="q2">ndi mnofu wawo ngati ndowe.</para>
  <para style="q1">
    <verse number="18" style="v"/>Ngakhale siliva wawo kapena golide wawo</para>
  <para style="q2">sadzatha kuwapulumutsa</para>
  <para style="q2">pa tsiku la ukali wa Yehova.</para>
  <para style="q1">Dziko lonse lapansi lidzanyeka</para>
  <para style="q2">mʼmoto wa nsanje yake</para>
  <para style="q1">chifukwa adzakantha modzidzimutsa</para>
  <para style="q2">onse okhala pa dziko lapansi.</para>
  <chapter number="2" style="c"/>
  <para style="q1">
    <verse number="1" style="v"/>Sonkhanani pamodzi, sonkhanani pamodzi,</para>
  <para style="q2">inu mtundu wochititsa manyazi,</para>
  <para style="q1">
    <verse number="2" style="v"/>isanafike nthawi yachiweruzo,</para>
  <para style="q2">nthawi yanu isanawuluke ngati mungu,</para>
  <para style="q1">usanakufikeni mkwiyo woopsa wa Yehova,</para>
  <para style="q2">tsiku la ukali wa Yehova lisanafike pa inu.</para>
  <para style="q1">
    <verse number="3" style="v"/>Funafunani Yehova, inu nonse odzichepetsa a mʼdziko,</para>
  <para style="q2">inu amene mumachita zimene amakulamulani.</para>
  <para style="q1">Funafunani chilungamo, funafunani kudzichepetsa;</para>
  <para style="q2">mwina mudzatetezedwa</para>
  <para style="q2">pa tsiku la mkwiyo wa Yehova.</para>
  <para style="s1">Za Afilisti</para>
  <para style="q1">
    <verse number="4" style="v"/>Gaza adzasiyidwa</para>
  <para style="q2">ndipo Asikeloni adzasanduka bwinja.</para>
  <para style="q1">Nthawi yamasana Asidodi adzakhala wopanda anthu</para>
  <para style="q2">ndipo Ekroni adzazulidwa.</para>
  <para style="q1">
    <verse number="5" style="v"/>Tsoka inu okhala mʼmbali mwa nyanja,</para>
  <para style="q2">inu mtundu wa Akereti;</para>
  <para style="q1">mawu a Yehova akutsutsa</para>
  <para style="q2">iwe Kanaani, dziko la Afilisti.</para>
  <para style="q1">“Ndidzakuwononga</para>
  <para style="q2">ndipo palibe amene adzatsale.”</para>
  <para style="b"/>
  <para style="q1">
    <verse number="6" style="v"/>Dziko la mʼmbali mwa nyanja, kumene kumakhala Akereti,</para>
  <para style="q2">lidzakhala malo a abusa ndi la makola a nkhosa.</para>
  <para style="q1">
    <verse number="7" style="v"/>Malowa adzakhala a anthu otsala a nyumba ya Yuda;</para>
  <para style="q2">adzapezako msipu.</para>
  <para style="q1">Nthawi ya madzulo adzagona</para>
  <para style="q2">mʼnyumba za Asikeloni.</para>
  <para style="q1">Yehova Mulungu wawo adzawasamalira;</para>
  <para style="q2">adzabwezeretsa mtendere wawo.</para>
  <para style="s1">Za Mowabu ndi Amoni</para>
  <para style="q1">
    <verse number="8" style="v"/>“Ndamva kunyoza kwa Mowabu</para>
  <para style="q2">ndi chipongwe cha Amoni,</para>
  <para style="q1">amene ananyoza anthu anga</para>
  <para style="q2">ndi kuopseza kuti alanda dziko lawo.</para>
  <para style="q1">
    <verse number="9" style="v"/>Choncho, pali Ine Wamoyo,”</para>
  <para style="q2">akutero Yehova Wamphamvuzonse, Mulungu wa Israeli,</para>
  <para style="q1">“Ndithu, Mowabu adzasanduka ngati Sodomu,</para>
  <para style="q2">Amoni adzasanduka ngati Gomora;</para>
  <para style="q1">malo a zomeramera ndi maenje a mchere,</para>
  <para style="q2">dziko la bwinja mpaka muyaya.</para>
  <para style="q1">Anthu anga otsala adzawafunkha;</para>
  <para style="q2">opulumuka a mtundu wanga adzalandira dziko lawo.”</para>
  <para style="b"/>
  <para style="q1">
    <verse number="10" style="v"/>Ichi ndi chimene adzalandire chifukwa cha kunyada kwawo,</para>
  <para style="q2">chifukwa chonyoza ndi kuchitira chipongwe anthu a Yehova Wamphamvuzonse.</para>
  <para style="q1">
    <verse number="11" style="v"/>Yehova adzawachititsa mantha kwambiri</para>
  <para style="q2">pamene adzawononga milungu yonse ya mʼdzikomo.</para>
  <para style="q1">Ndipo mitundu ya anthu pa dziko lonse idzamulambira,</para>
  <para style="q2">uliwonse ku dziko la kwawo.</para>
  <para style="s1">Za Kusi</para>
  <para style="q1">
    <verse number="12" style="v"/>“Inunso anthu a ku Kusi,</para>
  <para style="q2">mudzaphedwa ndi lupanga.”</para>
  <para style="s1">Za Asiriya</para>
  <para style="q1">
    <verse number="13" style="v"/>Yehova adzatambasulira dzanja lake kumpoto</para>
  <para style="q2">ndi kuwononga Asiriya,</para>
  <para style="q1">kusiya Ninive atawonongekeratu</para>
  <para style="q2">ndi owuma ngati chipululu.</para>
  <para style="q1">
    <verse number="14" style="v"/>Nkhosa ndi ngʼombe zidzagona pansi kumeneko,</para>
  <para style="q2">pamodzi ndi nyama zakuthengo za mtundu uliwonse.</para>
  <para style="q1">Akadzidzi a mʼchipululu ndi akanungu</para>
  <para style="q2">adzakhala pa nsanamira zake.</para>
  <para style="q1">Kulira kwawo kudzamveka mʼmazenera,</para>
  <para style="q2">mʼmakomo mwawo mudzakhala zinyalala zokhazokha,</para>
  <para style="q2">nsanamira za mkungudza zidzakhala poonekera.</para>
  <para style="q1">
    <verse number="15" style="v"/>Umenewu ndiye mzinda wosasamala</para>
  <para style="q2">umene kale unali wotetezedwa.</para>
  <para style="q1">Unkanena kuti mu mtima mwake,</para>
  <para style="q2">“Ine ndine, ndipo palibenso wina wondiposa.”</para>
  <para style="q1">Taonani lero wasanduka bwinja,</para>
  <para style="q2">kokhala nyama zakutchire!</para>
  <para style="q1">Onse owudutsa akuwunyoza</para>
  <para style="q2">ndi kupukusa mitu yawo.</para>
  <chapter number="3" style="c"/>
  <para style="s1">Tsogolo la Yerusalemu</para>
  <para style="q1">
    <verse number="1" style="v"/>Tsoka kwa mzinda wa anthu opondereza,</para>
  <para style="q2">owukira ndi odetsedwa!</para>
  <para style="q1">
    <verse number="2" style="v"/>Sumvera aliyense,</para>
  <para style="q2">sulandira chidzudzulo.</para>
  <para style="q1">Sumadalira Yehova,</para>
  <para style="q2">suyandikira pafupi ndi Mulungu wake.</para>
  <para style="q1">
    <verse number="3" style="v"/>Akuluakulu ake ali ngati mikango yobuma,</para>
  <para style="q2">olamulira ake ndi olusa ngati mimbulu ya nthawi ya madzulo,</para>
  <para style="q2">zimene pofika mmawa sizisiya chilichonse.</para>
  <para style="q1">
    <verse number="4" style="v"/>Aneneri ake ndi odzikuza;</para>
  <para style="q2">anthu achinyengo.</para>
  <para style="q1">Ansembe ake amadetsa malo opatulika</para>
  <para style="q2">ndipo amaphwanya lamulo.</para>
  <para style="q1">
    <verse number="5" style="v"/>Yehova amene ali pakati pawo ndi wolungama;</para>
  <para style="q2">Iye salakwa.</para>
  <para style="q1">Tsiku ndi tsiku amaweruza molungama,</para>
  <para style="q2">ndipo tsiku lililonse salephera,</para>
  <para style="q2">komabe ochita zoyipa sachita manyazi nʼkomwe.</para>
  <para style="q1">
    <verse number="6" style="v"/>“Ndachotseratu mitundu ya anthu;</para>
  <para style="q2">ndagwetsa malinga awo.</para>
  <para style="q1">Ndipo sindinasiye ndi mmodzi yemwe mʼmisewu mwawo,</para>
  <para style="q2">popanda aliyense wodutsa.</para>
  <para style="q1">Mizinda yawo yawonongedwa;</para>
  <para style="q2">palibe aliyense adzatsalemo.</para>
  <para style="q1">
    <verse number="7" style="v"/>Ndinati,</para>
  <para style="q2">‘Ndithudi, anthu a mu mzindawu adzandiopa</para>
  <para style="q2">ndi kumvera kudzudzula kwanga!’</para>
  <para style="q1">Ndipo sindidzawononga nyumba zawo,</para>
  <para style="q2">kapena kuwalanganso.</para>
  <para style="q1">Koma iwo anali okonzeka</para>
  <para style="q2">kuchita mwachinyengo zinthu zonse zimene amachita.</para>
  <para style="q1">
    <verse number="8" style="v"/>Choncho mundidikire,” akutero Yehova,</para>
  <para style="q2">“chifukwa cha tsiku limene ndidzaperekera umboni.</para>
  <para style="q1">Ndatsimikiza kusonkhanitsa pamodzi mitundu ya anthu,</para>
  <para style="q2">kusonkhanitsa maufumu</para>
  <para style="q1">ndi kutsanulira ukali wanga pa iwo;</para>
  <para style="q2">mkwiyo wanga wonse woopsa.</para>
  <para style="q1">Dziko lonse lidzatenthedwa</para>
  <para style="q2">ndi moto wa mkwiyo wa nsanje yanga.</para>
  <para style="b"/>
  <para style="q1">
    <verse number="9" style="v"/>“Pamenepo ndidzayeretsa milomo ya anthu a mitundu yonse</para>
  <para style="q2">kuti anthu onsewo ayitane dzina la Yehova</para>
  <para style="q2">ndi kumutumikira Iye pamodzi.</para>
  <para style="q1">
    <verse number="10" style="v"/>Kuchokera kutsidya kwa mitsinje ya ku Kusi</para>
  <para style="q2">anthu anga ondipembedza, omwazikana,</para>
  <para style="q2">adzandibweretsera zopereka.</para>
  <para style="q1">
    <verse number="11" style="v"/>Tsiku limenelo simudzachita manyazi</para>
  <para style="q2">chifukwa cha zoyipa zonse munandichitira,</para>
  <para style="q1">popeza ndidzachotsa onse mu mzinda uwu</para>
  <para style="q2">amene amakondwera chifukwa cha kunyada kwawo.</para>
  <para style="q1">Simudzakhalanso odzikuza</para>
  <para style="q2">mʼphiri langa lopatulika.</para>
  <para style="q1">
    <verse number="12" style="v"/>Koma ndidzasiya pakati panu</para>
  <para style="q2">anthu ofatsa ndi odzichepetsa,</para>
  <para style="q2">amene amadalira dzina la Yehova.</para>
  <para style="q1">
    <verse number="13" style="v"/>Aisraeli otsala sadzachitanso zolakwika;</para>
  <para style="q2">sadzayankhulanso zonama,</para>
  <para style="q2">ngakhale chinyengo sichidzatuluka mʼkamwa mwawo.</para>
  <para style="q1">Adzadya ndi kugona</para>
  <para style="q2">ndipo palibe amene adzawachititse mantha.”</para>
  <para style="b"/>
  <para style="q1">
    <verse number="14" style="v"/>Imba, iwe mwana wamkazi wa Ziyoni;</para>
  <para style="q2">fuwula mokweza, iwe Israeli!</para>
  <para style="q1">Sangalala ndi kukondwera ndi mtima wako wonse,</para>
  <para style="q2">iwe mwana wamkazi wa Yerusalemu!</para>
  <para style="q1">
    <verse number="15" style="v"/>Yehova wachotsa chilango chako,</para>
  <para style="q2">wabweza mdani wako.</para>
  <para style="q1">Yehova, Mfumu ya Israeli, ali pakati pako;</para>
  <para style="q2">sudzaopanso chilichonse.</para>
  <para style="q1">
    <verse number="16" style="v"/>Pa tsiku limenelo adzanena kwa Yerusalemu kuti,</para>
  <para style="q2">“Usaope, iwe Ziyoni;</para>
  <para style="q2">usafowoke.</para>
  <para style="q1">
    <verse number="17" style="v"/>Yehova Mulungu wako ali pakati pako,</para>
  <para style="q2">ali ndi mphamvu yopulumutsa.</para>
  <para style="q1">Adzakondwera kwambiri mwa iwe,</para>
  <para style="q2">adzakukhalitsa chete ndi chikondi chake,</para>
  <para style="q2">adzayimba mokondwera chifukwa cha iwe.”</para>
  <para style="b"/>
  <para style="q1">
    <verse number="18" style="v"/>“Ndidzakuchotserani zowawa</para>
  <para style="q2">za pa zikondwerero zoyikika;</para>
  <para style="q2">nʼzolemetsa ndi zochititsa manyazi.</para>
  <para style="q1">
    <verse number="19" style="v"/>Taonani, nthawi imeneyo ndidzathana ndi</para>
  <para style="q2">onse amene anakuponderezani;</para>
  <para style="q1">ndidzapulumutsa olumala</para>
  <para style="q2">ndi kusonkhanitsa amene anamwazika.</para>
  <para style="q1">Ndidzawayamikira ndi kuwachitira ulemu</para>
  <para style="q2">mʼdziko lililonse mmene anachititsidwa manyazi.</para>
  <para style="q1">
    <verse number="20" style="v"/>Pa nthawi imeneyo ndidzakusonkhanitsani;</para>
  <para style="q2">pa nthawi imeneyo ndidzakubweretsani ku mudzi kwanu.</para>
  <para style="q1">Ndidzakuyamikirani ndi kukuchitirani ulemu</para>
  <para style="q2">pakati pa mitundu ya anthu a dziko lapansi</para>
  <para style="q1">pamene ndidzabwezeretsa mtendere wanu</para>
  <para style="q2">inu mukuona,”</para>
  <para style="q4">akutero Yehova.</para>
</usx>
