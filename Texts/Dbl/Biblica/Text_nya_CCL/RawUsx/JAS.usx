<?xml version="1.0" encoding="UTF-8"?>
<usx version="2.6">
  <book code="JAS" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">YAKOBO</para>
  <para style="toc1">Kalata ya Yakobo</para>
  <para style="toc2">Yakobo</para>
  <para style="toc3">Yak</para>
  <para style="mt2">KALATA YA</para>
  <para style="mt1">YAKOBO</para>
  <chapter number="1" style="c"/>
  <para style="p">
    <verse number="1" style="v"/>Yakobo, mtumiki wa Mulungu ndi wa Ambuye Yesu Khristu,</para>
  <para style="p">kulembera mafuko khumi ndi awiri obalalikana ku mayiko osiyanasiyana.</para>
  <para style="p">Landirani moni.</para>
  <para style="s1">Masautso ndi Mayesero</para>
  <para style="p">
    <verse number="2" style="v"/>Abale, muchiyese ngati chimwemwe chenicheni nthawi zonse pamene mukukumana ndi mayesero amitundumitundu. <verse number="3" style="v"/>Inu mukudziwa kuti kuyesedwa kwa chikhulupiriro chanu kumabweretsa chipiriro. <verse number="4" style="v"/>Chipiriro chiyenera kugwira ntchito yake kuti mukhale okhwima ndi angwiro, osasowa kanthu kalikonse. <verse number="5" style="v"/>Ngati wina pakati panu akusowa nzeru, apemphe kwa Mulungu amene amapereka kwa onse mwaulere ndi mosatonzera, ndipo adzapatsidwa. <verse number="6" style="v"/>Koma pamene mupempha, muyenera kukhulupirira osakayika, chifukwa amene amakayika ali ngati mafunde pa nyanja amene amawinduka nakankhika ndi mphepo. <verse number="7" style="v"/>Munthu wotere asayembekezere kulandira kalikonse kuchokera kwa Ambuye. <verse number="8" style="v"/>Iyeyu ndi munthu wa mitima iwiri, wosakhazikika pa zimene akuchita.</para>
  <para style="p">
    <verse number="9" style="v"/>Abale omwe ndi anthu wamba anyadire pamene akwezedwa. <verse number="10" style="v"/>Koma olemera anyadire pamene atsitsidwa, chifukwa adzatha ngati duwa lakuthengo. <verse number="11" style="v"/>Pakuti dzuwa limatuluka nʼkutentha kwake, ndipo limafotetsa zomera. Duwa lake limathothoka ndipo kukongola kwake kumatheratu. Momwemonso munthu wachuma adzazimirira ngakhale atamachitabe malonda ake.</para>
  <para style="p">
    <verse number="12" style="v"/>Wodala ndi munthu amene amapirira mʼmayesero, chifukwa akapambana adzalandira chipewa cha ulemerero chimene Mulungu analonjeza anthu amene amamukonda.</para>
  <para style="p">
    <verse number="13" style="v"/>Munthu akayesedwa asanene kuti, “Mulungu akundiyesa.” Pakuti Mulungu sangayesedwe ndi choyipa kapena Iyeyo kuyesa munthu aliyense. <verse number="14" style="v"/>Koma munthu aliyense amayesedwa akakokedwa ndi zilakolako zake zoyipa ndi kukopedwa nazo. <verse number="15" style="v"/>Pamenepo, chilakolako chikakula chimabala tchimo; ndipo tchimo likakhwima limabereka imfa.</para>
  <para style="p">
    <verse number="16" style="v"/>Musanyengedwe abale anga okondedwa. <verse number="17" style="v"/>Mphatso iliyonse yabwino ndi yangwiro imachokera kumwamba, kwa Atate mwini kuwala, amene sasintha ngati mthunzi woyendayenda. <verse number="18" style="v"/>Iye anasankha kutibereka ife kudzera mʼmawu a choonadi, kuti pakati pa zolengedwa zake zonse, tikakhale ngati zipatso zoyamba.</para>
  <para style="s1">Kumva ndi Kuchita</para>
  <para style="p">
    <verse number="19" style="v"/>Abale anga okondedwa, gwiritsitsani mawu awa: munthu aliyense azifulumira kumva, koma asamafulumire kuyankhula, ndipo asamafulumirenso kupsa mtima. <verse number="20" style="v"/>Pakuti mkwiyo wa munthu subweretsa chilungamo chimene amafuna Mulungu. <verse number="21" style="v"/>Choncho chotsani chizolowezi choyipa ndi khalidwe loyipa pakati panu, ndipo modzichepetsa landirani mawu amene anadzalidwa mwa inu, amene akhoza kukupulumutsani.</para>
  <para style="p">
    <verse number="22" style="v"/>Musamangomvetsera chabe mawu, ndi kumadzinyenga nokha. Chitani zimene mawuwo amanena. <verse number="23" style="v"/>Munthu aliyense amene amangomva mawu koma osachita zimene mawuwo amanena, ali ngati munthu amene amayangʼana nkhope yake pa galasi. <verse number="24" style="v"/>Akadziyangʼana amachoka, nthawi yomweyo nʼkuyiwala mmene akuonekera. <verse number="25" style="v"/>Koma munthu amene amayangʼana mwachidwi lamulo langwiro limene limapatsa ufulu ndi kupitiriza kutero, osayiwala chimene wamva koma kuchita adzadalitsika pa zimene amachita.</para>
  <para style="p">
    <verse number="26" style="v"/>Ngati wina amadziyesa ngati ndi wachipembedzo, koma chonsecho saletsa lilime lake, amadzinyenga yekha ndipo chipembedzo chakecho ndi cha chabechabe. <verse number="27" style="v"/>Chipembedzo chimene Mulungu Atate athu amachivomereza kuti ndi changwiro ndi chopanda zolakwika ndi ichi: kusamalira ana amasiye ndi akazi amasiye pa mavuto awo, ndi kudzisunga bwino kuopa kudetsedwa ndi dziko lapansi.</para>
  <chapter number="2" style="c"/>
  <para style="s1">Kuchita Tsankho Nʼkosaloledwa</para>
  <para style="p">
    <verse number="1" style="v"/>Abale anga, okhulupirira Yesu Khristu waulemerero, musaonetse tsankho. <verse number="2" style="v"/>Tangoganizirani, pakati panu patabwera munthu atavala mphete yagolide ndi zovala zapamwamba, ndipo winanso wosauka nʼkulowa atavala sanza. <verse number="3" style="v"/>Ngati musamala kwambiri munthu wovala bwinoyu uja, nʼkumuwuza kuti, “Khalani pa mpando wabwinowu,” koma wosauka uja nʼkumuwuza kuti, “Ima apo,” kapena “Khala pansi pafupi ndi chopondapo mapazi angawa,” <verse number="4" style="v"/>kodi simunachite tsankho pakati panu ndi kukhala oweruza a maganizo oyipa?</para>
  <para style="p">
    <verse number="5" style="v"/>Tamverani abale anga okondedwa, kodi Mulungu sanasankhe amene dziko lapansi limawaona ngati amphawi kuti akhale olemera mʼchikhulupiriro ndi kulowa ufumu umene Iye analonjeza kwa amene amamukonda? <verse number="6" style="v"/>Koma mwakhala mukunyoza amphawi. Kodi si anthu olemerawa amene akukudyerani masuku pamutu? Si anthu amenewa amene amakukokerani ku bwalo la milandu? <verse number="7" style="v"/>Kodi si omwewa amene amachita chipongwe dzina la wolemekezeka, limene inu mumatchulidwa?</para>
  <para style="p">
    <verse number="8" style="v"/>Ngati musungadi lamulo laufumu lija lopezeka mʼMalemba lakuti, “Konda mnansi wako monga iwe mwini,” ndiye kuti mukuchita bwino. <verse number="9" style="v"/>Koma mukamaonetsa tsankho mukuchimwa, ndipo ndinu wochimwa monga wophwanya lamulo. <verse number="10" style="v"/>Pakuti amene amasunga Malamulo onse, akangophwanya fundo imodzi yokha, waphwanya Malamulo onse. <verse number="11" style="v"/>Pakuti amene anati “Usachite chigololo” ndi yemweyonso anati “Usaphe.” Ngati suchita chigololo koma umapha, ndiwe wophwanya Malamulo.</para>
  <para style="p">
    <verse number="12" style="v"/>Muziyankhula ndi kuchita zinthu monga anthu amene mudzaweruzidwe ndi lamulo limene limapereka ufulu, <verse number="13" style="v"/>chifukwa munthu woweruza mopanda chifundo, nayenso adzaweruzidwa mopanda chifundo. Chifundo chimapambana pa chiweruzo.</para>
  <para style="s1">Chikhulupiriro ndi Ntchito Zabwino</para>
  <para style="p">
    <verse number="14" style="v"/>Abale anga, phindu lake nʼchiyani ngati munthu anena kuti ali ndi chikhulupiriro koma chopanda ntchito zabwino? Kodi chikhulupiriro choterechi chingamupulumutse? <verse number="15" style="v"/>Tangoganizirani, mʼbale kapena mlongo amene ali ndi usiwa, ndipo alibe chakudya cha tsiku ndi tsiku. <verse number="16" style="v"/>Ngati mmodzi wa inu amuwuza kuti, “Pita ndi mtendere, ukafundidwe ndipo ukakhute,” koma osamupatsa zimene akuzisowa, phindu lake nʼchiyani pamenepa? <verse number="17" style="v"/>Chomwechonso, chikhulupiriro chokha chopanda ntchito zabwino ndi chakufa.</para>
  <para style="p">
    <verse number="18" style="v"/>Koma wina anganene kuti, “Inuyo muli ndi chikhulupiriro koma ine ndili ndi ntchito zabwino.”</para>
  <para style="p">Onetsani chikhulupiriro chanu chopanda ntchito zabwino ndipo ineyo ndidzakuonetsani chikhulupiriro changa pochita ntchito zabwino. <verse number="19" style="v"/>Mumakhulupirira kuti kuli Mulungu mmodzi yekha. Mumachita bwino. Komatu ngakhale ziwanda zimakhulupirira zimenezi ndipo zimanjenjemera ndi mantha.</para>
  <para style="p">
    <verse number="20" style="v"/>Munthu wopusa iwe, kodi ukufuna umboni woti chikhulupiriro chopanda ntchito zabwino nʼchakufa? <verse number="21" style="v"/>Kodi Abrahamu kholo lathu sanatengedwe kukhala wolungama chifukwa cha zimene anachita pamene anapereka mwana wake Isake pa guwa lansembe? <verse number="22" style="v"/>Tsono mukuona kuti chikhulupiriro chake ndi ntchito zabwino zinkachitika pamodzi, ndipo chikhulupiriro chake chinasanduka chenicheni chifukwa cha ntchito zake zabwino. <verse number="23" style="v"/>Ndipo Malemba akunena kuti, “Abrahamu anakhulupirira Mulungu ndipo anatengedwa kukhala wolungama,” ndipo anatchedwa bwenzi la Mulungu. <verse number="24" style="v"/>Tsono mukuona kuti munthu amasanduka wolungama ndi ntchito zabwino osati ndi chikhulupiriro chokha ayi.</para>
  <para style="p">
    <verse number="25" style="v"/>Nʼchimodzimodzinso, kodi wadama uja, Rahabe, sanasanduke wolungama chifukwa cha zomwe anachita pamene anapereka malo ogona kwa azondi aja ndi kuwathawitsira mbali ina? <verse number="26" style="v"/>Monga thupi lopanda mzimu ndi lakufa, chomwechonso chikhulupiriro chopanda ntchito zabwino ndi chakufa.</para>
  <chapter number="3" style="c"/>
  <para style="s1">Za Lilime</para>
  <para style="p">
    <verse number="1" style="v"/>Abale anga, ambiri musakhale aphunzitsi chifukwa mumadziwa kuti aphunzitsife tidzaweruzidwa mowuma kuposa anthu ena onse. <verse number="2" style="v"/>Tonsefe timapunthwa mʼnjira zambiri. Ngati wina salakwa poyankhula, ameneyo ndi munthu wangwiro, wodziwa kuyangʼanira bwino thupi lake lonse.</para>
  <para style="p">
    <verse number="3" style="v"/>Tikayika tizitsulo mʼkamwa mwa akavalo kuti atimvere, timatha kuwongolera thupi lake lonse. <verse number="4" style="v"/>Taonani sitima zapamadzi. Ngakhale ndi zazikulu kwambiri ndipo zimakankhidwa ndi mphepo yamphamvu, zimawongoleredwa ndi tsigiro lalingʼono kulikonse kumene woyendetsayo akufuna kupita. <verse number="5" style="v"/>Momwemonso, lilime ndi kachiwalo kakangʼono ka thupi koma limadzitama kuti nʼkuchita zikuluzikulu. Tangoganizirani za nkhalango yayikulu imene ingapse ndi kalawi kamoto koyamba mochepa. <verse number="6" style="v"/>Lilime nalonso ndi moto, dziko la zoyipa pakati pa ziwalo za thupi. Limawononga munthu yense wathunthu. Limayika zonse za moyo wake pa moto, ndipo moto wake ndi wochokera ku gehena.</para>
  <para style="p">
    <verse number="7" style="v"/>Mitundu yonse ya nyama, ya mbalame, ya zokwawa ndi ya zolengedwa za mʼnyanja, zikuwetedwa ndipo munthu wakhala akuziweta, <verse number="8" style="v"/>koma palibe munthu amene angaweta lilime. Lilime ndipo silitha kupuma, ndi lodzaza ndi ululu wakupha.</para>
  <para style="p">
    <verse number="9" style="v"/>Ndi lilime lomwelo timatamanda Ambuye ndi Atate athu, komanso ndi lilime lomwelo timalalatira anthu, amene anapangidwa mʼchifanizo cha Mulungu. <verse number="10" style="v"/>Mʼkamwa momwemo mutuluka matamando ndi kulalata. Abale anga, zisamatero ayi. <verse number="11" style="v"/>Kodi madzi abwino ndi a mchere angatuluke pa kasupe mmodzi? <verse number="12" style="v"/>Abale anga, kodi mtengo wa mkuyu nʼkubala mphesa, kapena mtengo wampesa nʼkubala nkhuyu? Kasupe wa madzi a mchere sangatulutsenso madzi abwino.</para>
  <para style="s1">Mitundu Iwiri ya Nzeru</para>
  <para style="p">
    <verse number="13" style="v"/>Ndani mwa inu amene ndi wanzeru ndi womvetsa zinthu? Mulekeni aonetse ndi makhalidwe ake abwino kuti nzeru ndiye zikutsogolera kudzichepetsa kwake ndi zochita zake <verse number="14" style="v"/>Koma ngati muli ndi mtima wakaduka ndi odzikonda, musadzitamandire kapena kukana choonadi. <verse number="15" style="v"/>“Nzeru” zotere sizochokera kumwamba koma ndi za mʼdziko lapansi, si zauzimu koma ndi za ziwanda. <verse number="16" style="v"/>Pakuti pamene pali kaduka ndi kudzikonda pomweponso pamakhala chisokonezo ndi zochitika zoyipa zonse.</para>
  <para style="p">
    <verse number="17" style="v"/>Koma nzeru imene imachoka kumwamba, poyamba ndi yangwiro, ndi yokonda mtendere, yoganizira za ena, yogonjera, yodzaza ndi chifundo ndi chipatso chabwino, yosakondera ndi yoona mtima. <verse number="18" style="v"/>Anthu amtendere amene amadzala mtendere amakolola chilungamo.</para>
  <chapter number="4" style="c"/>
  <para style="s1">Kugonjera Mulungu</para>
  <para style="p">
    <verse number="1" style="v"/>Nʼchiyani chimene chimayambitsa ndewu ndi mapokoso pakati panu? Kodi sizichokera ku zilakolako zimene zimalimbana mʼkati mwanu? <verse number="2" style="v"/>Mumalakalaka zinthu koma simuzipeza, choncho mumapha. Mumasirira zinthu koma simutha kuzipeza zimene mukufuna, choncho mumakangana ndi kumenyana. Mulibe zinthuzo chifukwa simupempha kwa Mulungu. <verse number="3" style="v"/>Koma ngakhale mumapempha simulandira, chifukwa mumapempha ndi zolinga zoyipa. Mumapempha kuti muzigwiritse ntchito pa zokusangalatsani nokha.</para>
  <para style="p">
    <verse number="4" style="v"/>Inu anthu achigololo, kodi simukudziwa kuti kuchita ubwenzi ndi dziko lapansi ndi kudana ndi Mulungu? Choncho, aliyense wosankha kukhala bwenzi la dziko lapansi amasanduka mdani wa Mulungu. <verse number="5" style="v"/>Kapena mukuganiza kuti Malemba amanena popanda chifukwa kuti Mulungu amafunitsitsa mwansanje mzimu umene Iye anayika kuti uzikhala mwa ife? <verse number="6" style="v"/>Koma amatipatsa chisomo chochuluka. Nʼchifukwa chake Malemba amati,</para>
  <para style="q1">“Mulungu amatsutsa odzikuza,</para>
  <para style="q2">koma apereka chisomo kwa odzichepetsa.”</para>
  <para style="p">
    <verse number="7" style="v"/>Dziperekeni nokha kwa Mulungu. Mukaneni Mdierekezi ndipo adzakuthawani. <verse number="8" style="v"/>Sendezani kufupi ndi Mulungu ndipo Iye adzasendeza kwa inu. Sambani mʼmanja mwanu, inu anthu ochimwa. Yeretsani mitima yanu, inu anthu okayikira. <verse number="9" style="v"/>Chitani chisoni chifukwa cha zimene mwachita, lirani misozi. Kuseka kwanu kusanduke kulira, ndipo chimwemwe chanu chisanduke chisoni. <verse number="10" style="v"/>Dzichepetseni pamaso pa Ambuye ndipo Iye adzakukwezani.</para>
  <para style="p">
    <verse number="11" style="v"/>Abale musamanenane. Aliyense wonenera zoyipa mʼbale wake kapena kumuweruza, akusinjirira ndi kuweruza Malamulo. Pamene muweruza malamulo, ndiye kuti simukusunga malamulowo, koma mukuwaweruza. <verse number="12" style="v"/>Pali mmodzi yekha Wopereka Malamulo ndi Woweruza. Ndiye amene akhoza kupulumutsa ndi kuwononga. Kodi ndiwe yani kuti uziweruza mnzako?</para>
  <para style="s1">Kunyadira za Mawa</para>
  <para style="p">
    <verse number="13" style="v"/>Tsono tamverani, inu amene mumati, “Lero kapena mawa tipita ku mzinda wakutiwakuti, tikatha chaka chimodzi tikuchita malonda ndi kupanga ndalama.” <verse number="14" style="v"/>Chifukwa chiyani mukutero? Inu simukudziwa zimene ziti zichitike mawa. Kodi moyo wanu ndi wotani? Inu muli ngati nkhungu imene imangooneka kwa kanthawi kochepa ndipo kenaka ndikuzimirira. <verse number="15" style="v"/>Koma inuyo muyenera kunena kuti, “Ambuye akalola, tikadzakhala ndi moyo, tidzachita zakutizakuti.” <verse number="16" style="v"/>Koma mmene zililimu mumangodzitama ndi kudzikuza. Kudzitama konse kotereku ndi koyipa. <verse number="17" style="v"/>Aliyense amene amadziwa zabwino zimene amayenera kuchita koma osazichita, ndiye kuti wachimwa.</para>
  <chapter number="5" style="c"/>
  <para style="s1">Chenjezo kwa Achuma Opondereza Anzawo</para>
  <para style="p">
    <verse number="1" style="v"/>Tsono tamverani, inu anthu achuma, lirani ndi kufuwula chifukwa cha zovuta zimene zidzakugwereni. <verse number="2" style="v"/>Chuma chanu chawola ndipo njenjete zadya zovala zanu. <verse number="3" style="v"/>Golide ndi siliva wanu zachita dzimbiri. Dzimbirilo lidzakhala umboni wokutsutsani ndi kuwononga mnofu wanu ngati moto. Mwadziwunjikira chuma pa masiku ano otsiriza. <verse number="4" style="v"/>Taonani, ndalama za malipiro zimene munakanika kulipira aganyu aja ankasenga mʼmunda mwanu zikulira mokutsutsani. Kulira kwa okololawo kwamveka mʼmakutu mwa Ambuye Wamphamvuzonse. <verse number="5" style="v"/>Mwakhala pa dziko lapansi pano moyo ofewa ndipo mwalidyera dziko lapansi. Mwadzinenepetsa pa tsiku lokaphedwa. <verse number="6" style="v"/>Mwaweruza kuti ndi wolakwa ndipo mwapha munthu wosalakwa, amene sakutsutsana nanu.</para>
  <para style="s1">Kupirira Mʼmasautso</para>
  <para style="p">
    <verse number="7" style="v"/>Tsono abale, pirirani mpaka kubwera kwa Ambuye. Onani mmene amachitira mlimi. Amadikirira kuti zipatso zabwino zioneke mʼmunda mwake. Amayembekezera mokhazikika mtima kuyambira nthawi ya mvula yoyamba mpaka yotsiriza. <verse number="8" style="v"/>Inunso mukhale owugwira mtima ndi osasinthika chifukwa Ambuye ali pafupi kubwera. <verse number="9" style="v"/>Abale, musamanenezane zoyipa kuopa kuti mungadzaweruzidwe. Woweruza ali pa khomo!</para>
  <para style="p">
    <verse number="10" style="v"/>Abale, tengerani chitsanzo cha aneneri amene anayankhula mʼdzina la Ambuye. Iwowo anakumana ndi zovuta koma anapirira. <verse number="11" style="v"/>Monga mukudziwa, tinawatenga ngati odalitsika anthu amene anapirira. Munamva za kupirira kwa Yobu ndipo mwaona zimene Ambuye anamuchitira potsiriza pake. Ambuye ndi wodzaza ndi chisoni ndi chifundo.</para>
  <para style="p">
    <verse number="12" style="v"/>Koposa zonse, abale anga, musamalumbire. Polumbira osamatchula kumwamba kapena dziko lapansi, kapena china chilichonse. “Inde” wanu azikhala “Inde,” ndipo “Ayi” wanu azikhala “Ayi,” kuopa kuti mungadzapezeke olakwa.</para>
  <para style="s1">Pemphero la Chikhulupiriro</para>
  <para style="p">
    <verse number="13" style="v"/>Kodi alipo wina mwa inu amene ali pa mavuto? Apemphere. Kodi wina wakondwa? Ayimbe nyimbo zolemekeza. <verse number="14" style="v"/>Kodi alipo wina mwa inu akudwala? Ayitane akulu ampingo kuti adzamupempherere ndi kumudzoza mafuta mʼdzina la Ambuye. <verse number="15" style="v"/>Ndipo pemphero lachikhulupiriro lidzachiritsa munthu wodwalayo ndipo Ambuye adzamuutsa. Ngati wachimwa adzakhululukidwa. <verse number="16" style="v"/>Choncho, ululiranani machimo anu ndi kupemphererana wina ndi mnzake kuti muchiritsidwe. Pemphero la munthu wolungama ndi lamphamvu ndipo limagwira ntchito.</para>
  <para style="p">
    <verse number="17" style="v"/>Eliya anali munthu ngati ife. Iye anapemphera mwamphamvu kuti mvula isagwe ndipo sinagwedi kwa zaka zitatu ndi theka. <verse number="18" style="v"/>Kenaka anapempheranso, ndipo kumwamba kunagwetsa mvula, ndipo dziko lapansi linatulutsa zomera zake. <verse number="19" style="v"/>Abale anga, ngati mmodzi wa inu apatuka pa choonadi ndipo wina wake ndi kumubweza, <verse number="20" style="v"/>kumbukirani izi: Aliyense wobweza wochimwa kuchoka ku cholakwa chake, adzamupulumutsa ku imfa ndi kukwirira machimo ambiri.</para>
</usx>
