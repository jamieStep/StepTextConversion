<?xml version="1.0" encoding="UTF-8"?>
<usx version="2.6">
  <book code="REV" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">CHIVUMBULUTSO</para>
  <para style="toc1">Chivumbulutso cha Yesu Khristu kwa Yohane</para>
  <para style="toc2">Chivumbulutso</para>
  <para style="toc3">Chiv</para>
  <para style="mt1">CHIVUMBULUTSO</para>
  <para style="mt2">CHA YESU KHRISTU KWA YOHANE</para>
  <chapter number="1" style="c"/>
  <para style="s1">Mawu Oyamba</para>
  <para style="p">
    <verse number="1" style="v"/>Vumbulutso lochokera kwa Yesu Khristu, limene Mulungu anamupatsa kuti aonetse atumiki ake zimene zinayenera kuchitika posachedwa. Iye anatuma mngelo wake kuti adziwitse mtumiki wake Yohane, <verse number="2" style="v"/>amene akuchitira umboni chilichonse chimene anachiona. Awa ndi Mawu a Mulungu ndi umboni wa Yesu Khristu. <verse number="3" style="v"/>Ngodala munthu amene awerenga mawu oneneratu zamʼtsogolo ndi iwo amene amamva ndi kusunga zolembedwa mʼbukuli pakuti nthawi yayandikira.</para>
  <para style="s1">Malonje kwa Mipingo Isanu ndi Iwiri</para>
  <para style="p">
    <verse number="4" style="v"/>Ndine Yohane,</para>
  <para style="p">Kupita ku mipingo isanu ndi iwiri ya mʼchigawo cha Asiya.</para>
  <para style="p">Chisomo ndi mtendere kwa inu, kuchokera kwa Iye amene ali, amene analipo ndi amene akubwera ndi kwa mizimu isanu ndi iwiri yokhala patsogolo pa mpando wake waufumu, <verse number="5" style="v"/>ndiponso kuchokera kwa Yesu Khristu mboni yokhulupirika, woyamba kuukitsidwa, ndi wolamulira mafumu a dziko lapansi.</para>
  <para style="b"/>
  <para style="p">Kwa Iye amene amatikonda ndipo watimasula ku machimo athu ndi magazi ake, <verse number="6" style="v"/>ndipo watisandutsa mafumu ndi ansembe kuti tizitumikira Mulungu ndi Atate ake. Kwa Iye kukhale ulemerero ndi mphamvu ku nthawi zosatha, Ameni.</para>
  <para style="q1">
    <verse number="7" style="v"/>“Onani akubwera ndi mitambo,”</para>
  <para style="q2">ndipo “Aliyense adzamuona,</para>
  <para style="q1">ndi amene anamubaya omwe.”</para>
  <para style="q2">Ndipo anthu a mitundu yonse ya pa dziko lapansi “adzalira chingʼangʼadza chifukwa cha Iye.”</para>
  <para style="qc">Zidzakhaladi momwemo, Ameni.</para>
  <para style="p">
    <verse number="8" style="v"/>“Ine ndine Alefa ndi Omega,” akutero Ambuye Mulungu Wamphamvuzonseyo “amene muli, amene munalipo, ndi amene mudzakhalapo.”</para>
  <para style="s1">Wina Wokhala ngati Mwana wa Munthu</para>
  <para style="p">
    <verse number="9" style="v"/>Ine Yohane mʼbale wanu ndi mnzanu mʼmasautso ndi mu ufumu ndi mukupirira kwambiri, zomwe ndi zathu mwa Yesu, ndinali pa chilumba cha Patimo chifukwa cha Mawu a Mulungu ndi umboni wa Yesu. <verse number="10" style="v"/>Pa tsiku la Ambuye ndinanyamulidwa ndi Mzimu ndipo ndinamva kumbuyo kwanga mawu ofuwula ngati lipenga, <verse number="11" style="v"/>amene anati, <char style="wj">“Lemba mʼbuku zimene ukuziona ndipo uzitumize ku mipingo isanu ndi iwiri ya ku Efeso, Simurna, Pergamo, Tiyatira, Sarde, Filadefiya ndi ku Laodikaya.”</char></para>
  <para style="p">
    <verse number="12" style="v"/>Nditatembenuka kuti ndione amene amandiyankhulayo, ndinaona zoyikapo nyale zisanu ndi ziwiri zagolide. <verse number="13" style="v"/>Pakati pa zoyikapo nyalezo ndinaona wina wooneka ngati Mwana wa Munthu atavala mkanjo wofika kumapazi ake ndipo anamangirira lamba wagolide pa chifuwa pake. <verse number="14" style="v"/>Tsitsi lake linali loyera ngati thonje, kuyera ngati matalala, ndipo maso ake amawala ngati malawi amoto. <verse number="15" style="v"/>Mapazi ake anali ngati chitsulo choti chili mʼngʼanjo yamoto, ndipo mawu ake anali ngati mkokomo wamadzi othamanga. <verse number="16" style="v"/>Mʼdzanja lake lamanja ananyamula nyenyezi zisanu ndi ziwiri, ndipo mʼkamwa mwake munali lupanga lakuthwa konsekonse. Nkhope yake imawala ngati dzuwa lowala kwambiri.</para>
  <para style="p">
    <verse number="17" style="v"/>Nditamuona ndinagwa pa mapazi ake ngati wakufa. Kenaka Iye anasanjika dzanja lake lamanja pa ine nati, <char style="wj">“Usachite mantha. Ndine Woyamba ndi Wotsiriza.</char> <verse number="18" style="v"/><char style="wj">Ine ndine Wamoyo; ndinali wakufa ndipo taona ndine wamoyo mpaka muyaya! Ndipo ndili ndi makiyi a imfa ndi Hade.</char></para>
  <para style="p">
    <verse number="19" style="v"/>
    <char style="wj">“Chomwecho, lemba zimene waona, zimene zilipo panopa ndi zimene zidzachitike mʼtsogolo.</char> <verse number="20" style="v"/><char style="wj">Tanthauzo la nyenyezi zisanu ndi ziwiri zimene waziona mʼdzanja langa lamanja ndi la zoyikapo nyale zagolide zisanu ndi ziwiri ndi ili: Nyenyezi zisanu ndi ziwiri ndi angelo a mipingo isanu ndi iwiri ija, ndipo zoyikapo nyale zisanu ndi ziwiri zija ndi mipingo isanu ndi iwiri ija.”</char></para>
  <chapter number="2" style="c"/>
  <para style="s1">Kalata Yolembera Mpingo wa ku Efeso</para>
  <para style="p">
    <verse number="1" style="v"/>
    <char style="wj">“Lembera mngelo wa mpingo wa ku Efeso kuti:</char></para>
  <para style="b"/>
  <para style="pi1">
    <char style="wj">Awa ndi mawu ochokera kwa amene ali ndi nyenyezi zisanu ndi ziwiri zija mʼdzanja lake lamanja amene akuyenda pakati pa zoyikapo nyale zisanu ndi ziwiri zagolide.</char> <verse number="2" style="v"/><char style="wj">Ine ndimadziwa zochita zako, ntchito yako yowawa ndi kupirira kwako. Ine ndimadziwa kuti sungalekerere anthu oyipa amene amadzitcha atumwi pamene sichoncho, unawayesa, ndipo unawapeza kuti ndi abodza.</char> <verse number="3" style="v"/><char style="wj">Iwe wapirira ndipo wakumana ndi zovuta chifukwa cha dzina langa, ndipo sunatope.</char></para>
  <para style="pi1">
    <verse number="4" style="v"/>
    <char style="wj">Komabe ndili ndi chotsutsana nawe: Wataya chikondi chako chapoyamba.</char> <verse number="5" style="v"/><char style="wj">Kumbukirani kuti munagwa kuchokera patali. Lapa ndikuchita zinthu zimene unkachita poyamba. Ngati sulapa ndidzabwera ndikukuchotsera choyikapo nyale chako pamalo pake.</char> <verse number="6" style="v"/><char style="wj">Komabe chokomera chako ndi chakuti umadana ndi zochita za Anikolai, zimene Inenso ndimadana nazo.</char></para>
  <para style="pi1">
    <verse number="7" style="v"/>
    <char style="wj">Amene ali ndi makutu, amve zimene Mzimu akuwuza mipingo. Amene adzapambana, ndidzamupatsa ufulu wakudya zipatso za mtengo wopatsa moyo umene uli ku paradizo wa Mulungu.</char></para>
  <para style="s1">Kalata Yolembera Mpingo wa ku Simurna</para>
  <para style="p">
    <verse number="8" style="v"/>
    <char style="wj">“Lembera mngelo wa mpingo wa ku Simurna kuti:</char></para>
  <para style="b"/>
  <para style="pi1">
    <char style="wj">Awa ndi mawu ochokera kwa amene ndi Woyamba ndi Wotsiriza, amene anafa nʼkukhalanso ndi moyo.</char> <verse number="9" style="v"/><char style="wj">Ine ndimadziwa masautso ako ndi umphawi wako, chonsecho ndiwe wolemera! Ndikudziwa zimene amakusinjirira anthu amene amati ndi Ayuda pamene sizili choncho, koma ndi a mpingo wa Satana.</char> <verse number="10" style="v"/><char style="wj">Musachite mantha ndi zimene muti musauke nazo posachedwapa. Ndithu, Satana adzayika ena a inu mʼndende pofuna kukuyesani, ndipo mudzazunzika kwa masiku khumi. Khalani okhulupirika ngakhale zitafika pa imfa, ndipo Ine ndidzakupatsani chipewa cha ulemerero wamoyo.</char></para>
  <para style="pi1">
    <verse number="11" style="v"/>
    <char style="wj">Amene ali ndi makutu, amve zimene Mzimu akuwuza mipingo. Amene adzapambana sadzapwetekedwa ndi pangʼono pomwe ndi imfa yachiwiri.</char></para>
  <para style="s1">Kalata Yolembera Mpingo wa ku Pergamo</para>
  <para style="p">
    <verse number="12" style="v"/>
    <char style="wj">“Lembera mngelo wa mpingo wa ku Pergamo kuti:</char></para>
  <para style="b"/>
  <para style="pi1">
    <char style="wj">Awa ndi mawu ochokera kwa amene ali ndi lupanga lakuthwa konsekonse.</char> <verse number="13" style="v"/>Iye akuti, <char style="wj">‘Ine ndimadziwa kumene mumakhala, kumene kuli mpando waufumu wa Satana. Komabe inu ndinu okhulupirika kwa Ine. Simunataye chikhulupiriro chanu pa Ine, ngakhale mʼmasiku a Antipa, mboni yanga yokhulupirika, amene anaphedwa mu mzinda wanu, kumene amakhala Satana.</char></para>
  <para style="pi1">
    <verse number="14" style="v"/>
    <char style="wj">Komabe, ndili ndi zinthu zingapo zotsutsana nanu. Kumeneko muli ndi anthu ena amene amatsata ziphunzitso za Balaamu, uja amene anaphunzitsa Baraki kukopa Aisraeli kuti azidya nsembe zoperekedwa ku mafano ndi kumachita chigololo.</char> <verse number="15" style="v"/><char style="wj">Chimodzimodzinso inuyo muli ndi ena amene amatsatira ziphunzitso za Anikolai.</char> <verse number="16" style="v"/><char style="wj">Tsono tembenukani mtima. Mukapanda kutero, ndidzabwera kwanuko posachedwa ndipo ndidzachita nanu nkhondo ndi lupanga lotuluka mʼkamwa mwanga lija.</char></para>
  <para style="pi1">
    <verse number="17" style="v"/>
    <char style="wj">Amene ali ndi makutu, amve zimene Mzimu akuwuza mipingo. Kwa amene adzapambane ndidzamupatsa chakudya chobisika cha mana. Ndidzamupatsanso mwala woyera wolembedwapo dzina latsopano, lodziwa iye yekha amene walandirayo.’ ”</char></para>
  <para style="s1">Kalata Yolembera Mpingo wa ku Tiyatira</para>
  <para style="p">
    <verse number="18" style="v"/>
    <char style="wj">“Lembera mngelo wampingo wa ku Tiyatira kuti:</char></para>
  <para style="b"/>
  <para style="pi1">
    <char style="wj">Awa ndi mawu ochokera kwa Mwana wa Mulungu, amene maso ake ali ngati moto woyaka ndi mapazi ake ngati chitsulo chonyezimira.</char> <verse number="19" style="v"/>Iye akuti: <char style="wj">Ndimadziwa ntchito zanu, chikondi chanu ndi chikhulupiriro chanu, kutumikira kwanu ndi kupirira kwanu. Ndikudziwa tsopano kuti ntchito zanu ndi zabwino kuposa zoyamba zija.</char></para>
  <para style="pi1">
    <verse number="20" style="v"/>
    <char style="wj">Komabe ndili ndi chinthu chokudzudzula nacho. Umamulekerera mkazi uja Yezebeli amene amadzitcha yekha kuti ndi mneneri. Iye amaphunzitsa atumiki anga kuti azichita zadama ndi kumadya zansembe zoperekedwa ku mafano.</char> <verse number="21" style="v"/><char style="wj">Ndamupatsa nthawi kuti aleke zachigololo zake koma sakufuna.</char> <verse number="22" style="v"/><char style="wj">Tsono ndidzamugwetsa mʼmasautso ndipo amene amachita naye zadama zakezo ndidzawasautsa kwambiri akapanda kulapa ndi kuleka njira za mkaziyo.</char> <verse number="23" style="v"/><char style="wj">Ana ake ndidzawakantha ndi kuwapheratu. Kotero mipingo yonse idzadziwa kuti Ine ndine uja amene ndimafufuza mʼmitima mwa anthu ndi mʼmaganizo mwawo. Aliyense wa inu ndidzachita naye monga mwa ntchito zake.</char></para>
  <para style="pi1">
    <verse number="24" style="v"/>
    <char style="wj">Tsopano ndikunena kwa enanu a ku Tiyatira, kwa inu amene simunatsate chiphunzitso cha mkaziyo ndipo simunaphunzire zimene iwo amati ndi ‘zinsinsi zonama’ za Satana. Kwa inu mawu anga ndi akuti sindikuwunjikirani malamulo ena.</char> <verse number="25" style="v"/><char style="wj">Inu mungogwiritsa zimene munaphunzira basi, mpaka Ine ndidzabwere.</char></para>
  <para style="pi1">
    <verse number="26" style="v"/>
    <char style="wj">Amene adzapambana ndi kuchita chifuniro changa mpaka kumapeto, ndidzamupatsa ulamuliro pa mitundu yonse ya anthu.</char> <verse number="27" style="v"/><char style="wj">Adzayilamulira ndi ndodo yachitsulo ndipo nadzayiphwanyaphwanya ngati mbiya. Ulamuliro umenewu ndi omwe ndinalandira kwa Atate anga.</char> <verse number="28" style="v"/><char style="wj">Ine ndidzamupatsanso nthanda, nyenyezi yowala mʼmamawa ija.</char> <verse number="29" style="v"/><char style="wj">Amene ali ndi makutu, amve zimene Mzimu akuwuza mipingo.</char></para>
  <chapter number="3" style="c"/>
  <para style="s1">Kalata Yolembera Mpingo wa ku Sarde</para>
  <para style="p">
    <verse number="1" style="v"/>
    <char style="wj">“Lembera mngelo wampingo wa ku Sarde kuti:</char></para>
  <para style="b"/>
  <para style="pi1">
    <char style="wj">Awa ndi mawu ochokera kwa amene amasunga mizimu isanu ndi iwiri ya Mulungu ndi nyenyezi zisanu ndi ziwiri. Iye akuti: Ndimadziwa ntchito zako; umadziwika kuti ndiwe wamoyo koma ndiwe wakufa.</char> <verse number="2" style="v"/><char style="wj">Dzuka! Limbitsa zimene zatsalira zomwe zatsala pangʼono kufa, pakuti ndaona kuti ntchito zako nʼzosakwanira pamaso pa Mulungu.</char> <verse number="3" style="v"/><char style="wj">Choncho, kumbukira zimene unalandira ndi kumva; uzisunge ndipo ulape. Koma ngati sudzuka, ndidzabwera ngati mbala ndipo sudzadziwa nthawi imene ndidzabwere kwanu.</char></para>
  <para style="pi1">
    <verse number="4" style="v"/>
    <char style="wj">Komabe uli ndi anthu angapo mu Sarde amene sanadetse zovala zawo. Amenewa adzayenda ndi Ine atavala zoyera popeza ndi oyenera kutero.</char> <verse number="5" style="v"/><char style="wj">Amene adzapambane adzavala zoyera ngati ena aja. Sindidzafafaniza dzina lake mʼbuku lamoyo, koma ndidzamuchitira umboni pamaso pa Atate anga ndi angelo ake.</char> <verse number="6" style="v"/><char style="wj">Amene ali ndi makutu, amve zimene Mzimu akuwuza mipingo.”</char></para>
  <para style="s1">Kalata Yolembera Mpingo wa ku Filadefiya</para>
  <para style="p">
    <verse number="7" style="v"/>
    <char style="wj">“Lembera mngelo wampingo wa ku Filadefiya kuti:</char></para>
  <para style="b"/>
  <para style="pi1">
    <char style="wj">Awa ndi mawu ochokera kwa amene ndi woyera ndi woonadi, amene ali ndi kiyi ya Davide. Iye akatsekula palibe amene angatseke; ndipo akatseka palibe amene angatsekule.</char> <verse number="8" style="v"/>Iye akuti, <char style="wj">‘Ine ndimadziwa ntchito zako. Taona, ndakutsekulira pa khomo ndipo palibe wina amene angatseke. Ndikudziwa kuti uli ndi mphamvu zochepa komabe wasunga mawu anga ndipo sunandikane.</char> <verse number="9" style="v"/><char style="wj">Amene ndi mpingo wa Satana, amene amadzitcha kuti ndi Ayuda pamene sali choncho, koma ndi onama, ndidzawabweretsa kwa inu ndi kuwagwetsa pansi pa mapazi anu kuti adzazindikire kuti ndimakukondani.</char> <verse number="10" style="v"/><char style="wj">Popeza mwasunga mawu anga woti mupirire ndipo mwawugwira mtima, Inenso ndidzakupulumutsani nthawi ya mayesero imene idzabwera pa dziko lonse lapansi kuyesa onse okhala pa dziko lapansi.</char></para>
  <para style="pi1">
    <verse number="11" style="v"/>
    <char style="wj">Ine ndikubwera msanga. Gwiritsitsa chimene uli nacho kuti wina angakulande chipewa chako chaufumu.</char> <verse number="12" style="v"/><char style="wj">Iye amene adzapambane ndidzamusandutsa mzati wa mʼNyumba ya Mulungu wanga. Sadzatulukamonso. Pa iye ndidzalemba dzina la Mulungu wanga ndi dzina la mzinda wa Mulungu wanga, Yerusalemu watsopano, umene ukubwera pansi kuchokera kumwamba kwa Mulungu wanga; ndipo pa iye ndidzalembanso dzina langa latsopano.</char> <verse number="13" style="v"/><char style="wj">Amene ali ndi makutu, amve zimene Mzimu akuwuza mipingo.’ ”</char></para>
  <para style="s1">Kalata Yolembera Mpingo wa ku Laodikaya</para>
  <para style="p">
    <verse number="14" style="v"/>
    <char style="wj">“Lembera mngelo wampingo wa ku Laodikaya kuti:</char></para>
  <para style="b"/>
  <para style="pi1">
    <char style="wj">Awa ndi mawu ochokera kwa Ameni, mboni yokhulupirika ndi yoona, gwero la zolengedwa zonse za Mulungu.</char> <verse number="15" style="v"/><char style="wj">Ine ndimadziwa ntchito zako, kuti sindiwe wozizira kapena wotentha. Ndikanakonda ukanakhala wozizira kapena wotentha!</char> <verse number="16" style="v"/><char style="wj">Tsono popeza ndiwe wofunda chabe, sindiwe wotentha kapena wozizira, ndatsala pangʼono kuti ndikulavule mʼkamwa mwanga.</char> <verse number="17" style="v"/><char style="wj">Iwe umati: ‘Ndine wolemera, ndine wachuma ndipo sindisowa kanthu.’ Koma sudziwa kuti ndiwe wovutika, womvetsa chisoni, waumphawi, wosaona ndi wamaliseche.</char> <verse number="18" style="v"/><char style="wj">Ndikukulangiza kuti ugule kwa Ine golide woyengedwa ndi moto kuti ukhale wolemera. Ugule zovala zoyera kuti uvale ndi kuphimba umaliseche wako wochititsa manyaziwo. Ndiponso ugule kwa Ine mankhwala a mʼmaso kuti uwone.</char></para>
  <para style="pi1">
    <verse number="19" style="v"/>
    <char style="wj">Amene ndimawakonda ndimawadzudzula ndi kuwalanga. Choncho chita changu ndipo lapa.</char> <verse number="20" style="v"/><char style="wj">Taonani ndayima pa khomo ndikugogoda. Ngati wina amva mawu anga natsekula chitseko, Ine ndidzalowamo ndi kudya naye, Ine ndi iyeyo.</char></para>
  <para style="pi1">
    <verse number="21" style="v"/>
    <char style="wj">Amene adzapambana, ndidzamupatsa ufulu wokhala nane pamodzi pa mpando wanga waufumu monga mmene Ine ndinapambana ndi kukhala pansi ndi Atate anga pa mpando wawo waufumu.</char> <verse number="22" style="v"/><char style="wj">Amene ali ndi makutu, amve zimene Mzimu akuwuza mipingo.”</char></para>
  <chapter number="4" style="c"/>
  <para style="s1">Mapembedzedwe a Kumpando Waufumu Kumwamba</para>
  <para style="p">
    <verse number="1" style="v"/>Kenaka, nditayangʼana patsogolo panga ndinaona khomo lotsekuka la kumwamba. Ndipo liwu lija ndinalimva poyamba lokhala ngati lipenga linati, <char style="wj">“Bwera kuno, ndipo ndidzakuonetsa zimene zichitike zikatha izi.”</char> <verse number="2" style="v"/>Nthawi yomweyo ndinatengedwa ndi Mzimu Woyera, ndipo patsogolo panga ndinaona mpando waufumu wina atakhalapo. <verse number="3" style="v"/>Ndipo amene anakhalapoyo anali wa maonekedwe ngati miyala ya jasipa ndi sardiyo. Utawaleza wooneka ngati simaragido unazinga mpando waufumuwo. <verse number="4" style="v"/>Kuzungulira mpando waufumuwu panalinso mipando ina yaufumu yokwana 24 ndipo panakhala akuluakulu 24 atavala zoyera ndipo anavala zipewa zaufumu zagolide pamutu. <verse number="5" style="v"/>Kumpando waufumuwo kunkatuluka mphenzi, phokoso ndi mabingu. Patsogolo pake pa mpando waufumuwo panali nyale zisanu ndi ziwiri zoyaka. Iyi ndiyo mizimu isanu ndi iwiri ya Mulungu. <verse number="6" style="v"/>Patsogolo pa mpando waufumu pomwepo panalinso ngati nyanja yagalasi yonyezimira ngati mwala wa krustalo.</para>
  <para style="p">Pakatinʼpakati, kuzungulira mpando waufumuwo panali zamoyo zinayi zokhala ndi maso ponseponse, kutsogolo ndi kumbuyo komwe. <verse number="7" style="v"/>Chamoyo choyamba chinali ngati mkango, chachiwiri chinali ngati mwana wangʼombe, chachitatu chinali ndi nkhope ngati munthu, chachinayi chinali ngati chiwombankhanga chowuluka. <verse number="8" style="v"/>Chamoyo chilichonse chinali ndi mapiko asanu ndi limodzi, ndipo chinali ndi maso ponseponse ndi mʼkati mwa mapiko momwe. Usana ndi usiku zimanena mosalekeza kuti,</para>
  <para style="qc">“Woyera, woyera, woyera</para>
  <para style="qc">ndi Ambuye Mulungu Wamphamvuzonse,</para>
  <para style="qc">amene munali, amene muli ndi amene mukubwera.”</para>
  <para style="m">
    <verse number="9" style="v"/>Nthawi zonse zamoyozo zimapereka ulemerero, ulemu ndi mayamiko kwa uja wokhala pa mpando waufumu, amene ali ndi moyo wamuyaya. <verse number="10" style="v"/>Izi zikamachitika akuluakulu 24 aja amadzigwetsa pansi pamaso pa wokhala pa mpando waufumuyo, namupembedza wokhala ndi moyo wamuyayayo. Iwo amaponya pansi zipewa zawo zaufumu patsogolo pa mpando waufumu nati:</para>
  <para style="q1">
    <verse number="11" style="v"/>“Ndinu woyeneradi kulandira ulemerero ndi ulemu ndi mphamvu,</para>
  <para style="q2">Ambuye ndi Mulungu wathu,</para>
  <para style="q1">pakuti munalenga zinthu zonse,</para>
  <para style="q2">ndipo mwakufuna kwanu</para>
  <para style="q2">zinalengedwa monga zilili.”</para>
  <chapter number="5" style="c"/>
  <para style="s1">Buku la Mwana Wankhosa</para>
  <para style="p">
    <verse number="1" style="v"/>Kenaka ndinaona buku mʼdzanja la wokhala pa mpando waufumu uja. Bukulo linali lolembedwa mbali zonse ndipo linali lomatidwa ndi zomatira zisanu ndi ziwiri. <verse number="2" style="v"/>Ndipo ndinaona mngelo wamphamvu akulengeza ndi mawu okweza kuti, “Ndani ali woyenera kumatula zomatira ndi kufutukula bukuli?” <verse number="3" style="v"/>Koma panalibe ndi mmodzi yemwe kumwamba kapena pa dziko lapansi kapena kunsi kwa dziko lapansi woti afutukule bukulo kapena kuona zamʼkati mwake. <verse number="4" style="v"/>Ndinalira kwambiri chifukwa panalibe amene anapezeka woyenera kufutukula bukuli kapena kuona zamʼkati mwake. <verse number="5" style="v"/>Tsono mmodzi mwa akuluakulu aja anati kwa ine, “Usalire! Taona, Mkango wa fuko la Yuda, Muzu wa Davide, wapambana. Iye angathe kufutukula bukuli ndi kumatula zomatira zisanu ndi ziwirizo.”</para>
  <para style="p">
    <verse number="6" style="v"/>Kenaka ndinaona Mwana Wankhosa akuoneka ngati wophedwa atayimirira pakatikati pa mpando waufumu uja ndi zamoyo zinayi zija ndi akuluakulu aja. Mwana Wankhosayo anali ndi nyanga zisanu ndi ziwiri ndi maso asanu ndi awiri omwe ndi Mizimu isanu ndi iwiri ya Mulungu yomwe anayitumiza ku dziko lonse lapansi. <verse number="7" style="v"/>Iye anabwera natenga buku lija limene linali mʼdzanja lamanja la wokhala pa mpando waufumuyo. <verse number="8" style="v"/>Ndipo atalitenga, zamoyo zinayi zija ndi akuluakulu 24 aja anadzigwetsa pansi pamaso pa Mwana Wankhosa. Aliyense wa akuluakuluwo anali ndi zeze ndiponso mbale zagolide zodzaza ndi lubani. Lubaniyo ndi mapemphero a oyera mtima. <verse number="9" style="v"/>Ndipo ankayimba nyimbo yatsopano yakuti,</para>
  <para style="q1">“Inu ndinu woyenera kulandira bukuli</para>
  <para style="q2">ndi kumatula zomatira zake,</para>
  <para style="q1">chifukwa munaphedwa,</para>
  <para style="q2">ndipo magazi anu munagulira Mulungu</para>
  <para style="q2">anthu a fuko lililonse, a chiyankhulo chilichonse, ndi mtundu uliwonse.</para>
  <para style="q1">
    <verse number="10" style="v"/>Inu munawasandutsa kukhala mtundu waufumu ndi ansembe otumikira Mulungu,</para>
  <para style="q2">ndipo adzalamulira dziko lapansi.”</para>
  <para style="p">
    <verse number="11" style="v"/>Kenaka nditayangʼananso ndinamva mawu a angelo ambiri, miyandamiyanda kuchulukitsa ndi miyandamiyanda. Anazungulira mpando waufumu pamodzi ndi zamoyo zija ndi akuluakulu aja. <verse number="12" style="v"/>Ndipo angelowo anayimba ndi mawu ofuwula akuti,</para>
  <para style="q1">“Mwana Wankhosa amene anaphedwayu</para>
  <para style="q2">ndi woyenera kulandira ulamuliro, chuma, nzeru, mphamvu, ulemu,</para>
  <para style="q2">ulemerero ndi mayamiko.”</para>
  <para style="p">
    <verse number="13" style="v"/>Kenaka ndinamva mawu a cholengedwa chilichonse kumwamba, pa dziko lapansi, kunsi kwa dziko lapansi, pa nyanja ndi zonse zili mʼmenemo zikuyimba kuti,</para>
  <para style="q1">“Kwa wokhala pa mpando waufumu ndi kwa Mwana Wankhosa,</para>
  <para style="q2">kukhale mayamiko, ulemu, ulemerero ndi mphamvu</para>
  <para style="qc">mpaka muyaya!”</para>
  <para style="m">
    <verse number="14" style="v"/>Zamoyo zinayi zija zinati: “Ameni,” ndipo akuluakulu aja anadzigwetsa pansi napembedza.</para>
  <chapter number="6" style="c"/>
  <para style="s1">Kutsekulidwa kwa Zimatiro Zisanu ndi Chimodzi</para>
  <para style="p">
    <verse number="1" style="v"/>Ndinaona pamene Mwana Wankhosa anatsekula chomatira choyamba cha zomatira zisanu ndi ziwiri zija. Ndipo ndinamva chimodzi mwa zamoyo zinayi zija chikunena liwu lomveka ngati bingu kuti, “Bwera!” <verse number="2" style="v"/>Nditayangʼana patsogolo pake ndinaona kavalo woyera! Wokwerapo wake anali ndi uta ndipo anapatsidwa chipewa chaufumu, ndipo anatuluka kupita kukagonjetsa anthu ena.</para>
  <para style="p">
    <verse number="3" style="v"/>Mwana Wankhosa atatsekula chomatira chachiwiri, ndinamva chamoyo chachiwiri chija chikuti, “Bwera!” <verse number="4" style="v"/>Pamenepo kavalo wina wofiira anatulukira. Wokwerapo wake anapatsidwa mphamvu yochotsa mtendere pa dziko lapansi ndi kuchititsa anthu kuti aziphana wina ndi mnzake. Iyeyu anapatsidwa lupanga lalikulu.</para>
  <para style="p">
    <verse number="5" style="v"/>Mwana Wankhosa atatsekula chomatira chachitatu, ndinamva chamoyo chachitatu chikuti, “Bwera!” Nditayangʼana patsogolo panga ndinaona kavalo wakuda! Wokwerapo wake anali ndi masikelo awiri mʼmanja mwake. <verse number="6" style="v"/>Ndinamva ngati liwu kuchokera pakati pa zamoyo zinayi zija likuti, “Kilogalamu imodzi ya tirigu mtengo ndi malipiro a tsiku limodzi ndipo makilogalamu atatu a barele mtengo wake ndi malipiro a tsiku limodzi koma usawononge mafuta ndi vinyo!”</para>
  <para style="p">
    <verse number="7" style="v"/>Mwana Wankhosa atatsekula chomatira chachinayi, ndinamva chamoyo chachinayi chija chikunena kuti, “Bwera!” <verse number="8" style="v"/>Nditayangʼana patsogolo panga ndinaona kavalo wotuwa! Wokwerapo wake dzina lake linali Imfa ndipo Hade inali kumutsatira pambuyo pake. Anapatsidwa ulamuliro pa gawo limodzi la magawo anayi a dziko lapansi kuti aphe ndi lupanga, njala, mliri, ndi zirombo zakuthengo za mʼdziko lapansi.</para>
  <para style="p">
    <verse number="9" style="v"/>Mwana Wankhosa atatsekula chomatira chachisanu, ndinaona kunsi kwa guwa lansembe kunali mizimu ya anthu amene anaphedwa chifukwa cha Mawu a Mulungu ndi chifukwa chochitira umboni. <verse number="10" style="v"/>Iwo anafuwula kuti, “Mudzawaleka mpaka liti, Inu Ambuye wamkulu, woyera ndi woona, osawaweruza anthu okhala mʼdziko lapansi ndi kulipsira magazi athu?” <verse number="11" style="v"/>Pamenepo aliyense wa anthuwo anapatsidwa mwinjiro woyera ndipo anawuzidwa kuti adikire pangʼono kufikira chiwerengero cha anzawo ndi abale awo amene anayeneranso kuphedwa ngati iwo, chitakwanira.</para>
  <para style="p">
    <verse number="12" style="v"/>Ndinayangʼanitsitsa pamene ankatsekula chomatira chachisanu ndi chimodzi. Ndipo panachitika chivomerezi champhamvu. Dzuwa linada ngati chiguduli chopanga ndi bweya wambuzi wakuda. Mwezi wonse unafiira ngati magazi, <verse number="13" style="v"/>ndipo nyenyezi zakuthambo zinagwa pa dziko lapansi ngati muja zimagwera nkhuyu zotsalira mu mtengo mphepo yamphamvu ikawomba. <verse number="14" style="v"/>Thambo linachoka ngati amayalulira mphasa ndipo phiri lililonse ndi chilumba chilichonse zinachotsedwa pa malo pake.</para>
  <para style="p">
    <verse number="15" style="v"/>Kenaka, mafumu a pa dziko lapansi, ana a mafumu, atsogoleri a ankhondo, olemera, amphamvu, kapolo aliyense, ndi mfulu aliyense anakabisala kumapanga ndi pakati pa matanthwe a ku mapiri. <verse number="16" style="v"/>Iwo anafuwulira mapiri ndi matanthwe kuti, “Tigwereni ndi kutivundikira kuti asatione wokhala pa mpando waufumuyo ndi kupulumuka ku mkwiyo wa Mwana Wankhosa! <verse number="17" style="v"/>Pakuti tsiku lalikulu la mkwiyo wawo lafika ndipo ndi ndani angathe kulimbapo?”</para>
  <chapter number="7" style="c"/>
  <para style="s1">Anthu 144,000</para>
  <para style="p">
    <verse number="1" style="v"/>Zitatha izi ndinaona angelo anayi atayima pa mbali zinayi za dziko lapansi, atagwira mphepo zinayi za dziko lapansi kuletsa kuti mphepo iliyonse isawombe pa dziko kapena pa nyanja kapena pa mtengo uliwonse. <verse number="2" style="v"/>Kenaka ndinaona mngelo wina akuchokera kummawa, ali ndi chidindo cha Mulungu wamoyo. Iye anafuwulira angelo anayi aja amene anapatsidwa mphamvu yowononga dziko ndi nyanja kuti, <verse number="3" style="v"/>“Musawononge dziko, nyanja ndi mitengo kufikira titalemba chizindikiro pa mphumi za atumiki a Mulungu wathu.” <verse number="4" style="v"/>Choncho ndinamva chiwerengero cha amene ankayenera kulembedwa chizindikiro aja. Analipo okwanira 144,000 kuchokera ku mafuko onse a Israeli.</para>
  <para style="b"/>
  <para style="li1">
    <verse number="5" style="v"/>Ochokera fuko la Yuda analipo 12,000 amene analembedwa chizindikiro.</para>
  <para style="li1">Ochokera fuko la Rubeni analipo 12,000;</para>
  <para style="li1">ochokera fuko la Gadi analipo 12,000;</para>
  <para style="li1">
    <verse number="6" style="v"/>ochokera fuko la Aseri analipo 12,000;</para>
  <para style="li1">ochokera fuko la Nafutali analipo 12,000;</para>
  <para style="li1">ochokera fuko la Manase analipo 12,000;</para>
  <para style="li1">
    <verse number="7" style="v"/>ochokera fuko la Simeoni analipo 12,000;</para>
  <para style="li1">ochokera fuko la Levi analipo 12,000;</para>
  <para style="li1">ochokera fuko la Isakara analipo 12,000;</para>
  <para style="li1">
    <verse number="8" style="v"/>ochokera fuko la Zebuloni analipo 12,000;</para>
  <para style="li1">ochokera fuko la Yosefe analipo 12,000;</para>
  <para style="li1">ochokera fuko la Benjamini analipo 12,000.</para>
  <para style="s1">Gulu Lalikulu la Anthu Ovala Zoyera</para>
  <para style="p">
    <verse number="9" style="v"/>Zitatha izi ndinayangʼana patsogolo panga ndipo ndinaona gulu lalikulu la anthu loti munthu sangathe kuliwerenga lochokera dziko lililonse, fuko lililonse, mtundu wa anthu uliwonse ndi chiyankhulo chilichonse, atayima patsogolo pa mpando waufumu, pamaso pa Mwana Wankhosa. Iwo anali atavala mikanjo yoyera ndi kunyamula nthambi za kanjedza mʼmanja mwawo. <verse number="10" style="v"/>Ndipo ankafuwula mokweza kuti:</para>
  <para style="q1">“Chipulumutso chimachokera kwa Mulungu wathu,</para>
  <para style="q1">wokhala pa mpando waufumu</para>
  <para style="q1">ndi kwa Mwana Wankhosa.”</para>
  <para style="m">
    <verse number="11" style="v"/>“Angelo onse anayimirira kuzungulira mpando waufumu uja, kuzunguliranso akuluakulu aja ndi zamoyo zinayi zija. Angelo aja anadzigwetsa pansi chafufumimba patsogolo pa mpando waufumu napembedza Mulungu. <verse number="12" style="v"/>Iwo anati,</para>
  <para style="q1">“Ameni!</para>
  <para style="q1">Matamando ndi ulemerero,</para>
  <para style="q1">nzeru, mayamiko, ulemu,</para>
  <para style="q1">ulamuliro ndi mphamvu</para>
  <para style="q1">zikhale kwa Mulungu wathu kunthawi zanthawi,</para>
  <para style="q1">Ameni!”</para>
  <para style="p">
    <verse number="13" style="v"/>Pamenepo mmodzi wa akuluakulu aja anandifunsa kuti, “Kodi avala mikanjo yoyerawa ndani ndipo akuchokera kuti?”</para>
  <para style="p">
    <verse number="14" style="v"/>Ine ndinayankha kuti, “Mbuye wanga mukudziwa ndinu.”</para>
  <para style="p">Tsono iye anandiwuza kuti, “Amenewa ndi amene anatuluka mʼmazunzo aakulu aja. Anachapa mikanjo yawo naziyeretsa mʼmagazi a Mwana Wankhosa. <verse number="15" style="v"/>Nʼchifukwa chake,</para>
  <para style="q1">“iwowa ali patsogolo pa mpando waufumu wa Mulungu</para>
  <para style="q2">ndipo akutumikira usana ndi usiku mʼNyumba ya Mulungu;</para>
  <para style="q1">ndipo Iye wokhala pa mpando waufumu</para>
  <para style="q2">adzawaphimba ndi tenti yake.</para>
  <para style="q1">
    <verse number="16" style="v"/>‘Iwowa sadzamvanso njala,</para>
  <para style="q2">sadzamvanso ludzu,</para>
  <para style="q1">dzuwa kapena kutentha kulikonse</para>
  <para style="q2">sikudzawawotcha.’</para>
  <para style="q1">
    <verse number="17" style="v"/>Pakuti Mwana Wankhosa amene ali pakati pa mpando waufumu</para>
  <para style="q2">adzakhala mʼbusa wawo.</para>
  <para style="q1">‘Iye adzawatsogolera ku akasupe a madzi amoyo.’</para>
  <para style="q2">‘Ndipo Mulungu adzawapukuta misozi yonse mʼmaso mwawo.’ ”</para>
  <chapter number="8" style="c"/>
  <para style="s1">Kutsekulidwa kwa Chimatiro Chachisanu ndi Chiwiri</para>
  <para style="p">
    <verse number="1" style="v"/>Atatsekula chomatira chachisanu ndi chiwiri, kumwamba kunakhala chete mphindi makumi atatu.</para>
  <para style="p">
    <verse number="2" style="v"/>Ndipo ndinaona angelo asanu ndi awiri aja amene amayimirira pamaso pa Mulungu, akupatsidwa malipenga asanu ndi awiri.</para>
  <para style="p">
    <verse number="3" style="v"/>Mngelo wina amene anali ndi chofukizira chagolide anabwera nayimirira pa guwa lansembe. Anapatsidwa lubani wambiri kuti amupereke pamodzi ndi mapemphero a anthu onse oyera mtima pa guwa lansembe lagolide patsogolo pa mpando waufumu. <verse number="4" style="v"/>Fungo la lubani pamodzi ndi mapemphero a oyera mtima zinakwera kumwamba kwa Mulungu kuchokera mʼdzanja la mngeloyo. <verse number="5" style="v"/>Kenaka mngeloyo anatenga chofukizira nachidzaza ndi moto wochokera pa guwa lansembe ndi kuponya pa dziko lapansi ndipo nthawi yomweyo panachitika mabingu, phokoso, mphenzi ndi chivomerezi.</para>
  <para style="s1">Malipenga</para>
  <para style="p">
    <verse number="6" style="v"/>Angelo asanu ndi awiri anakonzekera kuyimba malipenga asanu ndi awiri.</para>
  <para style="p">
    <verse number="7" style="v"/>Mngelo woyamba anayimba lipenga lake ndipo kunabwera matalala ndi moto wosakanizana ndi magazi ndipo unaponyedwa pa dziko lapansi. Gawo limodzi la magawo atatu a dziko lapansi linapsa, gawo limodzi la magawo atatu a mitengo linapsa ndi gawo limodzi la magawo atatu a udzu wauwisi linapsanso.</para>
  <para style="p">
    <verse number="8" style="v"/>Mngelo wachiwiri anayimba lipenga lake, ndipo chinthu china chooneka ngati phiri lalikulu loyaka moto, chinaponyedwa mʼnyanja. Gawo limodzi la magawo atatu a nyanja linasanduka magazi. <verse number="9" style="v"/>Gawo limodzi mwa magawo atatu a zolengedwa zonse zamoyo za mʼnyanja, linafa, ndipo gawo limodzi la sitima za pamadzi linawonongedwa.</para>
  <para style="p">
    <verse number="10" style="v"/>Mngelo wachitatu anayimba lipenga lake, ndipo nyenyezi yayikulu, yoyaka ngati muni inachoka kumwamba nigwera pa gawo limodzi la magawo atatu a mitsinje ndi pa akasupe amadzi. <verse number="11" style="v"/>Dzina la nyenyeziyo ndi Chowawa. Gawo limodzi la magawo atatu a madzi anasanduka owawa ndipo anthu ambiri anafa chifukwa cha madzi owawawo.</para>
  <para style="p">
    <verse number="12" style="v"/>Mngelo wachinayi anayimba lipenga lake, ndipo chimodzi cha zigawo zitatu za dzuwa, za mwezi ndi za nyenyezi zinamenyedwa kotero chimodzi mwa zitatu za zonsezi zinada. Panalibenso kuwala pa chimodzi mwa zigawo zitatu za usana, ndi chimodzimodzinso usiku.</para>
  <para style="p">
    <verse number="13" style="v"/>Ndinayangʼananso ndipo ndinaona ndi kumva chiwombankhanga chimene chinkawuluka mlengalenga kwambiri chikuyankhula mofuwula kuti, “Tsoka, Tsoka! Tsoka lalikulu kwa anthu okhala mʼdziko lapansi, angelo otsala aja akangoyimba malipenga awo!”</para>
  <chapter number="9" style="c"/>
  <para style="p">
    <verse number="1" style="v"/>Mngelo wachisanu anayimba lipenga lake, ndipo ndinaona nyenyezi ikugwa pa dziko lapansi kuchokera ku thambo. Nyenyeziyo inapatsidwa kiyi ya ku chidzenje chakuya. <verse number="2" style="v"/>Nyenyeziyo itatsekula pa chidzenje chakuyacho panatuluka utsi ngati wochokera mʼngʼanjo yayikulu. Dzuwa ndi thambo zinada chifukwa cha utsi ochokera mʼdzenjemo. <verse number="3" style="v"/>Ndipo mʼkati mwa utsimo munatuluka dzombe kukalowa mʼdziko lapansi ndipo linapatsidwa mphamvu zoluma ngati za zinkhanira pa dziko lapansi. <verse number="4" style="v"/>Dzombelo linalamulidwa kuti lisawononge udzu wa pa dziko lapansi, kapena chomera chilichonse, kapena mtengo uliwonse, koma anthu okhawo amene analibe chizindikiro cha Mulungu pa mphumi zawo. <verse number="5" style="v"/>Silinapatsidwe mphamvu yowapha koma yowazunza kwa miyezi isanu. Ndipo ululu umene anthuwo anawumva unali ngati wa chinkhanira chikaluma munthu. <verse number="6" style="v"/>Masiku amenewo anthu adzafunafuna imfa koma sadzayipeza. Adzalakalaka kufa koma imfa izidzawathawa.</para>
  <para style="p">
    <verse number="7" style="v"/>Dzombe linkaoneka ngati akavalo okonzekera nkhondo. Pamitu pawo panali ngati zipewa zaufumu zagolide ndipo nkhope zawo ngati za anthu. <verse number="8" style="v"/>Tsitsi lawo linali ngati la amayi, mano awo ngati a mikango. <verse number="9" style="v"/>Dzombelo linavala za pachifuwa zachitsulo. Phokoso la mapiko awo linali ngati phokoso la magaleta ankhondo ambiri okokedwa ndi akavalo othamangira ku nkhondo. <verse number="10" style="v"/>Linali ndi michira ngati zinkhanira ndi mbola. Mʼmichira yake munali mphamvu yozunza nayo anthu kwa miyezi isanu. <verse number="11" style="v"/>Mfumu yawo inali mngelo wolamulira Chidzenje chakuya chija. Mʼchihebri dzina lake ndi Abadoni ndipo mʼChigriki ndi Apoliyoni (tanthauzo lake ndiye kuti, Wowononga).</para>
  <para style="p">
    <verse number="12" style="v"/>Tsoka loyamba lapita; matsoka ena awiri akubwerabe.</para>
  <para style="p">
    <verse number="13" style="v"/>Mngelo wachisanu ndi chimodzi anayimba lipenga lake, ndipo ndinamva liwu lochokera ku ngodya zinayi za guwa lansembe lagolide lija lokhala pamaso pa Mulungu. <verse number="14" style="v"/>Liwulo linati kwa mngelo wachisanu ndi chimodzi amene anali ndi lipenga uja, “Masula angelo anayi amene anamangidwa pa mtsinje waukulu wa Yufurate.” <verse number="15" style="v"/>Ndipo anamasulidwadi angelo anayi aja amene anasungidwa kukonzekera ora ili, tsiku ili, mwezi uwu ndi chaka ichi kuti aphe limodzi la magawo atatu a anthu. <verse number="16" style="v"/>Ndinamva chiwerengero cha ankhondo a pa akavalo aja, kuti chinali 200 miliyoni.</para>
  <para style="p">
    <verse number="17" style="v"/>Akavalo ndi okwerapo amene ndinaona mʼmasomphenya anga ankaoneka motere: Zovala za pachifukwa pawo zinali zofiira ngati moto, zobiriwira ngati utsi, ndi zachikasu ngati miyala ya sulufule. Mitu ya akavalowo inali ngati ya mikango ndipo mʼkamwa mwawo munkatuluka moto, utsi ndi sulufule. <verse number="18" style="v"/>Gawo limodzi la magawo atatu a anthu linaphedwa ndi miliri yamoto, utsi ndi sulufule zimene zinkachoka mʼkamwa mwawo. <verse number="19" style="v"/>Mphamvu za akavalowo inali mʼkamwa mwawo ndi mʼmichira mwawo; pakuti michira yawo inali ngati njoka; ndi mitu imene inkalumira.</para>
  <para style="p">
    <verse number="20" style="v"/>Anthu ena onse amene sanaphedwe ndi miliri imeneyi sanalapebe kuti asiye ntchito zawo zoyipa. Iwo sanasiye kupembedza ziwanda ndi mafano agolide, asiliva, amkuwa, amwala ndi amtengo, mafano amene sangathe kuona, kumva kapena kuyankhula. <verse number="21" style="v"/>Sanalapenso kuleka zakupha, zamatsenga awo, zachigololo zawo kapena umbava wawo.</para>
  <chapter number="10" style="c"/>
  <para style="s1">Mngelo ndi Kabuku</para>
  <para style="p">
    <verse number="1" style="v"/>Kenaka ndinaona mngelo wina wamphamvu akutsika kuchokera kumwamba. Anavala mtambo ndipo anali ndi utawaleza pamutu pake. Nkhope yake inali ngati dzuwa, ndipo miyendo yake inali ngati mizati yamoto. <verse number="2" style="v"/>Mʼdzanja lake munali kabuku kakangʼono kotsekulidwa. Phazi lake lamanja linaponda mʼnyanja ndipo phazi lake lamanzere linaponda pa mtunda. <verse number="3" style="v"/>Mngeloyo anafuwula kwambiri ngati kubangula kwa mkango. Atangofuwula, kunamveka kugunda kwa mabingu asanu ndi awiri. <verse number="4" style="v"/>Mabingu asanu ndi awiriwo atangogunda, ine ndinkati ndizilemba; koma ndinamva mawu kuchokera kumwamba kuti, “Zisunge mu mtima zimene mabingu asanu ndi awiriwo anena ndipo usazilembe.”</para>
  <para style="p">
    <verse number="5" style="v"/>Kenaka mngelo amene ndinamuona ataponda mʼnyanja ndi ku mtunda uja, anakweza dzanja lake lamanja kumwamba. <verse number="6" style="v"/>Mngeloyo analumbira mʼdzina la Iye wokhala ndi moyo mpaka muyaya, amene analenga kumwamba ndi zonse zili kumeneko, dziko lapansi ndi zonse zili mʼmenemo, nyanja ndi zonse zili mʼmenemo, nati, “Pasakhalenso zochedwa tsopano! <verse number="7" style="v"/>Koma patsala pangʼono kuti mngelo wachisanu ndi chiwiri uja awombe lipenga lake, chinsinsi cha Mulungu chidzachitika monga momwe analengezera kwa atumiki ake, aneneri.”</para>
  <para style="p">
    <verse number="8" style="v"/>Pamenepo mawu amene ndinamva kuchokera kumwamba aja, anandiyankhulanso, anati, “Pita katenge buku lotsekulidwalo mʼdzanja la mngelo amene waponda pa nyanja ndi pa mtundayo.”</para>
  <para style="p">
    <verse number="9" style="v"/>Choncho ndinapita kwa mngeloyo ndipo ndinamupempha kuti andipatse kabukuko. Iye anati, “Tenga, idya. Mʼmimba mwako kaziwawa koma mʼkamwa mwako kazizuna ngati uchi.” <verse number="10" style="v"/>Ndinatenga kabukuko mʼdzanja la mngeloyo ndipo ndinadyadi. Mʼkamwa mwanga kankazuna ngati uchi, koma nditakameza, mʼmimbamu munkawawa. <verse number="11" style="v"/>Ndipo anandiwuza kuti, “Iwe uyenera kulalikiranso za mitundu yambiri ya anthu, za mayiko, ziyankhulo ndi za mafumu.”</para>
  <chapter number="11" style="c"/>
  <para style="s1">Mboni Ziwiri</para>
  <para style="p">
    <verse number="1" style="v"/>Ndinapatsidwa bango longa ndodo yoyezera ndipo ndinawuzidwa kuti, “Pita, kayeze Nyumba ya Mulungu ndi guwa lansembe, ndipo ukawerenge anthu opembedza mʼNyumbamo. <verse number="2" style="v"/>Koma bwalo lakunja ulisiye, usaliyeze chifukwa linaperekedwa kwa a mitundu ina. Iwo adzawupondereza mzinda woyerawo kwa miyezi 42. <verse number="3" style="v"/>Ndipo ndidzapereka mphamvu kwa mboni zanga ziwiri, zitavala ziguduli, ndipo kwa masiku 1,260 zidzakhala zikulalikira.” <verse number="4" style="v"/>Mboni ziwirizo ndi mitengo iwiri ya olivi ndi zoyikapo nyale ziwiri zija zimene zili pamaso pa Ambuye wa dziko lapansi. <verse number="5" style="v"/>Ngati wina atafuna kuzipweteka mbonizo, moto umatuluka mʼkamwa mwawo ndikuwononga adani awo. <verse number="6" style="v"/>Mbonizo zili ndi mphamvu yomanga mvula kuti isagwe pa nthawi imene akulalikirayo; ndipo zili ndi mphamvu yosanduliza madzi kukhala magazi ndi yokantha dziko lapansi ndi miliri ya mitundumitundu nthawi iliyonse imene zingafune.</para>
  <para style="p">
    <verse number="7" style="v"/>Tsono zikadzatsiriza umboni wawowo, chirombo chotuluka mʼChidzenje chakuya chija chidzachita nawo nkhondo nʼkuzigonjetsa mpaka kuzipha. <verse number="8" style="v"/>Mitembo yawo idzakhala ili gone pabwalo la mu mzinda waukulu umene mozimbayitsa umatchedwa Sodomu ndi Igupto, kumenenso Ambuye wawo anapachikidwako. <verse number="9" style="v"/>Kwa masiku atatu ndi theka, anthu ochokera ku mtundu uliwonse, fuko lililonse, chiyankhulo chilichonse ndi dziko lililonse, azidzayangʼanitsitsa mitembo yawoyo koma adzakana kuyikwirira. <verse number="10" style="v"/>Anthu okhala pa dziko lapansi adzasangalala nazo zimenezi. Adzachita chikondwerero ndi kutumizirana mphatso, chifukwa aneneri awiri amenewa ankasautsa anthu okhala pa dziko lapansi.</para>
  <para style="p">
    <verse number="11" style="v"/>Koma patapita masiku atatu ndi theka aja, mpweya wopatsa moyo wochoka kwa Mulungu unalowa mwa aneneriwo, ndipo anayimirira, ndipo amene anawaona anachita mantha aakulu. <verse number="12" style="v"/>Kenaka aneneri aja anamva mawu ofuwula ochokera kumwamba owawuza kuti, “Bwerani kuno.” Ndipo anapitadi kumwamba mu mtambo adani awo aja akuwaona.</para>
  <para style="p">
    <verse number="13" style="v"/>Nthawi yomweyo panachitika chivomerezi choopsa mwakuti chigawo chimodzi cha magawo khumi a mzinda chinagwa. Anthu 7,000 anaphedwa ndi chivomerezicho, ndipo opulumukawo anachita mantha kwambiri nayamba kutamanda Mulungu wakumwamba.</para>
  <para style="p">
    <verse number="14" style="v"/>Tsoka lachiwiri lapita; koma tsoka lachitatu likubwera posachedwapa.</para>
  <para style="s1">Lipenga Lachisanu ndi Chiwiri</para>
  <para style="p">
    <verse number="15" style="v"/>Mngelo wachisanu ndi chiwiri anawomba lipenga lake, ndipo kumwamba kunamveka mawu ofuwula amene anati,</para>
  <para style="q1">“Ufumu wa dziko lapansi uli</para>
  <para style="q2">mʼmanja mwa Ambuye athu ndi Khristu wake uja,</para>
  <para style="q2">ndipo adzalamulira mpaka muyaya.”</para>
  <para style="m">
    <verse number="16" style="v"/>Ndipo akuluakulu 24 aja okhala pa mipando yawo yaufumu pamaso pa Mulungu, anadzigwetsa chafufumimba napembedza Mulungu <verse number="17" style="v"/>Iwo anati,</para>
  <para style="q1">“Ife tikuyamika Inu Ambuye Mulungu Wamphamvuzonse,</para>
  <para style="q2">amene mulipo ndipo munalipo,</para>
  <para style="q1">chifukwa mwaonetsa mphamvu yanu yayikulu,</para>
  <para style="q2">ndipo mwayamba kulamulira.</para>
  <para style="q1">
    <verse number="18" style="v"/>A mitundu ina anapsa mtima;</para>
  <para style="q2">koma yafika nthawi yoonetsa mkwiyo.</para>
  <para style="q1">Nthawi yakwana yoweruza anthu akufa,</para>
  <para style="q2">yopereka mphotho kwa atumiki anu, aneneri,</para>
  <para style="q1">anthu oyera mtima anu ndi amene amaopa dzina lanu,</para>
  <para style="q2">wamngʼono pamodzi ndi wamkulu yemwe.</para>
  <para style="q1">Yafika nthawi yowononga amene awononga dziko lapansi.”</para>
  <para style="p">
    <verse number="19" style="v"/>Pamenepo anatsekula Nyumba ya Mulungu kumwamba ndipo mʼkati mwake munaoneka Bokosi la Chipangano. Kenaka kunachita mphenzi, phokoso, mabingu, chivomerezi ndipo kunachita mkuntho wamatalala akuluakulu.</para>
  <chapter number="12" style="c"/>
  <para style="s1">Mayi ndi Chinjoka</para>
  <para style="p">
    <verse number="1" style="v"/>Chizindikiro chachikulu chinaoneka kuthambo; mayi atavala dzuwa, mapazi ake ataponda mwezi, pamutu pake pali chipewa chaufumu chokhala ndi nyenyezi khumi ndi ziwiri. <verse number="2" style="v"/>Mayiyo anali woyembekezera ndipo pa nthawi yake yochira analira mokuwa chifukwa cha ululu wakubala. <verse number="3" style="v"/>Kenaka ku thambo kunaonekanso chizindikiro china; chinjoka chachikulu kwambiri, chofiira chomwe chinali ndi mitu isanu ndi iwiri ndi nyanga khumi; pamutu uliwonse chitavala chipewa chaufumu. <verse number="4" style="v"/>Mchira wake unakokolola gawo limodzi la magawo atatu a nyenyezi kuzichotsa ku thambo ndi kuziponya pa dziko lapansi. Chinjoka chija chinadzayima patsogolo pa mayi uja amene anali pafupi kuberekayu kuti mwanayo akangobadwa chimudye. <verse number="5" style="v"/>Mayiyo anabereka mwana wamwamuna amene adzalamulira anthu a mitundu ina yonse ndi ndodo yachitsulo. Ndipo mwanayo analandidwa ku dzanja la mayiyo ndi kupita naye kwa Mulungu ku mpando wake waufumu. <verse number="6" style="v"/>Mayiyo anathawira ku chipululu ku malo kumene Mulungu anamukonzera, kumene akasamalidweko masiku 1,260.</para>
  <para style="p">
    <verse number="7" style="v"/>Zitatero, kumwamba kunayambika nkhondo. Mikayeli ndi angelo ake kumenyana ndi chinjoka chija. Chinjokacho ndi angelo ake anabwezeranso. <verse number="8" style="v"/>Koma analibe mphamvu ndipo anagonjetsedwa nathamangitsidwa kumwambako. <verse number="9" style="v"/>Chinjoka chachikulu chija chinagwetsedwa pansi. Ichocho ndiye njoka yakalekale ija yotchedwa Mdierekezi kapena Satana, amene amasocheretsa anthu a pa dziko lonse lapansi. Chinaponyedwa pa dziko la pansi pamodzi ndi angelo ake.</para>
  <para style="p">
    <verse number="10" style="v"/>Kenaka ndinamva mawu ofuwula kumwamba akunena kuti,</para>
  <para style="q1">“Tsopano chipulumutso, mphamvu,</para>
  <para style="q2">ufumu wa Mulungu wathu</para>
  <para style="q2">ndi ulamuliro wa Khristu wake zabwera.</para>
  <para style="q1">Pakuti woneneza abale athu uja,</para>
  <para style="q2">amene amangokhalira kuwaneneza pamaso pa Mulungu usana ndi usiku,</para>
  <para style="q2">wagwetsedwa pansi.</para>
  <para style="q1">
    <verse number="11" style="v"/>Abale athuwo anamugonjetsa</para>
  <para style="q2">ndi magazi a Mwana Wankhosa</para>
  <para style="q2">ndiponso mawu a umboni wawo.</para>
  <para style="q1">Iwo anadzipereka kwathunthu,</para>
  <para style="q2">moti sanakonde miyoyo yawo.</para>
  <para style="q1">
    <verse number="12" style="v"/>Choncho, kondwerani, inu dziko lakumwamba</para>
  <para style="q2">ndi onse okhala kumeneko!</para>
  <para style="q1">Koma tsoka dziko lapansi ndi nyanja</para>
  <para style="q2">chifukwa Mdierekezi wagwetsedwa kwa inu!</para>
  <para style="q1">Iye wadzazidwa ndi ukali</para>
  <para style="q2">chifukwa akudziwa kuti nthawi yake ndi yochepa.”</para>
  <para style="p">
    <verse number="13" style="v"/>Pamene chinjokacho chinaona kuti chagwetsedwa pa dziko lapansi, chinayamba kuthamangitsa mayi uja amene anali atabala mwana wamwamunayu. <verse number="14" style="v"/>Mayiyo anapatsidwa mapiko awiri a chiwombankhanga chachikulu kuti athawire ku malo ake aja a ku chipululu. Kumeneko adzasamalidwako zaka zitatu ndi theka kuti chinjoka chija chisamupeze. <verse number="15" style="v"/>Kenaka chinjoka chija chinalavulira mayiyo madzi ambiri ngati mtsinje, kuti madziwo amukokolole. <verse number="16" style="v"/>Koma dziko lapansi linamuthandiza mayiyo. Nthaka inatsekuka ndi kumeza mtsinje uja unachokera mʼkamwa mwa chinjokacho. <verse number="17" style="v"/>Pamenepo chinjokacho chinamupsera mtima mayiyo ndipo chinachoka kupita kukachita nkhondo ndi ana ena onse a mayiyo, ndiye kuti anthu amene anasunga malamulo a Mulungu ndi kuchitira umboni za Yesu.</para>
  <para style="p">
    <verse number="18" style="v"/>Kenaka ndinaona chinjokacho chitayima mʼmbali mwa nyanja.</para>
  <chapter number="13" style="c"/>
  <para style="s1">Chirombo Chotuluka Mʼnyanja</para>
  <para style="p">
    <verse number="1" style="v"/>Ndipo ndinaona chirombo chikutuluka mʼnyanja. Chinali ndi nyanga khumi ndi mitu isanu ndi iwiri. Pa nyanga iliyonse chinavala chipewa chaufumu, ndipo pa mutu uliwonse panali dzina lonyoza Mulungu. <verse number="2" style="v"/>Chirombo chimene ndinachionacho chinali ngati kambuku, mapazi ake ngati chimbalangondo, kukamwa kwake ngati kwa mkango. Chinjoka chija chinapatsa chirombocho mphamvu zake, mpando wake waufumu ndiponso ulamuliro waukulu. <verse number="3" style="v"/>Umodzi wa mitu wa chirombocho unkaoneka ngati uli ndi bala losati nʼkupola, koma nʼkuti balalo litapola. Dziko lonse linadabwa ndipo linatsatira chirombocho. <verse number="4" style="v"/>Anthu anapembedza chinjoka chija chifukwa chinapereka ulamuliro wake kwa chirombocho. Nachonso chirombo chija anachipembedza nʼkumafunsa kuti, “Ndani angafanane ndi chirombochi? Ndani angachite nacho nkhondo?”</para>
  <para style="p">
    <verse number="5" style="v"/>Chirombo chija chinaloledwa kuyankhula mawu onyada ndi achipongwe kwa Mulungu. Chinapatsidwa mphamvu zolamulira pa miyezi 42. <verse number="6" style="v"/>Ndipo chinayamba kuyankhula mawu achipongwe onyoza Mulungu, dzina lake, malo okhalamo ndi onse amene amakhala kumwamba. <verse number="7" style="v"/>Chinaloledwa kuchita nkhondo ndi oyera mtima ndi kuwagonjetsa. Ndipo chinapatsidwanso mphamvu zolamulira anthu a fuko lililonse, mtundu uliwonse ndi chiyankhulo chilichonse. <verse number="8" style="v"/>Anthu onse okhala pa dziko lapansi adzapembedza chirombocho, aliyense amene chilengedwere cha dziko lapansi dzina lake silinalembedwe mʼbuku la amoyo la Mwana Wankhosa anaphedwa uja.</para>
  <para style="p">
    <verse number="9" style="v"/>Iye amene ali ndi makutu, amve.</para>
  <para style="q1">
    <verse number="10" style="v"/>“Woyenera kupita ku ukapolo,</para>
  <para style="q2">adzapita ku ukapolo.</para>
  <para style="q1">Woyenera kufa ndi lupanga,</para>
  <para style="q2">adzafa ndi lupanga.”</para>
  <para style="m">Pamenepa kwa anthu a Mulungu pakufunika kupirira ndi kukhulupirika.</para>
  <para style="s1">Chirombo Chotuluka Mʼnthaka</para>
  <para style="p">
    <verse number="11" style="v"/>Kenaka ndinaona chirombo china chikutuluka mʼnthaka. Chinali ndi nyanga ziwiri ngati mwana wankhosa koma kuyankhula kwake ngati chinjoka. <verse number="12" style="v"/>Chinalamulira ndi mphamvu zonse za chirombo choyamba chija, ndipo chinachititsa kuti dziko lapansi ndi anthu okhalamo alambire chirombo choyamba chija, chimene bala lake losati nʼkupola linali litapola. <verse number="13" style="v"/>Ndipo chinachita zizindikiro zazikulu zodabwitsa, mpaka kumagwetsa moto pa dziko lapansi kuchokera kumwamba anthu akuona. <verse number="14" style="v"/>Chifukwa cha zizindikiro zimene chinaloledwa kuchita mʼmalo mwa chirombo choyamba chija, chimene bala lake linapola, chinanyenga anthu okhala pa dziko lapansi. Chinalamula anthu kuti apange fano mopereka ulemu kwa chirombo chimene chinavulazidwa ndi lupanga, koma nʼkukhalabe ndi moyo. <verse number="15" style="v"/>Chirombo cha chiwirichi chinapatsidwa mphamvu zakupereka mpweya kwa fano la chirombo choyamba chija kuti liyankhule ndi kuphetsa aliyense wokana kupembedza fanolo. <verse number="16" style="v"/>Chinakakamiza aliyense, wamngʼono, wamkulu, wolemera, wosauka, mfulu ndi kapolo kuti alembedwe chizindikiro pa dzanja lamanja kapena pa mphumi. <verse number="17" style="v"/>Chinkachita zimenezi kuti wina aliyense asaloledwe kugula kapena kugulitsa kanthu ngati alibe chizindikiro chimenechi, chimene ndi dzina la chirombocho kapena nambala yotanthauza dzina lake.</para>
  <para style="p">
    <verse number="18" style="v"/>Pano pafunika nzeru. Munthu amene ali ndi nzeru atanthauze nambala ya chirombocho, pakuti nambalayo ikutanthauza munthu. Nambala yake ndi 666.</para>
  <chapter number="14" style="c"/>
  <para style="s1">Mwana Wankhosa ndi Anthu 144,000</para>
  <para style="p">
    <verse number="1" style="v"/>Kenaka ndinaona patsogolo panga panali Mwana Wankhosa, atayimirira pa Phiri la Ziyoni, ndipo Iye anali pamodzi ndi anthu 144,000 amene pa mphumi pawo panalembedwa dzina la Mwana Wankhosayo ndi la Atate ake. <verse number="2" style="v"/>Ndipo ndinamva liwu lochokera kumwamba ngati mkokomo wa madzi ambiri, ndiponso ngati kugunda kwamphamvu kwa bingu. Liwu limene ndinamvalo linali ngati a anthu akuyimba azeze awo. <verse number="3" style="v"/>Anthuwo ankayimba nyimbo yatsopano patsogolo pa mpando waufumu ndi zamoyo zinayi zija ndi akuluakulu aja. Palibe ndi mmodzi yemwe amene anatha kuphunzira nyimboyo kupatula anthu 144,000 aja amene anawomboledwa pa dziko lapansi. <verse number="4" style="v"/>Awa ndiwo amene sanadzidetse koma anadzisunga ndipo sanadziyipitse ndi akazi. Anthu amenewa ndiwo ankatsatira Mwana Wankhosa kulikonse kumene ankapita. Ndiwo amene anagulidwa pakati pa anthu a dziko lapansi kuti akhale oyambirira kuperekedwa kwa Mulungu ndi kwa Mwana Wankhosa. <verse number="5" style="v"/>Iwo sananenepo bodza ndipo alibe cholakwa.</para>
  <para style="s1">Angelo Atatu</para>
  <para style="p">
    <verse number="6" style="v"/>Kenaka ndinaona mngelo wina akuwuluka mu mlengalenga ndipo anali ndi Uthenga Wabwino wamuyaya woti akalalikire kwa anthu okhala pa dziko lapansi, kwa a mtundu uliwonse, a fuko lililonse, a chiyankhulo chilichonse ndi kwa anthu onse. <verse number="7" style="v"/>Mngeloyo anayankhula mokweza mawu kuti, “Wopani Mulungu ndi kumutamanda, chifukwa nthawi yoweruza anthu yafika. Mumupembedze Iye amene analenga thambo, dziko lapansi, nyanja ndi akasupe amadzi.”</para>
  <para style="p">
    <verse number="8" style="v"/>Mngelo wachiwiri anatsatana naye ndipo anati, “Wagwa! Wagwa Babuloni womveka uja, amene anachititsa anthu a mitundu yonse kumwa vinyo wa zilakolako zake zachigololo.”</para>
  <para style="p">
    <verse number="9" style="v"/>Mngelo wachitatu anatsatana nawo ndi mawu ofuwula anati, “Ngati wina apembedza chirombo chija ndi fano lake ndi kulembedwa chizindikiro pa mphumi kapena pa dzanja, <verse number="10" style="v"/>nayenso adzamwa vinyo waukali wa Mulungu, umene wathiridwa popanda kuchepetsa mphamvu zake mʼchikho cha ukali wa Mulungu. Munthuyo adzazunzidwa ndi moto wamiyala yasulufure pamaso pa angelo oyera ndi pa Mwana Wankhosa. <verse number="11" style="v"/>Ndipo utsi wa moto wowazunzawo udzakwera kumwamba mpaka muyaya. Sikudzakhala kupumula usana ndi usiku kwa amene anapembedza chirombo chija ndi fano lake kapena kwa aliyense amene analembedwa chizindikiro cha dzina lake lija.” <verse number="12" style="v"/>Pamenepa ndi pofunika kupirira kwa anthu oyera mtima amene amasunga malamulo a Mulungu ndi kukhalabe okhulupirika kwa Yesu.</para>
  <para style="p">
    <verse number="13" style="v"/>Kenaka ndinamva mawu kuchokera kumwamba akuti, “Lemba kuti, Odala anthu amene akufa ali mwa Ambuye kuyambira tsopano mpaka mʼtsogolo.”</para>
  <para style="p">“Inde,” akutero Mzimu, “akapumule ntchito zawo zotopetsa pakuti ntchito zawo zidzawatsata.”</para>
  <para style="s1">Zokolola za Dziko la Pansi</para>
  <para style="p">
    <verse number="14" style="v"/>Ndinayangʼana patsogolo panga ndinaona mtambo woyera patakhalapo wina ngati Mwana wa Munthu, kumutu atavala chipewa chaufumu chagolide ndipo mʼdzanja mwake munali chikwakwa chakunthwa. <verse number="15" style="v"/>Tsono mngelo wina anatuluka mʼNyumba ya Mulungu nafuwula mwamphamvu kwa uja wokhala pa mtamboyu. Mngeloyo anati, “Tenga chikwakwa chako ndipo kolola, pakuti nthawi yokolola ya dziko la pansi yakwana” <verse number="16" style="v"/>Choncho wokhala pa mtambo uja anayamba kukolola dzinthu pa dziko lapansi ndi chikwakwa chakecho.</para>
  <para style="p">
    <verse number="17" style="v"/>Mngelo wina anatuluka mʼNyumba ya Mulungu kumwamba ndipo nayenso anali ndi chikwakwa chakunthwa. <verse number="18" style="v"/>Kenaka mngelo winanso amene amalamulira moto, anatuluka kuchokera ku guwa lansembe nayitana mwamphamvu mngelo uja amene anali ndi chikwakwa chakunthwa chija, nati, “Tenga chikwakwa chako chakunthwacho yamba kudula mphesa za mʼmunda wamphesa wa pa dziko lapansi, pakuti mphesa zapsa kale.” <verse number="19" style="v"/>Pamenepo mngeloyo anayambadi kugwiritsa ntchito chikwakwa chake nadula mphesa za dziko lapansi, naziponya mʼchopondera mphesa chachikulu cha ukali woopsa wa Mulungu. <verse number="20" style="v"/>Mphesazo zinapondedwa mʼchopondera mphesa kunja kwa mzinda. Mʼchopondera mphesamo munatuluka magazi amene anayenderera ngati mtsinje, kuzama kwake mita ndi theka ndipo kutalika kwake makilomita 300.</para>
  <chapter number="15" style="c"/>
  <para style="s1">Angelo Asanu ndi Awiri Okhala ndi Miliri Isanu ndi Iwiri</para>
  <para style="p">
    <verse number="1" style="v"/>Kumwamba ndinaona chizindikiro china chachikulu ndi chodabwitsa: angelo asanu ndi awiri ali ndi miliri isanu ndi iwiri yomaliza chifukwa Mulungu anakwiya kotheratu. <verse number="2" style="v"/>Ndipo ndinaona chimene chinaoneka ngati nyanja yonyezimira yosakaniza ndi moto, ndipo pambali pa nyanjayo panayima amene anagonjetsa chirombo chija ndi fano lake, ndi nambala yotanthauza dzina lake. Anthuwo ananyamula azeze amene Mulungu anawapatsa. <verse number="3" style="v"/>Iwo ankayimba nyimbo ya Mose, mtumiki wa Mulungu, ndi nyimbo ya Mwana Wankhosa. Nyimbo yake inkati,</para>
  <para style="q1">“Zochita zanu ndi zazikulu ndi zodabwitsa,</para>
  <para style="q2">Ambuye Mulungu Wamphamvuzonse</para>
  <para style="q1">Njira zanu ndi zachilungamo ndi zoona,</para>
  <para style="q2">Mfumu ya mitundu yonse.</para>
  <para style="q1">
    <verse number="4" style="v"/>Inu Ambuye, ndani angapande kukuopani,</para>
  <para style="q2">ndi kulemekeza dzina lanu?</para>
  <para style="q1">Pakuti Inu nokha ndiye woyera.</para>
  <para style="q1">Anthu a mitundu yonse adzabwera</para>
  <para style="q2">kudzapembedza pamaso panu,</para>
  <para style="q1">pakuti ntchito zanu zolungama zaonekera poyera.”</para>
  <para style="p">
    <verse number="5" style="v"/>Zitatha izi, ndinaona kumwamba Nyumba ya Mulungu imene ndi Tenti ya Umboni, atatsekula. <verse number="6" style="v"/>Mʼnyumbamo munatuluka angelo asanu ndi awiri ndi miliri isanu ndi iwiri. Angelowo anavala nsalu zoyera bwino zonyezimira ndi malamba agolide pa zifuwa zawo. <verse number="7" style="v"/>Ndipo kenaka chimodzi cha zamoyo zinayi zija chinapereka kwa angelo asanu ndi awiri mbale zisanu ndi ziwiri zodzaza ndi ukali wa Mulungu amene ali ndi moyo mpaka muyaya. <verse number="8" style="v"/>Ndipo Nyumba ya Mulungu inadzaza ndi utsi wochokera ku ulemerero wa Mulungu ndi ku mphamvu zake, ndipo panalibe yemwe akanalowa mʼNyumbayo mpaka miliri isanu ndi iwiri ya angelo asanu ndi awiri aja itatha.</para>
  <chapter number="16" style="c"/>
  <para style="s1">Mbale Zisanu ndi Ziwiri za Mkwiyo wa Mulungu</para>
  <para style="p">
    <verse number="1" style="v"/>Kenaka ndinamva mawu ofuwula kuchokera ku Nyumba ya Mulungu ija kuwuza angelo asanu ndi awiri kuti, “Pitani, katsanulireni pa dziko lapansi ukali wa Mulungu umene uli mʼmbale zisanu ndi ziwirizi!”</para>
  <para style="p">
    <verse number="2" style="v"/>Mngelo woyamba anapita natsanula mbale yake pa dziko lapansi ndipo zilonda zoyipa ndi zowawa zinabuka pa anthu amene anali ndi chizindikiro cha chirombo chija, napembedza fano lake.</para>
  <para style="p">
    <verse number="3" style="v"/>Mngelo wachiwiri anapita natsanula mbale yake pa nyanja ndipo madzi ake anasanduka magazi, magazi ake ngati a munthu wakufa. Chamoyo chilichonse cha mʼnyanjamo chinafa.</para>
  <para style="p">
    <verse number="4" style="v"/>Mngelo wachitatu anapita natsanula mbale yake pa mitsinje ndi akasupe amadzi ndipo zinasanduka magazi. <verse number="5" style="v"/>Kenaka ndinamva mngelo wolamulira madzi uja akuti,</para>
  <para style="q1">“Inu mwachita chilungamo, Inu Woyerayo,</para>
  <para style="q2">amene mulipo ndipo munalipo;</para>
  <para style="q1">
    <verse number="6" style="v"/>pakuti iwo anakhetsa magazi a oyera anu ndi aneneri anu,</para>
  <para style="q2">nʼchifukwa chake mwawapatsa magazi kuti amwe, zomwe zikuwayenera.”</para>
  <para style="m">
    <verse number="7" style="v"/>Kenaka ndinamva mawu ochokera ku guwa lansembe akuti,</para>
  <para style="q1">“Inde, Ambuye Mulungu Wamphamvuzonse,</para>
  <para style="q2">chiweruzo chanu ndi choona ndi cholungama.”</para>
  <para style="p">
    <verse number="8" style="v"/>Mngelo wachinayi anapita natsanula mbale yake pa dzuwa ndipo dzuwa linapatsidwa mphamvu yopsereza anthu ndi moto. <verse number="9" style="v"/>Anapserera nako kutentha kwakukuluko ndipo anatukwana Mulungu, amene anali ndi ulamuliro pa miliri imeneyi, koma anakana kulapa ndi kumulemekeza.</para>
  <para style="p">
    <verse number="10" style="v"/>Mngelo wachisanu anapita natsanula mbale yake pa mpando waufumu wa chirombo chija ndipo mdima unagwa ponse pamene panali ufumu wake. Anthu analuma malilime awo chifukwa cha ululu. <verse number="11" style="v"/>Ndipo anatukwana Mulungu wakumwamba chifukwa cha maululu awo ndi zilonda zawo koma anakana kulapa pa zimene anachita.</para>
  <para style="p">
    <verse number="12" style="v"/>Mngelo wachisanu ndi chimodzi anapita natsanula mbale yake pa mtsinje waukulu wa Yufurate, ndipo madzi ake anaphwa kuti pakhale njira yodzera mafumu ochokera kummawa. <verse number="13" style="v"/>Kenaka ndinaona mizimu yoyipa itatu imene inkaoneka ngati achule; inatuluka mʼkamwa mwa chinjoka chija, mʼkamwa mwa chirombo chija ndi mʼkamwa mwa mneneri wonyenga uja. <verse number="14" style="v"/>Imeneyi ndiyo mizimu ya ziwanda imene imachita zizindikiro zodabwitsa ndipo imatuluka kupita kwa mafumu a dziko lonse, kukawasonkhanitsa ku nkhondo ya pa tsiku lalikulu la Mulungu Wamphamvuzonse.</para>
  <para style="b"/>
  <para style="mi">
    <verse number="15" style="v"/>
    <char style="wj">“Taonani, ndikubwera ngati mbala! Wodala munthu amene ali maso, nasunga zovala zake, kuti asayende maliseche kuti angaonetse maliseche ake.”</char></para>
  <para style="b"/>
  <para style="m">
    <verse number="16" style="v"/>Kenaka mizimu ija inasonkhanitsa pamodzi mafumu ku malo amene mʼChihebri amatchedwa Armagedo.</para>
  <para style="p">
    <verse number="17" style="v"/>Mngelo wachisanu ndi chiwiri anatsanulira mbale yake mu mlengalenga ndipo ku Nyumba ya Mulungu kunamveka mawu ofuwula kuchokera ku mpando waufumu kuti, “Kwatha!” <verse number="18" style="v"/>Kenaka kunachitika mphenzi, phokoso, mabingu ndi chivomerezi choopsa. Chivomerezi ngati ichi sichinachitikepo chikhalire cha munthu pa dziko lapansi. Chinali chivomerezi choopsa kwambiri. <verse number="19" style="v"/>Mzinda waukuluwo unagawika magawo atatu ndipo mizinda ya mitundu ya anthu inagwa. Mulungu anakumbukira Babuloni Wamkulu namupatsa chikho chake chodzaza ndi vinyo wa ukali wa mkwiyo wake. <verse number="20" style="v"/>Chilumba chilichonse chinathawa ndipo mapiri sanaonekenso. <verse number="21" style="v"/>Matalala akuluakulu olemera pafupifupi makilogalamu makumi asanu anagwa kuchokera kumwamba kugwera pa anthu. Ndipo anthu anatukwana Mulungu chifukwa cha mliri wa matalala popeza unali mliri woopsa kwambiri.</para>
  <chapter number="17" style="c"/>
  <para style="s1">Mkazi Wachiwerewere</para>
  <para style="p">
    <verse number="1" style="v"/>Mmodzi wa angelo asanu ndi awiri aja amene anali ndi mbale zisanu ndi ziwiri anadza nati kwa ine, “Bwera ndikuonetse chilango cha mkazi wadama wotchuka uja amene akukhala pambali pa madzi ambiri. <verse number="2" style="v"/>Mafumu a dziko lapansi amachita naye chigololo ndipo okhala pa dziko lapansi analedzera ndi vinyo wa zigololo zake.”</para>
  <para style="p">
    <verse number="3" style="v"/>Kenaka mngeloyo anandinyamula mwa Mzimu Woyera kupita nane ku chipululu. Kumeneko ndinaona mkazi atakhala pa chirombo chofiira chokutidwa ndi mayina a chipongwe ndipo chinali ndi mitu isanu ndi iwiri ndi nyanga khumi. <verse number="4" style="v"/>Mkaziyo anavala zovala za pepo ndi zofiira nadzikongoletsa ndi golide, miyala yapamwamba ndi ngale. Ananyamula chikho chagolide mʼdzanja lake, chodzaza ndi zinthu zonyansa ndi fungo loyipa la zigololo zake. <verse number="5" style="v"/>Pa mphumi pake panalembedwa dzina lodabwitsa:</para>
  <para style="b"/>
  <para style="pc">BABULONI WAMKULU</para>
  <para style="pc">MAYI WA AKAZI ADAMA</para>
  <para style="pc">NDI WAZOYIPITSA ZA DZIKO LAPANSI.</para>
  <para style="b"/>
  <para style="m">
    <verse number="6" style="v"/>Ndinaona kuti mkaziyo anali ataledzera ndi magazi a oyera mtima, magazi a amene anachitira umboni Yesu.</para>
  <para style="p">Nditamuona mkaziyo ndinadabwa kwambiri. <verse number="7" style="v"/>Kenaka mngelo uja anati kwa ine, “Bwanji ukudabwa? Ndikufotokozera chinsinsi cha mkaziyu ndi chinsinsi cha chirombo chimene wakwerapochi chokhala ndi mitu isanu ndi iwiri ndi nyanga khumi. <verse number="8" style="v"/>Chirombo chimene wachionachi chinalipo kale koma tsopano kulibe ndipo chidzatuluka ku chidzenje chakuya ndi kupita kukawonongedwa. Anthu okhala pa dziko lapansi amene mayina awo sanalembedwe mʼbuku lamoyo kuyambira pa kulengedwa kwa dziko lapansi adzadabwa pamene adzaona chirombocho, chifukwa chinalipo kale, tsopano kulibe, komabe chidzabwera.</para>
  <para style="p">
    <verse number="9" style="v"/>“Zimenezi zikufunika kuganizira mwanzeru. Mitu isanu ndi iwiriyo ndi mapiri asanu ndi awiri pomwe mkazi uja amakhalirapo. Yomweyonso ndi mafumu asanu ndi awiri. <verse number="10" style="v"/>Mafumu asanu anagwa, imodzi ilipo ndipo ina sinabwere; koma pamene idzafika, idzayenera kukhala kwa kanthawi kochepa. <verse number="11" style="v"/>Chirombo chomwe chinalipo kale ndipo tsopano kulibe ndiyo mfumu yachisanu ndi chitatu. Iyo ndi ya mʼgulu la asanu ndi awiriwo ndipo ikupita kukawonongedwa.</para>
  <para style="p">
    <verse number="12" style="v"/>“Nyanga khumi unaziona zija ndi mafumu khumi amene sanapatsidwe ulamuliro, koma adzapatsidwa ulamuliro pamodzi ndi chirombo kwa ora limodzi. <verse number="13" style="v"/>Mafumuwo ali ndi cholinga chimodzi ndipo adzapereka mphamvu ndi ulamuliro wawo kwa chirombocho. <verse number="14" style="v"/>Iwo adzachita nkhondo ndi Mwana Wankhosa, koma Mwana Wankhosayo adzawagonjetsa chifukwa Iye ndi Mbuye wa ambuye ndi Mfumu ya mafumu, ndipo amene adzakhala ndi Iye ndi oyitanidwa ake, osankhidwa ndi otsatira ake okhulupirika.”</para>
  <para style="p">
    <verse number="15" style="v"/>Kenaka mngeloyo anati kwa ine, “Madzi amene unawaona pamene mkazi wadamayo anakhalapo ndiwo anthu ochuluka, mitundu ndi ziyankhulo. <verse number="16" style="v"/>Nyanga khumi ndi chirombo unazionazo zidzadya mkazi wadamayo. Zidzamufwifwitsa ndi kumusiya wamaliseche; zidzadya nyama yake ndi kumutentha ndi moto. <verse number="17" style="v"/>Pakuti Mulungu wayika ichi mʼmitima mwawo kuti akwaniritse cholinga chake povomerezana kupereka mphamvu zawo zolamulira kwa chirombo, kufikira Mawu a Mulungu atakwaniritsidwa. <verse number="18" style="v"/>Mkazi unamuonayo ndi mzinda waukulu umene ulamulira mafumu a dziko lapansi.”</para>
  <chapter number="18" style="c"/>
  <para style="s1">Kugwa kwa Babuloni</para>
  <para style="p">
    <verse number="1" style="v"/>Zitatha izi ndinaona mngelo wina akutsika kuchokera kumwamba. Iye anali ndi ulamuliro waukulu, ndipo dziko lapansi linawala ndi ulemerero. <verse number="2" style="v"/>Mngeloyo anafuwula ndi mawu amphamvu kuti:</para>
  <para style="q1">“ ‘Wagwa! Wagwa Babuloni Wamkulu!’</para>
  <para style="q2">Wasandulika mokhalamo ziwanda</para>
  <para style="q1">ndi kofikako mizimu yonse yoyipa</para>
  <para style="q2">ndi mbalame zonse zonyansa</para>
  <para style="q2">ndi zodetsedwa.</para>
  <para style="q1">
    <verse number="3" style="v"/>Pakuti mayiko onse amwa</para>
  <para style="q2">vinyo ozunguza mutu wazigololo zake.</para>
  <para style="q1">Mafumu a dziko lapansi achita naye chigololo,</para>
  <para style="q2">ndipo amalonda a dziko lapansi analemera kuchokera pa zolakalaka zake zosefukira.”</para>
  <para style="s1">Awachenjeza kuti Athawe Chiweruzo cha Babuloni</para>
  <para style="p">
    <verse number="4" style="v"/>Ndiponso ndinamva mawu ena kuchokera kumwamba akuti:</para>
  <para style="q1">“ ‘Anthu anga tulukani, mwa iye,’</para>
  <para style="q2">mungachimwe naye</para>
  <para style="q2">kuti musadzalandire nawo gawo lililonse la miliri yake;</para>
  <para style="q1">
    <verse number="5" style="v"/>pakuti machimo ake awunjikana mpaka kumwamba,</para>
  <para style="q2">ndipo Mulungu wakumbukira milandu yake.</para>
  <para style="q1">
    <verse number="6" style="v"/>Bwezerani Iye monga momwe iye anakuchitirani.</para>
  <para style="q2">Mubwezereni mowirikiza pa zimene anachita.</para>
  <para style="q2">Mumusakanizire magawo awiri kuchokera mʼchikho chake.</para>
  <para style="q1">
    <verse number="7" style="v"/>Mumuzunze, kumumvetsa chisoni kwambiri</para>
  <para style="q2">monga mwaulemerero ndi zolakalaka</para>
  <para style="q1">zimene anadzaza mu mtima mwake. Iye anadzikuza nʼkumati,</para>
  <para style="q2">‘Ndinakhala monga mfumu yayikazi,</para>
  <para style="q1">ine sindine wamasiye</para>
  <para style="q2">ndipo sindidzalira maliro.’</para>
  <para style="q1">
    <verse number="8" style="v"/>Chifukwa chake miliri yake idzamugonjetsa tsiku limodzi;</para>
  <para style="q2">imfa, kulira maliro ndi njala.</para>
  <para style="q1">Iye adzanyeka ndi moto</para>
  <para style="q2">pakuti wamphamvu ndi Mulungu Ambuye amene wamuweruza.</para>
  <para style="s1">Tsoka la Babuloni</para>
  <para style="p">
    <verse number="9" style="v"/>“Mafumu a dziko lapansi, amene anachita naye chigololo nachita naye pamodzi zosangalatsa moyo uno, akadzaona utsi wa kunyeka kwake, adzalira nakhuza maliro ake. <verse number="10" style="v"/>Iwo adzayima kutali nalira chifukwa choopsedwa ndi mazunzo ake.</para>
  <para style="q1">“ ‘Tsoka! Tsoka mzinda waukulu</para>
  <para style="q2">iwe, Babuloni mzinda wamphamvu!</para>
  <para style="q1">Mu ora limodzi chiwonongeko chako chafika!’</para>
  <para style="p">
    <verse number="11" style="v"/>“Amalonda a dziko lapansi adzalira nakhuza maliro ake chifukwa palibenso amene akugula katundu wawo, <verse number="12" style="v"/>katundu wagolide, siliva, miyala yamtengo wapamwamba ndi ngale; nsalu zoyera kwambiri zapamwamba ndi zofiira; nsalu zasilika ndi zapepo; mitengo iliyonse yonunkhira ndi zinthu zilizonse zopangidwa ndi mnyanga, kapena matabwa ogulidwa ndi ndalama zambiri kapena mkuwa kapena chitsulo ndi mwala wonyezimira; <verse number="13" style="v"/>zokometsera zakudya, mure, lubani ndi zofukiza zina, vinyo ndi mafuta a olivi, ufa wosalala ndi tirigu; ngʼombe ndi nkhosa; akavalo ndi ngolo; ndi anthu adzagulitsidwa ukapolo.</para>
  <para style="p">
    <verse number="14" style="v"/>“Iwo adzanena kuti, ‘Chipatso chimene unachilakalaka chakuchokera. Chuma chako chonse ndi ulemerero zatha, sizidzapezekanso.’ <verse number="15" style="v"/>Amalonda amene anagulitsa zinthu izi napeza chuma kuchokera kwa iye adzayima patali potero ataopsedwa ndi mazunzo ake. Adzalira ndi kukhuza maliro <verse number="16" style="v"/>ndipo adzalira mokuwa kuti,</para>
  <para style="q1">“ ‘Tsoka! Tsoka! Mzinda waukulu,</para>
  <para style="q2">iwe wovala nsalu zoyera kwambiri, zapepo ndi zofiira,</para>
  <para style="q2">ndi wonyezimira ndi golide, miyala yamtengo wapamwamba ndi ngale!</para>
  <para style="q1">
    <verse number="17" style="v"/>Chuma chambiri choterechi chafika powonongeka mu ora limodzi!’</para>
  <para style="p">“Oyendetsa sitima ndi onse oyenda pa sitima ya pamadzi, ogwira ntchito mʼsitima ndi onse amene amadalira nyanja pamoyo wa tsiku ndi tsiku adzayima patali potero. <verse number="18" style="v"/>Akadzaona utsi wa kunyeka kwake, adzakuwa kuti, ‘Kodi panalinso mzinda wina ngati mzinda waukuluwu?’ <verse number="19" style="v"/>Adzathira fumbi pamitu pawo ndipo adzalira nakhuza maliro kuti,</para>
  <para style="q1">“Tsoka! Tsoka mzinda waukulu iwe,</para>
  <para style="q2">kumene onse anali ndi sitima pa nyanja</para>
  <para style="q2">analemera kudzera mʼchuma chake!</para>
  <para style="q1">Mu ora limodzi wawonongedwa.</para>
  <para style="b"/>
  <para style="q1">
    <verse number="20" style="v"/>“Kondwerani chifukwa cha iye inu kumwamba!</para>
  <para style="q2">Kondwerani oyera mtima</para>
  <para style="q2">ndi atumwi ndi aneneri!</para>
  <para style="q1">Mulungu wamuweruza iye</para>
  <para style="q2">monga momwe anakuchitirani inu.”</para>
  <para style="s1">Chiwonongeko Chotsiriza cha Babuloni</para>
  <para style="p">
    <verse number="21" style="v"/>Kenaka mngelo wamphamvu ananyamula mwala waukulu ngati mphero yayikulu nawuponya mʼnyanja nanena kuti,</para>
  <para style="q1">“Mwa mphamvu chonchi</para>
  <para style="q2">mzinda waukulu wa Babuloni udzaponyedwa pansi,</para>
  <para style="q2">sudzapezekanso.</para>
  <para style="q1">
    <verse number="22" style="v"/>Mwa iwe simudzamvekanso liwu la woyimba zeze, ndi akatswiri a zoyimbayimba,</para>
  <para style="q2">oyimba zitoliro, ndi lipenga.</para>
  <para style="q1">Mwa iwe simudzapezekanso</para>
  <para style="q2">mʼmisiri wina aliyense.</para>
  <para style="q1">Mwa iwe simudzapezekanso</para>
  <para style="q2">phokoso la mphero.</para>
  <para style="q1">
    <verse number="23" style="v"/>Kuwala kwa nyale</para>
  <para style="q2">sikudzawunikanso mwa inu.</para>
  <para style="q1">Mawu a mkwati ndi mkwatibwi</para>
  <para style="q2">sadzamvekanso mwa iwe.</para>
  <para style="q1">Amalonda anu anali akuluakulu a dziko lapansi.</para>
  <para style="q2">Mitundu yonse inasokonezedwa ndi zamatsenga zako.</para>
  <para style="q1">
    <verse number="24" style="v"/>Mwa iye munapezeka magazi a aneneri ndi a oyera mtima,</para>
  <para style="q2">ndi onse amene anaphedwa pa dziko lapansi.”</para>
  <chapter number="19" style="c"/>
  <para style="s1">Babuloni Wagwa, Haleluya!</para>
  <para style="p">
    <verse number="1" style="v"/>Zitatha izi, ndinamva chimene chinamveka ngati phokoso la gulu lalikulu mmwamba likufuwula kuti,</para>
  <para style="q1">“Haleluya!</para>
  <para style="q1">Chipulumutso ndi ulemerero ndi mphamvu ndi za Mulungu wathu,</para>
  <para style="q2">
    <verse number="2" style="v"/>pakuti chiweruzo chake ndi choona ndi cha chilungamo.</para>
  <para style="q1">Iye waweruza mkazi wadama wotchuka uja</para>
  <para style="q2">amene anayipitsa dziko lonse lapansi ndi zigololo zake.</para>
  <para style="q1">Iye wabwezera pa mkaziyo magazi a atumiki ake.”</para>
  <para style="p">
    <verse number="3" style="v"/>Ndipo anafuwulanso kuti,</para>
  <para style="q1">“Haleluya!</para>
  <para style="q1">Utsi wochokera kwa mkazi wadamayo udzakwera kumwamba mpaka muyaya.”</para>
  <para style="p">
    <verse number="4" style="v"/>Akuluakulu 24 aja ndi zamoyo zinayi zija anadzigwetsa pansi kupembedza Mulungu amene anakhala pa mpando waufumu. Ndipo anafuwula kuti,</para>
  <para style="q1">“Ameni, Haleluya!”</para>
  <para style="p">
    <verse number="5" style="v"/>Kenaka mawu anachoka ku mpando waufumu kuti,</para>
  <para style="q1">“Lemekezani Mulungu wathu</para>
  <para style="q2">inu nonse atumiki ake,</para>
  <para style="q1">inu amene mumamuopa,</para>
  <para style="q2">nonse angʼono ndi akulu!”</para>
  <para style="p">
    <verse number="6" style="v"/>Kenaka ndinamva chimene chinamveka ngati gulu lalikulu, ngati mkokomo wamadzi othamanga ndipo ngati kugunda kwakukulu kwa bingu, ndipo anati,</para>
  <para style="q1">“Haleluya!</para>
  <para style="q2">Pakuti Ambuye Mulungu wathu Wamphamvuzonse akulamulira.</para>
  <para style="q1">
    <verse number="7" style="v"/>Tiyeni tisangalale ndi kukondwera</para>
  <para style="q2">ndi kumutamanda!</para>
  <para style="q1">Pakuti nthawi ya ukwati wa Mwana Wankhosa yafika,</para>
  <para style="q2">ndipo Mkwatibwi wakonzekeratu.</para>
  <para style="q1">
    <verse number="8" style="v"/>Wapatsidwa nsalu yoyera kwambiri, yowala ndi yosada</para>
  <para style="q2">kuti avale.”</para>
  <para style="m">(Nsalu yoyera kwambiri ikuyimira ntchito zolungama za oyera mtima).</para>
  <para style="p">
    <verse number="9" style="v"/>Kenaka mngelo anandiwuza kuti, “Lemba kuti, Odala amene ayitanidwa ku phwando la ukwati wa Mwana Wankhosa.” Ndipo anatinso, “Awa ndiwo mawu woona a Mulungu.”</para>
  <para style="p">
    <verse number="10" style="v"/>Pamenepo ndinadzigwetsa pa mapazi ake kumupembedza. Koma anandiwuza kuti, “Usatero ayi, ine ndine mtumiki mnzako ngati iwe yemwe, ndiponso ngati abale ako amene asunga umboni wa Yesu. Pembedza Mulungu. Pakuti umboni wa Yesu ndiye mzimu wa uneneri.”</para>
  <para style="s1">Wokwera pa Kavalo Woyera</para>
  <para style="p">
    <verse number="11" style="v"/>Ndinaona kumwamba kutatsekuka ndipo patsogolo panga panali kavalo woyera, amene anakwerapo dzina lake linali Wokhulupirika ndiponso Woona. Poweruza ndi kuchita nkhondo, amachita molungama. <verse number="12" style="v"/>Maso ake anali ngati malawi amoto, ndipo pamutu pake panali zipewa zaufumu zambiri. Anali ndi dzina lolembedwa, lodziwika ndi Iye yekha, osati wina aliyense. <verse number="13" style="v"/>Iye anavala mkanjo woviyika mʼmagazi, ndipo dzina lake ndi Mawu a Mulungu. <verse number="14" style="v"/>Magulu ankhondo akumwamba ankamutsatira atakwera pa akavalo oyera, ndipo iwowo atavala nsalu zoyera kwambiri ndi zosada. <verse number="15" style="v"/>Mʼkamwa mwake munatuluka lupanga lakuthwa limene anati akaphe nalo mitundu ya anthu. Iye adzalamulira ndi ndodo yachitsulo. Iye anaponda choponderamo mphesa cha ukali wa Mulungu Wamphamvuzonse. <verse number="16" style="v"/>Pa chovala ndi pa ntchafu pake panalembedwa dzina ili:</para>
  <para style="pc">MFUMU YA MAFUMU NDI MBUYE WA AMBUYE.</para>
  <para style="p">
    <verse number="17" style="v"/>Ndipo ndinaona mngelo atayimirira pa dzuwa amene anafuwula ndi mawu okweza kwa mbalame zonse zowuluka mlengalenga kuti, “Bwerani, sonkhanani pamodzi ku phwando lalikulu la Mulungu. <verse number="18" style="v"/>Kuti mudye mnofu wa mafumu, wa akulu a ankhondo, ndi wa anthu amphamvu, wa akavalo ndi okwerapo awo, ndi wa anthu onse, mfulu ndi akapolo, angʼono ndi aakulu.”</para>
  <para style="p">
    <verse number="19" style="v"/>Kenaka ndinaona chirombo chija ndi mafumu a dziko lapansi ndi magulu ankhondo atasonkhana pamodzi kuti achite nkhondo ndi wokwera pa kavalo ndi ankhondo ake. <verse number="20" style="v"/>Koma chirombocho chinagwidwa pamodzi ndi mneneri wonyenga uja amene anachita zizindikiro zodabwitsa pamaso pake. Ndi zizindikirozi anasocheretsa amene analembedwa chizindikiro cha chirombocho napembedza fano lake. Onse awiri anaponyedwa amoyo mʼnyanja yamoto yasulufule wotentha. <verse number="21" style="v"/>Ena onse anaphedwa ndi lupanga lija linatuluka mʼkamwa mwa wokwera pa kavalo uja, ndipo mbalame zonse zinadya mokwanira mnofu wa anthu akufawo.</para>
  <chapter number="20" style="c"/>
  <para style="s1">Zaka 1,000</para>
  <para style="p">
    <verse number="1" style="v"/>Ndipo ndinaona mngelo akutsika kuchokera kumwamba ali ndi kiyi ya ku chidzenje chakuya chija atanyamula mʼdzanja lake unyolo waukulu. <verse number="2" style="v"/>Iye anachigwira chinjokacho, chinjoka chakalekale chija, amene ndi Mdierekezi kapena kuti Satana, ndipo anamumanga zaka 1,000. <verse number="3" style="v"/>Anamuponya ku chidzenje chakuya chija namutsekera ndi kiyi ndi kumatirira pa khomopo kuti asatulukenso kukanyenga mitundu ya anthu mpaka patapita zaka 1,000. Zikadzatha zakazo, adzamumasula kwa kanthawi pangʼono chabe.</para>
  <para style="p">
    <verse number="4" style="v"/>Ndinaona mipando yaufumu pamene anakhalapo anthu amene anapatsidwa mphamvu zoweruza. Ndipo ndinaona mizimu ya amene anadulidwa makosi chifukwa cha umboni wa Yesu ndi chifukwa cha Mawu a Mulungu. Iwo sanapembedze nawo chirombo kapena fano lake ndipo sanalembedwe chizindikiro chake pa mphumi zawo kapena pa manja awo. Iwo anakhalanso ndi moyo nalamulira pamodzi ndi Khristu zaka 1,000. <verse number="5" style="v"/>(Akufa ena onse sanaukenso mpaka zitatha zaka 1,000). Uku ndiko kuuka kwa akufa koyamba. <verse number="6" style="v"/>Odala ndi oyera mtima amene adzaukitsidwa nawo pa kuukitsidwa koyamba. Imfa yachiwiri ilibe mphamvu pa iwo koma adzakhala ansembe a Mulungu ndi a Khristu ndipo adzalamulira naye pamodzi zaka 1,000.</para>
  <para style="s1">Kugonjetsedwa kwa Satana</para>
  <para style="p">
    <verse number="7" style="v"/>Zaka 1,000 zikadzatha, Satana adzamasulidwa ku ndende yake <verse number="8" style="v"/>ndipo adzapita kukanyenga mitundu ya anthu kumbali zonse zinayi za dziko lapansi, Gogi ndi Magogi, kuwasonkhanitsa kuti akachite nkhondo. Kuchuluka kwawo kudzakhala ngati mchenga wa mʼmbali mwa nyanja. <verse number="9" style="v"/>Iwo anayenda ponseponse pa dziko lapansi nazinga msasa wa anthu a Mulungu, mzinda umene Iye amawukonda. Koma moto unatsika kuchokera kumwamba ndi kuwanyeketsa. <verse number="10" style="v"/>Ndipo Mdierekezi amene anawanyenga, anaponyedwa mʼnyanja ya sulufule wotentha, kumene kunaponyedwa chirombo chija ndi mneneri wonama uja. Iwo adzazunzika usiku ndi usana kwamuyaya.</para>
  <para style="s1">Chiweruzo Chotsiriza</para>
  <para style="p">
    <verse number="11" style="v"/>Kenaka ndinaona Mpando Waufumu waukulu woyera ndi Iye amene anakhalapo. Dziko lapansi ndi kumwamba zinathawa pamaso pake ndipo panalibenso malo awo. <verse number="12" style="v"/>Ndipo ndinaona akufa, aakulu ndi aangʼono omwe atayimirira patsogolo pa Mpando Waufumu ndipo mabuku anatsekulidwa. Buku lina linatsekulidwa limene linali Buku Lamoyo. Akufa anaweruzidwa monga mwa zimene anachita monga mmene zinalembedwera mʼmabuku. <verse number="13" style="v"/>Nyanja inapereka amene anaferamo ndipo imfa ndi Hade zinapereka akufa ake ndipo munthu aliyense anaweruzidwa monga mwa ntchito zake. <verse number="14" style="v"/>Kenaka imfa ndi Hade zinaponyedwa mʼnyanja ya moto. Nyanja yamoto ndiyo imfa yachiwiri. <verse number="15" style="v"/>Ngati dzina la wina aliyense silinapezeke mʼBuku Lamoyo, anaponyedwa mʼnyanja yamoto.</para>
  <chapter number="21" style="c"/>
  <para style="s1">Kumwamba ndi Dziko Lapansi Zatsopano</para>
  <para style="p">
    <verse number="1" style="v"/>Kenaka ndinaona kumwamba kwatsopano ndi dziko lapansi latsopano pakuti kumwamba koyamba ndi dziko lapansi loyamba zinapita ndipo kunalibenso nyanja ina iliyonse. <verse number="2" style="v"/>Ndinaona mzinda wopatulika, Yerusalemu watsopano, ukutsika kuchokera kumwamba kwa Mulungu, utakonzedwa ngati mkwatibwi wovala zokongola kukonzekera mwamuna wake. <verse number="3" style="v"/>Ndipo ndinamva mawu ofuwula kuchokera ku Mpando Waufumu kuti, “Taonani! Malo wokhalapo Mulungu ali pakati pa anthu, ndipo Iye adzakhala ndi anthuwo. Iwo adzakhala anthu ake ndipo Mulungu mwini adzakhala nawo nakhala Mulungu wawo. <verse number="4" style="v"/>‘Mulungu adzapukuta misozi yonse mʼmaso mwawo. Sikudzakhalanso imfa kapena kukhuza maliro kapena kulira kapena ululu popeza zakale zapita.’ ”</para>
  <para style="p">
    <verse number="5" style="v"/>Amene anakhala pa mpando waufumuyo anati, “Ndikulenga zinthu zonse zikhale zatsopano!” Ndipo anati, “Lemba izi, pakuti mawu awa ndi okhulupirika ndi woona.”</para>
  <para style="p">
    <verse number="6" style="v"/>Iye anandiwuza kuti, “Kwatha. Ine ndine Alefa ndi Omega, Woyamba ndi Wotsiriza. Kwa onse akumva ludzu, ndidzawapatsa zakumwa zaulere zochokera ku kasupe wamadzi amoyo. <verse number="7" style="v"/>Iye amene adzapambane adzalandira zonsezi, ndipo ndidzakhala Mulungu wake ndi Iye adzakhala mwana wanga. <verse number="8" style="v"/>Koma amantha, osakhulupirira, okonda zonyansa, opha anthu, achiwerewere, amatsenga, opembedza mafano ndi abodza, malo awo adzakhala nyanja yamoto ya sulufule wotentha. Iyi ndi imfa yachiwiri.”</para>
  <para style="s1">Mzinda wa Yerusalemu Watsopano</para>
  <para style="p">
    <verse number="9" style="v"/>Mmodzi wa angelo asanu ndi awiri aja, anali ndi mbale zisanu ndi ziwiri zodzaza ndi miliri yotsiriza isanu ndi iwiri anandiwuza kuti, “Bwera, ine ndidzakuonetsa mkwatibwi wa Mwana Wankhosa.” <verse number="10" style="v"/>Ndipo anandinyamula mwa Mzimu Woyera kupita nane ku phiri lalikulu ndi lalitali nandionetsa mzinda wopatulika, Yerusalemu ukutsika kuchokera kumwamba kwa Mulungu. <verse number="11" style="v"/>Unawala ndi ulemerero wa Mulungu, ndipo kuthwanima kwake kunali ngati mwala wamtengowapatali, ngati jasipa; woyera ngati krustalo. <verse number="12" style="v"/>Mzindawo unali ndi mpanda waukulu ndi wautali, unali ndi zipata khumi ndi ziwiri, ndipo panali angelo khumi ndi awiri. Pa chipata chilichonse panayima mngelo. Pa chipata chilichonse panalembedwa dzina la fuko la Israeli. <verse number="13" style="v"/>Kummawa kunali zipata zitatu, kumpoto zitatu, kummwera zitatu ndi kumadzulo zitatu. <verse number="14" style="v"/>Mpanda wa mzindawu unali ndi maziko khumi ndi awiri ndipo pa mazikopo panali mayina khumi ndi awiri a atumwi a Mwana Wankhosa.</para>
  <para style="p">
    <verse number="15" style="v"/>Mngelo amene ankayankhula nane uja anali ndi ndodo yagolide yoyezera mzindawo, zipata zake ndi mpanda wake. <verse number="16" style="v"/>Mzindawo unamangidwa mofanana kutalika kwake, mulitali ndi mulifupi munali mofanana. Anayeza mzindawo ndi ndodo ija ndipo anapeza kuti mulitali, mulifupi ndi msinkhu wake kutalika kwake kunali makilomita 2,200. <verse number="17" style="v"/>Anayesa mpanda uja ndipo kuchindikala kwake kunali kopitirirapo mamita 65 monga mwa muyeso wa anthu umene mngelo anagwiritsa ntchito. <verse number="18" style="v"/>Mpandawo unapangidwa ndi yasipa, ndipo mzindawo unali wagolide oyengeka owala ngati galasi. <verse number="19" style="v"/>Maziko a mpanda wa mzindawo anali okongoletsedwa ndi miyala yamtengowapatali ya mtundu uliwonse. Maziko oyamba anali yasipa, achiwiri anali safiro, achitatu ndi kalikedo, achinayi ndi simaragido, <verse number="20" style="v"/>achisanu ndi sardiyo, achisanu ndi chiwiri ndi krusolito, achisanu ndi chitatu ndi berulo, achisanu ndi chinayi ndi topaziyo, a khumi ndi krusoprazo, a khumi ndi chimodzi ndi huakito, a khumi ndi chiwiri ndi emetusto. <verse number="21" style="v"/>Zipata khumi ndi ziwiri zija zinapangidwa ndi ngale, chipata chilichonse chinapangidwa ndi ngale imodzi. Misewu ya mzindawo inali yopangidwa ndi golide oyengeka, owala ngati galasi.</para>
  <para style="p">
    <verse number="22" style="v"/>Ine sindinaone Nyumba ya Mulungu iliyonse mu mzindawo chifukwa Ambuye Mulungu Wamphamvuzonse ndi Mwana Wankhosa ndiwo Nyumba yake. <verse number="23" style="v"/>Palibe chifukwa choti dzuwa kapena mwezi ziwale popeza mu mzindawo ulemerero wa Mulungu ndiwo umawalamo ndipo nyale yake ndi Mwana Wankhosa uja. <verse number="24" style="v"/>Mitundu ya anthu idzayenda mʼkuwala kwake ndipo mafumu a dziko lapansi adzabweretsa ulemerero wawo mu mzindamo. <verse number="25" style="v"/>Zipata zake sizidzatsekedwa ngakhale tsiku limodzi lomwe pakuti sikudzakhala usiku kumeneko. <verse number="26" style="v"/>Ulemerero ndi ulemu wa mitundu ya anthu adzapita nazo kumeneko. <verse number="27" style="v"/>Kanthu kosayeretsedwa sikadzalowamo, kuphatikizanso aliyense wochita zinthu zochititsa manyazi ndi zachinyengo, koma okhawo amene mayina awo alembedwa mʼbuku lamoyo la Mwana Wankhosa.</para>
  <chapter number="22" style="c"/>
  <para style="s1">Mtsinje Wamoyo</para>
  <para style="p">
    <verse number="1" style="v"/>Ndipo mngeloyo anandionetsa mtsinje wamadzi amoyo, oyera ngati mwala wa krustalo ukutuluka ku mpando waufumu wa Mulungu ndi wa Mwana Wankhosa, <verse number="2" style="v"/>Ukuyenda pakati pa msewu waukulu wa mu mzindawo. Mbali iliyonse ya mtsinjewo kunali mtengo wamoyo, utabala zipatso khumi ndi ziwiri. Kubereka zipatso mwezi uliwonse. Ndipo masamba a mtengowo ndi mankhwala wochiritsa anthu a mitundu ina. <verse number="3" style="v"/>Sipadzakhalanso temberero lililonse. Mpando waufumu wa Mulungu ndi wa Mwana Wankhosa udzakhala mu mzindawo, ndipo atumiki ake adzamutumikira. <verse number="4" style="v"/>Iwo adzaona nkhope yake ndipo dzina lake lidzalembedwa pa mphumi zawo. <verse number="5" style="v"/>Sipadzakhalanso usiku. Sadzafuna kuwala kwa nyale kapena kwa dzuwa pakuti Ambuye Mulungu adzakhala kuwala kwawo. Ndipo adzalamulira kwamuyaya.</para>
  <para style="p">
    <verse number="6" style="v"/>Mngeloyo anandiwuza kuti, “Mawu awa ndi okhulupirika ndi owona. Ambuye Mulungu wa mizimu ya aneneri anatumiza mngelo wake kudzaonetsa atumiki ake zinthu zimene ziyenera kuchitika posachedwapa.”</para>
  <para style="s1">Yesu Akubweranso</para>
  <para style="p">
    <verse number="7" style="v"/>
    <char style="wj">“Taonani, ndikubwera posachedwa! Wodala ndi amene asunga mawu oneneratu za kutsogolo a mʼbuku ili.”</char></para>
  <para style="p">
    <verse number="8" style="v"/>Ine Yohane, ndine amene ndinamva ndi kuona zinthu izi. Ndipo pamene ndinamva ndi kuona izi ndinagwa pansi kuti ndipembedze mngelo amene amandionetsa zimenezi. <verse number="9" style="v"/>Koma mngeloyo anandiwuza kuti, “Usatero ayi! Ine ndine wotumikira monga iwe pamodzi ndi abale ako aneneri ndi onse amene amasunga mawu a mʼbuku pembedzani Mulungu.”</para>
  <para style="p">
    <verse number="10" style="v"/>Kenaka anandiwuza kuti, “Usabise mawu onena zamʼtsogolo a mʼbuku ili chifukwa nthawi yayandikira. <verse number="11" style="v"/>Wochita zoyipa apitirire kuchita zoyipazo; wochita zonyansa apitirire kuchita zonyansazo; wochita zabwino apitirire kuchita zabwinozo; ndipo woyera mtima apitirire kukhala woyera mtima.”</para>
  <para style="s1">Mawu Otsiriza: Kuyitanidwa ndi Chenjezo</para>
  <para style="p">
    <verse number="12" style="v"/>
    <char style="wj">“Taonani, ndikubwera posachedwa! Ndikubwera ndi mphotho zanga kuti ndidzapereke kwa aliyense malinga ndi zimene anachita.</char> <verse number="13" style="v"/><char style="wj">Ine ndine Alefa ndi Omega, Woyamba ndi Wotsiriza, Chiyambi ndi Chimaliziro ndine.</char></para>
  <para style="p">
    <verse number="14" style="v"/>
    <char style="wj">“Odala amene achapa mikanjo yawo, kuti akhale ndi ufulu wopita ku mtengo wamoyo ndi kuti akalowe mʼzipata za mu mzindawo.</char> <verse number="15" style="v"/><char style="wj">Kunja kuli agalu, amatsenga, achiwerewere, akupha anthu, opembedza mafano ndi aliyense amene amakonda bodza ndi kulichita.</char></para>
  <para style="p">
    <verse number="16" style="v"/>
    <char style="wj">“Ine Yesu, ndatuma mngelo wanga kuti achitire umboni uwu ku mipingo. Ine ndine Muzu ndi Chipatso cha Davide ndipo ndine Nthanda Yonyezimira.”</char></para>
  <para style="p">
    <verse number="17" style="v"/>Mzimu Woyera ndi mkwatibwi akuti, “Bwerani!” Ndipo amene akumva anena kuti Bwerani! Iye amene ali ndi ludzu abwere, ndipo aliyense amene afuna alandire mphatso yaulere ya madzi amoyo.</para>
  <para style="p">
    <verse number="18" style="v"/>Ndikuchenjeza aliyense amene akumva mawu onena zamʼtsogolo a mʼbukuli kuti, “Ngati wina awonjezerapo kalikonse, Mulungu adzamuwonjezera miliri imene yalembedwa mʼbuku ili. <verse number="19" style="v"/>Ndipo wina akachotsapo mawu onena zamʼtsogolo a mʼbuku ili, Mulungu adzachotsa gawo lake pa mtengo wamoyo ndi la mu mzinda woyera zimene zanenedwa mʼbuku ili.”</para>
  <para style="p">
    <verse number="20" style="v"/>Iye amene akuchitira umboni pa zinthu izi akuti, <char style="wj">“Inde, Ine ndikubwera posachedwa.”</char></para>
  <para style="p">Ameni. Bwerani Ambuye Yesu.</para>
  <para style="p">
    <verse number="21" style="v"/>Chisomo cha Ambuye Yesu chikhale ndi anthu onse. Ameni.</para>
</usx>
