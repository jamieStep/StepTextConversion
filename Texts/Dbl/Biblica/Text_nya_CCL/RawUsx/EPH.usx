<?xml version="1.0" encoding="UTF-8"?>
<usx version="2.6">
  <book code="EPH" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">AEFESO</para>
  <para style="toc1">Kalata ya Paulo Yolembera Aefeso</para>
  <para style="toc2">Aefeso</para>
  <para style="toc3">Aef</para>
  <para style="mt2">KALATA YA PAULO YOLEMBERA</para>
  <para style="mt1">AEFESO</para>
  <chapter number="1" style="c"/>
  <para style="p">
    <verse number="1" style="v"/>Paulo, mtumwi wa Khristu Yesu mwachifuniro cha Mulungu.</para>
  <para style="p">Kulembera oyera mtima a ku Efeso, okhulupirika mwa Khristu Yesu:</para>
  <para style="p">
    <verse number="2" style="v"/>Chisomo ndi mtendere kwa inu zochokera kwa Mulungu Atate athu ndi Ambuye Yesu Khristu.</para>
  <para style="s1">Madalitso Auzimu mwa Khristu</para>
  <para style="p">
    <verse number="3" style="v"/>Tiyamike Mulungu, Atate a Ambuye athu Yesu Khristu, amene anatipatsa madalitso onse a uzimu kumwamba mwa Khristu. <verse number="4" style="v"/>Dziko lapansi lisanalengedwe, Mulungu anatisankhiratu mwa Khristu kuti tikhale oyera mtima ndi wopanda cholakwa pamaso pake. Mwa chikondi chake, <verse number="5" style="v"/>Iye anakonzeratu kuti ife titengedwe ngati ana mwa Yesu Khristu, molingana ndi kukonda kwake ndi chifuniro chake. <verse number="6" style="v"/>Anachita zimenezi kuti tiziyamika ulemerero wa chisomo chake, umene watipatsa kwaulere mwa Khristu amene amamukonda. <verse number="7" style="v"/>Mwa Yesu Khristu, chifukwa cha magazi ake, ife tinawomboledwa ndi kukhululukidwa machimo athu molingana ndi kuchuluka kwa chisomo cha Mulungu <verse number="8" style="v"/>chimene anatipatsa mosawumira. Mwa nzeru zonse ndi chidziwitso, <verse number="9" style="v"/>Iye watiwululira chifuniro chake chimene chinali chobisika, chimene anachikonzeratu mwa Khristu, molingana ndi kukoma mtima kwake. <verse number="10" style="v"/>Chimene anakonza kuti chichitike nʼchakuti, ikakwana nthawi yake asonkhanitsa pamodzi mwa Khristu zinthu zonse za kumwamba ndi pa dziko lapansi.</para>
  <para style="p">
    <verse number="11" style="v"/>Iye anatisankhiratu mwa Khristu, atatikonzeratu molingana ndi machitidwe a Iye amene amachititsa zinthu zonse kuti zikwaniritse cholinga cha chifuniro chake, <verse number="12" style="v"/>nʼcholinga chakuti, ife amene tinali oyamba kukhala ndi chiyembekezo mwa Khristu, tiyamike ulemerero wake. <verse number="13" style="v"/>Ndipo inunso pamene munamva mawu a choonadi, Uthenga Wabwino wa chipulumutso chanu, munayikidwanso mwa Khristu. Mutakhulupirira, anakusindikizani chizindikiro pokupatsani Mzimu Woyera amene Iye analonjeza. <verse number="14" style="v"/>Mzimu Woyerayo ndi chikole chotsimikizira kuti tidzalandira madalitso athu, ndipo kuti Mulungu anatiwombola kuti tikhale anthu ake. Iye anachita zimenezi kuti timuyamike ndi kumulemekeza.</para>
  <para style="s1">Kuyamika ndi Kupemphera</para>
  <para style="p">
    <verse number="15" style="v"/>Choncho, kuyambira pamene ndinamva za chikhulupiriro chanu mwa Ambuye Yesu ndi za chikondi chanu pa oyera mtima onse, <verse number="16" style="v"/>ine sindilekeza kuyamika Mulungu chifukwa cha inu. Ndimakukumbukirani mʼmapemphero anga. <verse number="17" style="v"/>Ndimapemphera kuti Mulungu wa Ambuye athu Yesu Khristu, Atate a ulemerero akupatseni mzimu wa nzeru ndi wa vumbulutso, kuti mumudziwe kwenikweni. <verse number="18" style="v"/>Ndimapempheranso kuti maso a mitima yanu atsekuke ndi cholinga choti mudziwe chiyembekezo chimene Iye anakuyitanirani, chuma cha ulemerero chomwe chili mwa anthu oyera mtima. <verse number="19" style="v"/>Ndiponso ndikufuna kuti mudziwe mphamvu zake zazikulu koposa zimene zili mwa ife amene timakhulupirira. Mphamvuyi ndi yofanana ndi mphamvu yoposa ija <verse number="20" style="v"/>imene inagwira ntchito pamene Mulungu anaukitsa Khristu kwa akufa, namukhazika Iye ku dzanja lake lamanja mʼdziko la kumwamba. <verse number="21" style="v"/>Anamukhazika pamwamba pa ulamuliro onse ndi mafumu, mphamvu ndi ufumu, ndiponso pamwamba pa dzina lililonse limene angalitchule, osati nthawi ino yokha komanso imene ikubwerayo. <verse number="22" style="v"/>Ndipo Mulungu anayika zinthu zonse pansi pa mapazi ake ndi kumusankha Iyeyo kukhala mutu pa chilichonse chifukwa cha mpingo, <verse number="23" style="v"/>umene ndi thupi lake, chidzalo cha Iye amene adzaza chilichonse mu njira iliyonse.</para>
  <chapter number="2" style="c"/>
  <para style="s1">Amene anali Akufa Alandira Moyo</para>
  <para style="p">
    <verse number="1" style="v"/>Kunena za inu, kale munali akufa chifukwa cha zolakwa zanu ndi machimo anu, <verse number="2" style="v"/>mmene inu munkakhalamo pamene munkatsatira njira za dziko lapansi ndi za ulamuliro waufumu wa mlengalenga, mzimu umene ukugwira ntchito tsopano mwa amene samvera. <verse number="3" style="v"/>Nthawi ina tonsefe tinalinso ndi moyo wonga wawo, tinkachitanso zilizonse zimene matupi ndi maganizo athu ankafuna. Mwachibadwa chathu, tinali oyenera chilango monga anthu ena onse. <verse number="4" style="v"/>Koma chifukwa cha chikondi chake chachikulu pa ife, Mulungu amene ndi olemera mʼchifundo, <verse number="5" style="v"/>anatipanga kukhala amoyo ndi Khristu ngakhale pamene ife tinali akufa mu zolakwa zathu. Koma tinapulumutsidwa mwachisomo. <verse number="6" style="v"/>Ndipo Mulungu anatiukitsa pamodzi ndi Khristu ndi kutikhazika pamodzi ndi Iye mmwamba mwa Khristu Yesu, <verse number="7" style="v"/>ndi cholinga chakuti mʼnthawi imene ikubwera, Iyeyo adzaonetse chuma choposa cha chisomo chake, choonetsedwa mwa kukoma mtima kwake kwa ife mwa Khristu Yesu. <verse number="8" style="v"/>Pakuti mwapulumutsidwa mwachisomo, kudzera mʼchikhulupiriro ndipo izi sizochokera mwa inu eni, koma ndi mphatso ya Mulungu, <verse number="9" style="v"/>osati ndi ntchito, kuti wina aliyense asadzitamandire. <verse number="10" style="v"/>Pakuti ndife ntchito ya Mulungu, olengedwa mwa Khristu Yesu kuti tichite ntchito zabwino, zimene Mulungu anazikonzeratu kale kuti tizichite.</para>
  <para style="s1">Umodzi mwa Khristu</para>
  <para style="p">
    <verse number="11" style="v"/>Chifukwa chake kumbukirani kuti poyamba inu amene munali anthu a mitundu ina mwachibadwa ndipo munkatchedwa “osachita mdulidwe” ndi amene amadzitcha okha “a mdulidwe” (zimene zinachitika mʼthupi ndi manja a anthu). <verse number="12" style="v"/>Kumbukirani kuti nthawi imene inu munali wopanda Khristu, simunkawerengedwa ngati nzika za Israeli ndipo munali alendo pa pangano la lonjezo, wopanda chiyembekezo ndi opanda Mulungu mʼdziko lapansi. <verse number="13" style="v"/>Koma tsopano mwa Khristu Yesu, inu amene nthawi ina munali kutali, mwabweretsedwa pafupi kudzera mʼmagazi a Khristu.</para>
  <para style="p">
    <verse number="14" style="v"/>Pakuti Iye mwini ndiye mtendere wathu, amene anachita kuti awiri akhale mmodzi ndipo anagumula chotchinga, khoma la udani lotilekanitsa, <verse number="15" style="v"/>pothetsa mʼthupi lake lamulo pamodzi ndi zolamulira zake ndi malangizo. Cholinga chake chinali chakuti alenge mwa Iye mwini, munthu mmodzi watsopano kuchokera kwa abwino, motero nʼkupanga mtendere, <verse number="16" style="v"/>ndi kuyanjanitsa onse awiriwa mʼthupi lake kwa Mulungu, kudzera pa mtanda, umene Iye anaphapo udani wawo. <verse number="17" style="v"/>Iye anabwera ndipo analalikira mtendere kwa inu amene munali kutali ndi mtendere ndiponso kwa iwonso amene anali pafupi. <verse number="18" style="v"/>Pakuti mwa Iye, ife tonse titha kufika kwa Atate mwa Mzimu mmodzi.</para>
  <para style="p">
    <verse number="19" style="v"/>Kotero kuti, inu sindinunso alendo ndi adani, koma nzika pamodzi ndi anthu a Mulungu ndiponso a mʼbanja la Mulungu. <verse number="20" style="v"/>Ndinu okhazikika pa maziko a atumwi ndi a aneneri, pamodzi ndi Khristu Yesu mwini ngati mwala wa pa ngodya. <verse number="21" style="v"/>Mwa Iyeyo, nyumba yonse yalumikizidwa pamodzi ndipo yakwezedwa kukhala Nyumba yoyera mwa Ambuye. <verse number="22" style="v"/>Ndipo mwa Iye, inunso mukamangidwa pamodzi ndi ena onse kukhala nyumba yokhalamo imene Mulungu amakhala mwa Mzimu wake.</para>
  <chapter number="3" style="c"/>
  <para style="s1">Paulo Mlaliki wa Anthu a Mitundu Ina</para>
  <para style="p">
    <verse number="1" style="v"/>Nʼchifukwa chake ine Paulo, ndili wamʼndende wa Khristu Yesu chifukwa cha inu anthu a mitundu ina.</para>
  <para style="p">
    <verse number="2" style="v"/>Ndithudi, inu munamva za ntchito yachisomo cha Mulungu imene anandipatsa chifukwa cha inu, <verse number="3" style="v"/>ndicho chinsinsi chimene chinawululidwa kwa ine mwa vumbulutso, monga ndinakulemberani kale mwachidule. <verse number="4" style="v"/>Pamene mukuwerenga izi, inu mudzazindikira za chidziwitso changa pa chinsinsi cha Khristu, <verse number="5" style="v"/>chimene sichinawululidwe kwa anthu amibado ina monga momwe tsopano chawululidwa ndi Mzimu wa Mulungu mwa atumwi oyera ndi aneneri. <verse number="6" style="v"/>Chinsinsicho nʼchakuti, kudzera mu Uthenga Wabwino anthu a mitundu ina ndi olowamʼmalo pamodzi ndi Aisraeli, ndi ziwalo za thupi limodzi, ndi olandira nawo pamodzi malonjezo a mwa Khristu Yesu.</para>
  <para style="p">
    <verse number="7" style="v"/>Mwachisomo cha Mulungu ndi mphamvu zake, ine ndinasanduka mtumiki wa Uthenga Wabwinowu. <verse number="8" style="v"/>Ngakhale ndili wamngʼono kwambiri pakati pa anthu onse a Mulungu, anandipatsa chisomo chimenechi cholalikira kwa anthu a mitundu ina chuma chopanda malire cha Khristu. <verse number="9" style="v"/>Ndinasankhidwa kuti ndifotokoze momveka bwino kwa munthu aliyense za chinsinsi chimenechi, chinsinsi chimene kuyambira kale chinali chobisika mwa Mulungu amene analenga zinthu zonse. <verse number="10" style="v"/>Cholinga chake tsopano nʼchakuti, kudzera mwa mpingo, mafumu ndi a ulamuliro onse a kumwamba adziwe nzeru zochuluka za Mulungu. <verse number="11" style="v"/>Chimenechi chinali chikonzero chamuyaya cha Mulungu, chimene chinachitika kudzera mwa Khristu Yesu Ambuye athu. <verse number="12" style="v"/>Mwa Khristu ndi mwa chikhulupiriro chathu mwa Iye, timayandikira kwa Mulungu momasuka ndi molimbika mtima. <verse number="13" style="v"/>Choncho, ine ndikukupemphani kuti musakhumudwe popeza ndikusautsidwa chifukwa cha inu pakuti masautso angawa ndi ulemerero wanu.</para>
  <para style="s1">Paulo Apempherera Aefeso</para>
  <para style="p">
    <verse number="14" style="v"/>Nʼchifukwa chake ine ndikugwada pamaso pa Atate, <verse number="15" style="v"/>amene banja lililonse kumwamba ndi pa dziko lapansi limatchulidwa ndi dzina lawo. <verse number="16" style="v"/>Ndikupemphera kuti kuchokera mʼchuma cha ulemerero wake alimbikitse moyo wanu wa mʼkati ndi mphamvu za Mzimu wake, <verse number="17" style="v"/>kuti Khristu akhazikike mʼmitima mwanu mwachikhulupiriro. Ndipo ndikukupemphererani kuti muzikike ndi kukhazikika mʼchikondi <verse number="18" style="v"/>kuti mukhale ndi mphamvu, kuti pamodzi ndi anthu oyera mtima onse muthe kuzindikira kupingasa, kutalika ndi kukwera komanso kuzama kwake kwa chikondi cha Khristu. <verse number="19" style="v"/>Ndikukupemphererani kuti mudziwe chikondi chija cha Khristu chopitirira nzeru za anthu, kuti mudzazidwe kwathunthu ndi moyo wa Mulungu mwini.</para>
  <para style="p">
    <verse number="20" style="v"/>Tsopano kwa Iye amene angathe kuchita zochuluka kuposa zimene tingapemphe, kapena kuganiza molingana ndi mphamvu zake zimene zikugwira ntchito mwa ife, <verse number="21" style="v"/>Iyeyo akhale ndi ulemu mu mpingo ndi mwa Khristu Yesu pa mibado yonse mpaka muyaya. Ameni.</para>
  <chapter number="4" style="c"/>
  <para style="s1">Umodzi Mʼthupi la Khristu</para>
  <para style="p">
    <verse number="1" style="v"/>Ine monga wamʼndende chifukwa chotumikira Ambuye, ndikukulimbikitsani kuti mukhale moyo woyenera mayitanidwe amene munalandira. <verse number="2" style="v"/>Mukhale odzichepetsa kwathunthu ndi ofatsa; mukhale oleza mtima, ololerana wina ndi mnzake mwachikondi. <verse number="3" style="v"/>Muyesetse kusunga umodzi wa Mzimu; umodzi umene umatimangirira pamodzi mu mtendere. <verse number="4" style="v"/>Pali thupi limodzi ndiponso Mzimu mmodzi, monganso pali chiyembekezo chimodzi chimene anakuyitanirani. <verse number="5" style="v"/>Pali Ambuye mmodzi, chikhulupiriro chimodzi, ubatizo umodzi; <verse number="6" style="v"/>Mulungu mmodzi ndi Atate a onse, ndipo ali mwa onse.</para>
  <para style="p">
    <verse number="7" style="v"/>Koma aliyense wa ife wapatsidwa chisomo molingana ndi muyeso wa mphatso ya Khristu. <verse number="8" style="v"/>Nʼchifukwa chake akunena kuti,</para>
  <para style="q1">“Iye atakwera kumwamba,</para>
  <para style="q2">anatenga chigulu cha a mʼndende</para>
  <para style="q2">ndipo anapereka mphatso kwa anthu.”</para>
  <para style="m">
    <verse number="9" style="v"/>Kodi mawu akuti, “Iye anakwera” akutanthauza chiyani, ngati Iyeyo sanatsikire kunsi kwa dziko lapansi? <verse number="10" style="v"/>Iye amene anatsika ndi yemweyo anakwera koposa mʼmayiko a kumwamba onse, ndi cholinga choti zinthu zonse zikhale zodzaza ndi Iye. <verse number="11" style="v"/>Iye ndiye amene anapereka mphatso kwa ena kuti akhale atumwi ndi ena aneneri, ena alaliki, ndi ena abusa ndi aphunzitsi. <verse number="12" style="v"/>Ntchito yawo ndi kukonza oyera mtima kuti agwire ntchito ya utumiki kuti thupi la Khristu lilimbikitsidwe. <verse number="13" style="v"/>Izi zidzatifikitsa tonse ku umodzi wachikhulupiriro, kumudziwa Mwana wa Mulungu, kukhwima msinkhu ndi kufika pa muyeso wangwiro weniweni wopezeka mwa Khristu.</para>
  <para style="p">
    <verse number="14" style="v"/>Motero sitidzakhalanso makanda, ogwedezekagwedezeka ndi mafunde, otengekatengeka ndi mphepo iliyonse ya chiphunzitso ndi kuchenjera kwa anthu achinyengo amene amasocheretsa anthu ndi kuchenjera kwawo. <verse number="15" style="v"/>Mʼmalo mwake, poyankhula choonadi mwachikondi, tidzakula mu zinthu zonse ndi kukhala thupi la Khristu, amene ndi Mutu, omwe ndi mpingo. <verse number="16" style="v"/>Mwa Iye thupi lonse lalumikizidwa ndi kugwirana pamodzi ndi mitsempha yothandizira. Likukula ndi kudzilimbitsa lokha mwachikondi, pomwe chiwalo chilichonse chikugwira ntchito yake.</para>
  <para style="s1">Malangizo pa Makhalidwe a Chikhristu</para>
  <para style="p">
    <verse number="17" style="v"/>Tsono ine ndikukuwuzani izi, ndipo ndikunenetsa mwa Ambuye, kuti musayendenso monga amachitira anthu a mitundu ina potsata maganizo awo opanda pake. <verse number="18" style="v"/>Maganizo awo ndi odetsedwa, ndi osiyanitsidwa ndi moyo wa Mulungu chifukwa cha umbuli umene uli mwa iwo chifukwa cha kuwuma mtima kwawo. <verse number="19" style="v"/>Popeza sazindikiranso kanthu kalikonse, adzipereka okha kuti akhumbe zonyansa, kuti achite mtundu uliwonse wa zoyipa ndi zilakolako zosatha.</para>
  <para style="p">
    <verse number="20" style="v"/>Koma inu simunadziwe Khristu mʼnjira yotere. <verse number="21" style="v"/>Zoonadi munamva za Iye ndipo munaphunzitsidwa mwa Iye molingana ndi choonadi chimene chili mwa Yesu. <verse number="22" style="v"/>Inu munaphunzitsidwa molingana ndi moyo wanu wakale, kuchotsa umunthu wakale, umene ukupitirira kuwonongeka ndi zilakolako zachinyengo; <verse number="23" style="v"/>kuti mukonzedwe mwatsopano mʼmitima mwanu; <verse number="24" style="v"/>ndi kuti muvale umunthu watsopano, wolengedwa kuti ufanane ndi Mulungu mu chilungamo chenicheni ndi chiyero.</para>
  <para style="p">
    <verse number="25" style="v"/>Chifukwa chake, aliyense wa inu aleke kunama ndipo ayankhule zoona kwa mʼbale wake, pakuti ife tonse ndife ziwalo za thupi limodzi. <verse number="26" style="v"/>Kwiyani koma musachimwe. Dzuwa lisalowe mukanali chikwiyire. <verse number="27" style="v"/>Musamupatse mpata Satana. <verse number="28" style="v"/>Iye amene wakhala akuba asabenso, koma agwire ntchito ndi kuchita kenakake kaphindu ndi manja ake, kuti akhale ndi kenakake kogawana ndi amene akusowa.</para>
  <para style="p">
    <verse number="29" style="v"/>Mʼkamwa mwanu musatuluke mawu aliwonse onyansa, koma okhawo amene ndi othandiza kulimbikitsa ena molingana ndi zosowa zawo, kuti athandize amene akawamve. <verse number="30" style="v"/>Ndipo musamvetse chisoni Mzimu Woyera wa Mulungu amene mwasindikizidwa naye chizindikiro cha tsiku la kuwomboledwa. <verse number="31" style="v"/>Chotsani kuzondana, ukali ndi kupsa mtima, chiwawa ndi kuyankhula zachipongwe, pamodzi ndi choyipa chilichonse. <verse number="32" style="v"/>Mukomerane mtima ndi kuchitirana chifundo wina ndi mnzake. Khululukiranani wina ndi mnzake, monga momwe Mulungu anakukhululukirani mwa Khristu.</para>
  <chapter number="5" style="c"/>
  <para style="p">
    <verse number="1" style="v"/>Choncho, monga ana okondedwa, tsatirani chitsanzo cha Mulungu. <verse number="2" style="v"/>Muzikondana monga Khristu anakonda ife nadzipereka yekha chifukwa cha ife monga chopereka cha fungo lokoma ndi nsembe kwa Mulungu.</para>
  <para style="p">
    <verse number="3" style="v"/>Koma pakati panu pasamveke nʼpangʼono pomwe zadama, kapena za mtundu wina uliwonse wa chodetsa, kapena za umbombo, chifukwa izi ndi zosayenera kwa anthu oyera a Mulungu. <verse number="4" style="v"/>Musamatukwane, kuyankhula zopusa kapena kunena nthabwala zopanda pake, zomwe ndi zosayenera, koma mʼmalo mwake muziyamika. <verse number="5" style="v"/>Dziwani ichi, palibe wadama, wochita zonyansa kapena waumbombo, munthu wotero ali ngati wopembedza mafano, amenewa alibe malo mu ufumu wa Khristu ndi Mulungu. <verse number="6" style="v"/>Musalole wina akunamizeni ndi mawu opanda pake, pakuti chifukwa cha zinthu ngati izi mkwiyo wa Mulungu ukubwera pa amene samvera. <verse number="7" style="v"/>Nʼchifukwa chake musamayanjane nawo anthu otere.</para>
  <para style="p">
    <verse number="8" style="v"/>Pajatu inu nthawi ina munali mdima, koma tsopano ndinu kuwunika mwa Ambuye. Mukhale ngati ana akuwunika <verse number="9" style="v"/>(pakuti pamene pali kuwunika pamapezekaponso zabwino zonse, chilungamo ndi choonadi). <verse number="10" style="v"/>Inu mufufuze chimene chimakondweretsa Ambuye. <verse number="11" style="v"/>Musayanjane nazo ntchito zosapindulitsa za mdima, koma mʼmalo mwake muzitsutse. <verse number="12" style="v"/>Pakuti ndi zochititsa manyazi ngakhale kutchula zomwe zimachitika mseri. <verse number="13" style="v"/>Koma kuwala kumawunikira zinthu, ndipo chilichonse chimaonekera poyera. Choncho chilichonse choonekera poyera chimasandukanso kuwala. <verse number="14" style="v"/>Nʼchifukwa chake Malemba akuti,</para>
  <para style="q1">“Dzuka, wamtulo iwe,</para>
  <para style="q2">uka kwa akufa,</para>
  <para style="q2">ndipo Khristu adzakuwalira.”</para>
  <para style="p">
    <verse number="15" style="v"/>Samalani makhalidwe anu, musakhale ngati opanda nzeru koma ngati anzeru. <verse number="16" style="v"/>Gwiritsani ntchito mpata uliwonse, chifukwa masiku ano ndi oyipa. <verse number="17" style="v"/>Choncho musakhale opusa, koma mudziwe zimene Ambuye akufuna kuti muchite. <verse number="18" style="v"/>Musaledzere ndi vinyo, chifukwa adzawononga moyo wanu. Mʼmalo mwake, mudzazidwe ndi Mzimu Woyera. <verse number="19" style="v"/>Muziyankhulana wina ndi mnzake mawu a Masalimo, nyimbo za Mulungu ndi nyimbo za uzimu. Muziyimbira Ambuye movomerezana ndi mitima yanu. <verse number="20" style="v"/>Muziyamika Mulungu Atate nthawi zonse chifukwa cha zonse, mʼdzina la Ambuye athu Yesu Khristu.</para>
  <para style="s1">Malangizo kwa Akazi ndi Amuna Mʼbanja</para>
  <para style="p">
    <verse number="21" style="v"/>Gonjeranani wina ndi mnzake, kuonetsa kuopa Khristu.</para>
  <para style="p">
    <verse number="22" style="v"/>Inu akazi, muzigonjera amuna anu, monga mumagonjera kwa Ambuye. <verse number="23" style="v"/>Pakuti mwamuna ndi mutu wa mkazi monga momwe Khristu ali mutu wa mpingo, thupi lake, limene Iyeyo ndi Mpulumutsi wake. <verse number="24" style="v"/>Tsono monga mpingo umagonjera Khristu, momwemonso akazi akuyenera kugonjera amuna awo mu zonse.</para>
  <para style="p">
    <verse number="25" style="v"/>Inu amuna, kondani akazi anu monga momwe Khristu anakondera mpingo nadzipereka yekha mʼmalo mwa mpingowo <verse number="26" style="v"/>kuti awupatule ukhale oyera, atawuyeretsa powusambitsa ndi madzi omwe ndi mawu ake. <verse number="27" style="v"/>Anachita zimenezi kuti awupereke mpingowo kwa Iye mwini, mpingo wowala ndi waulemerero, wopanda banga kapena makwinya kapena chilema chilichonse, koma oyera ndi wangwiro. <verse number="28" style="v"/>Momwemonso, amuna akuyenera kukonda akazi awo monga matupi awo. Iye amene akonda mkazi wake adzikondanso yekha. <verse number="29" style="v"/>Pakuti palibe amene amadana nalo thupi lake, koma amalidyetsa ndi kulisamalira bwino, monga momwe Khristu amachitira ndi mpingo wake <verse number="30" style="v"/>pakuti ndife ziwalo za thupi lake. <verse number="31" style="v"/>“Pa chifukwa ichi, mwamuna adzasiya abambo ndi amayi ake nakaphatikana ndi mkazi wake, ndipo awiriwo adzakhala thupi limodzi.” <verse number="32" style="v"/>Ichi ndi chinsinsi chozama, koma ine ndikunena za Khristu ndi mpingo. <verse number="33" style="v"/>Chomwecho, aliyense mwa inu akuyenera kukonda mkazi wake monga adzikondera iye mwini, ndipo mkazi akuyenera kulemekeza mwamuna wake.</para>
  <chapter number="6" style="c"/>
  <para style="s1">Ana ndi Makolo Awo</para>
  <para style="p">
    <verse number="1" style="v"/>Inu ana, mverani makolo anu mwa Ambuye, pakuti zimenezi ndi zoyenera. <verse number="2" style="v"/>“Lemekeza abambo ndi amayi ako.” Limeneli ndi lamulo loyamba lokhala ndi lonjezo. <verse number="3" style="v"/>Ngati ulemekeza abambo ako ndi amayi ako, “zinthu zidzakuyendera bwino ndipo udzasangalala ndi moyo wautali pa dziko lapansi.” <verse number="4" style="v"/>Abambo musakwiyitse ana anu; mʼmalo mwake, muwalere mʼchiphunzitso ndi mʼchilangizo cha Ambuye.</para>
  <para style="s1">Antchito ndi Mabwana Awo</para>
  <para style="p">
    <verse number="5" style="v"/>Inu antchito, mverani mabwana anu mwaulemu ndi mwamantha ndi moona mtima, monga momwe mungamvere Khristu. <verse number="6" style="v"/>Musawamvere pamene akukuonani kuti akukomereni mtima, koma ngati akapolo a Khristu ochita chifuniro cha Mulungu kuchokera mu mtima mwanu. <verse number="7" style="v"/>Tumikirani ndi mtima wonse, ngati kuti mukutumikira Ambuye, osati anthu. <verse number="8" style="v"/>Inu mukudziwa kuti Ambuye adzamupatsa munthu aliyense mphotho chifukwa cha ntchito yake yabwino imene anagwira, kaya munthuyo ndi kapolo kapena mfulu.</para>
  <para style="p">
    <verse number="9" style="v"/>Ndipo inu mabwana, muziwachitiranso chimodzimodzi antchito anu. Musamawaopseze, popeza mukudziwa kuti Mbuye wawo ndi wanunso, nonse Mbuye wanu ali kumwamba, ndipo Iyeyo alibe tsankho.</para>
  <para style="s1">Zida Zankhondo za Mulungu</para>
  <para style="p">
    <verse number="10" style="v"/>Potsiriza ndikuti, dzilimbitseni mwa Ambuye ndi mwa mphamvu zake zazikulu. <verse number="11" style="v"/>Valani zida zonse za Mulungu kuti muthe kuyima ndi kukana machenjerero a Satana. <verse number="12" style="v"/>Pakuti sitikulimbana ndi thupi ndi magazi, koma tikulimbana ndi maufumu, maulamuliro, mphamvu za dziko la mdima, ndi mphamvu zoyipa kwambiri zauzimu zamlengalenga. <verse number="13" style="v"/>Choncho valani zida zonse za Mulungu, kuti pamene tsiku loyipa kwambiri lifika, mudzathe kuyima chilili, ndipo mutatha kuchita zonse, mudzayimabe mwamphamvu. <verse number="14" style="v"/>Tsono imani mwamphamvu, mutamangira choonadi ngati lamba mʼchiwuno mwanu, mutavala chilungamo ngati chitsulo chotchinjiriza pa chifuwa. <verse number="15" style="v"/>Valani Uthenga Wabwino wamtendere ku mapazi anu ngati nsapato. <verse number="16" style="v"/>Kuwonjezera pa zonsezi, nyamulani chishango cha chikhulupiriro, ndipo ndi chimenechi mudzatha kuzimitsa mivi yonse yoyaka moto ya oyipayo. <verse number="17" style="v"/>Valani chipewa cha chipulumutso ndi kutenga lupanga la mzimu, limene ndi Mawu a Mulungu. <verse number="18" style="v"/>Ndipo mupemphere mwa Mzimu nthawi zonse, mʼmitundu yonse ya mapemphero ndi zopempha. Ndipo pozindikira izi, khalani achangu kupempherera oyera mtima nthawi zonse.</para>
  <para style="p">
    <verse number="19" style="v"/>Mundipempherere inenso, kuti nthawi iliyonse pamene nditsekula pakamwa panga, andipatse mawu kuti ndiwulule zinsinsi za Uthenga Wabwino mopanda mantha. <verse number="20" style="v"/>Ndine kazembe wa Uthenga Wabwinowu ngakhale ndili womangidwa mʼndende. Pempherani kuti ndilalikire mopanda mantha, monga ndiyenera.</para>
  <para style="s1">Mawu Otsiriza</para>
  <para style="p">
    <verse number="21" style="v"/>Tukiko, mʼbale wanga wokondedwa ndi mtumiki wokhulupirika mwa Ambuye, adzakuwuzani zonse kuti inunso mudziwe mmene ndilili ndi zimene ndikuchita. <verse number="22" style="v"/>Ine ndikumutumiza kwa inu, kuti mudziwe za moyo wathu, ndi kuti akulimbikitseni.</para>
  <para style="p">
    <verse number="23" style="v"/>Mtendere, chikondi pamodzi ndi chikhulupiriro kuchokera kwa Mulungu Atate ndi Ambuye Yesu Khristu zikhale ndi abale onse. <verse number="24" style="v"/>Chisomo kwa onse amene amakonda Ambuye athu Yesu Khristu ndi chikondi chosatha.</para>
</usx>
