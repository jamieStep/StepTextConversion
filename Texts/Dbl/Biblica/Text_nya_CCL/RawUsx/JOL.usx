<?xml version="1.0" encoding="UTF-8"?>
<usx version="2.6">
  <book code="JOL" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">Yoweli</para>
  <para style="toc1">Yoweli</para>
  <para style="toc2">Yoweli</para>
  <para style="toc3">Yow</para>
  <para style="mt1">Yoweli</para>
  <chapter number="1" style="c"/>
  <para style="p">
    <verse number="1" style="v"/>Yehova anayankhula ndi Yoweli mwana wa Petueli.</para>
  <para style="s1">Kubwera kwa Dzombe</para>
  <para style="q1">
    <verse number="2" style="v"/>Inu akuluakulu, imvani izi;</para>
  <para style="q2">mvetserani, nonse amene mumakhala mʼdziko.</para>
  <para style="q1">Kodi zinthu zokhala ngati izi zinayamba zaonekapo mʼnthawi yanu,</para>
  <para style="q2">kapena mʼnthawi ya makolo anu?</para>
  <para style="q1">
    <verse number="3" style="v"/>Muwafotokozere ana anu,</para>
  <para style="q2">ndipo ana anuwo afotokozere ana awo,</para>
  <para style="q2">ndipo ana awo adzafotokozere mʼbado winawo.</para>
  <para style="q1">
    <verse number="4" style="v"/>Chimene dzombe losamera mapiko lasiya</para>
  <para style="q2">dzombe lowuluka ladya;</para>
  <para style="q1">chimene dzombe lowuluka lasiya</para>
  <para style="q2">dzombe lalingʼono ladya;</para>
  <para style="q1">chimene dzombe lalingʼono lasiya</para>
  <para style="q2">chilimamine wadya.</para>
  <para style="b"/>
  <para style="q1">
    <verse number="5" style="v"/>Dzukani, inu zidakwa ndipo mulire!</para>
  <para style="q2">Lirani mofuwula, inu nonse amene mumamwa vinyo;</para>
  <para style="q1">lirani mofuwula chifukwa cha vinyo watsopano,</para>
  <para style="q2">pakuti wachotsedwa pakamwa panu.</para>
  <para style="q1">
    <verse number="6" style="v"/>Mtundu wa anthu wathira nkhondo dziko langa,</para>
  <para style="q2">wamphamvu ndi wosawerengeka;</para>
  <para style="q1">uli ndi mano a mkango,</para>
  <para style="q2">zibwano za mkango waukazi.</para>
  <para style="q1">
    <verse number="7" style="v"/>Wawononga mphesa zanga</para>
  <para style="q2">ndipo wathyola mitengo yanga ya mkuyu.</para>
  <para style="q1">Wakungunula makungwa ake</para>
  <para style="q2">ndi kuwataya,</para>
  <para style="q2">kusiya nthambi zake zili mbee.</para>
  <para style="b"/>
  <para style="q1">
    <verse number="8" style="v"/>Lirani ngati namwali wovala chiguduli,</para>
  <para style="q2">chifukwa cha mwamuna wa utsikana wake.</para>
  <para style="q1">
    <verse number="9" style="v"/>Chopereka cha chakudya ndi cha chakumwa</para>
  <para style="q2">sizikuperekedwa ku nyumba ya Yehova.</para>
  <para style="q1">Ansembe akulira,</para>
  <para style="q2">amene amatumikira pamaso pa Yehova.</para>
  <para style="q1">
    <verse number="10" style="v"/>Minda yaguga,</para>
  <para style="q2">nthaka yauma;</para>
  <para style="q1">tirigu wawonongeka,</para>
  <para style="q2">vinyo watsopano watha,</para>
  <para style="q2">mitengo ya mafuta yauma.</para>
  <para style="q1">
    <verse number="11" style="v"/>Khalani ndi nkhawa, inu alimi,</para>
  <para style="q2">lirani mofuwula inu alimi a mphesa;</para>
  <para style="q1">imvani chisoni chifukwa cha tirigu ndi barele,</para>
  <para style="q2">pakuti zokolola za mʼmunda zawonongeka.</para>
  <para style="q1">
    <verse number="12" style="v"/>Mpesa wauma</para>
  <para style="q2">ndipo mtengo wamkuyu wafota;</para>
  <para style="q1">makangadza, kanjedza ndi mitengo ya apulosi,</para>
  <para style="q2">mitengo yonse ya mʼmunda yauma.</para>
  <para style="q1">Ndithudi chimwemwe cha anthu</para>
  <para style="q2">chatheratu.</para>
  <para style="s1">Mulungu Ayitana Anthu kuti Atembenuke</para>
  <para style="q1">
    <verse number="13" style="v"/>Inu ansembe, valani ziguduli ndipo lirani;</para>
  <para style="q2">lirani mofuwula, inu amene mumatumikira pa guwa lansembe.</para>
  <para style="q1">Bwerani, fundani ziguduli usiku wonse,</para>
  <para style="q2">inu amene mumatumikira pamaso pa Mulungu wanga;</para>
  <para style="q1">pakuti chopereka cha chakudya ndi cha chakumwa</para>
  <para style="q2">sizikupezekanso mʼnyumba ya Mulungu wanu.</para>
  <para style="q1">
    <verse number="14" style="v"/>Lengezani tsiku lopatulika losala zakudya,</para>
  <para style="q2">itanani msonkhano wopatulika.</para>
  <para style="q1">Sonkhanitsani akuluakulu</para>
  <para style="q2">ndi anthu onse okhala mʼdziko</para>
  <para style="q1">ku nyumba ya Yehova Mulungu wanu</para>
  <para style="q2">ndipo alirire Yehova.</para>
  <para style="b"/>
  <para style="q1">
    <verse number="15" style="v"/>Kalanga ine tsikulo!</para>
  <para style="q2">Pakuti tsiku la Yehova layandikira;</para>
  <para style="q2">lidzabwera ngati chiwonongeko chochokera kwa Wamphamvuzonse.</para>
  <para style="b"/>
  <para style="q1">
    <verse number="16" style="v"/>Kodi chakudya chathu sichachotsedwa</para>
  <para style="q2">ife tikuona?</para>
  <para style="q1">Kodi mʼnyumba ya Mulungu wathu</para>
  <para style="q2">simulibe chimwemwe ndi chisangalalo?</para>
  <para style="q1">
    <verse number="17" style="v"/>Mbewu zikunyala</para>
  <para style="q2">poti pansi ndi powuma.</para>
  <para style="q1">Nyumba zosungiramo zinthu zawonongeka;</para>
  <para style="q2">nkhokwe zapasuka</para>
  <para style="q2">popeza tirigu wauma.</para>
  <para style="q1">
    <verse number="18" style="v"/>Taonani mmene zikulirira ziweto;</para>
  <para style="q2">ngʼombe zikungoyenda uku ndi uku</para>
  <para style="q1">chifukwa zilibe msipu;</para>
  <para style="q2">ngakhalenso nkhosa zikusauka.</para>
  <para style="b"/>
  <para style="q1">
    <verse number="19" style="v"/>Kwa Inu Yehova ndilirira,</para>
  <para style="q2">pakuti moto wapsereza msipu wakuthengo,</para>
  <para style="q2">malawi amoto apsereza mitengo yonse ya mʼtchire.</para>
  <para style="q1">
    <verse number="20" style="v"/>Ngakhale nyama zakuthengo zikulirira Inu;</para>
  <para style="q2">timitsinje tonse taphwa</para>
  <para style="q2">ndipo moto wapsereza msipu wa kuthengo.</para>
  <chapter number="2" style="c"/>
  <para style="s1">Chilango cha Mulungu</para>
  <para style="q1">
    <verse number="1" style="v"/>Lizani lipenga mu Ziyoni.</para>
  <para style="q2">Chenjezani pa phiri langa loyera.</para>
  <para style="q1">Onse okhala mʼdziko anjenjemere,</para>
  <para style="q2">pakuti tsiku la Yehova likubwera,</para>
  <para style="q1">layandikira;</para>
  <para style="q2">
    <verse number="2" style="v"/>tsiku la mdima ndi chisoni,</para>
  <para style="q2">tsiku la mitambo ndi la mdima wandiweyani.</para>
  <para style="q1">Ngati mʼbandakucha umene wakuta mapiri,</para>
  <para style="q2">gulu lalikulu ndi la ankhondo amphamvu likubwera,</para>
  <para style="q1">gulu limene nʼkale lomwe silinaonekepo</para>
  <para style="q2">ngakhale kutsogolo kuno silidzaonekanso.</para>
  <para style="q1">
    <verse number="3" style="v"/>Patsogolo pawo moto ukupsereza,</para>
  <para style="q2">kumbuyo kwawo malawi amoto akutentha zinthu.</para>
  <para style="q1">Patsogolo pawo dziko lili ngati munda wa Edeni,</para>
  <para style="q2">kumbuyo kwawo kuli ngati chipululu,</para>
  <para style="q2">kulibe kanthu kotsalapo.</para>
  <para style="q1">
    <verse number="4" style="v"/>Maonekedwe awo ali ngati akavalo;</para>
  <para style="q2">akuthamanga ngati akavalo ankhondo.</para>
  <para style="q1">
    <verse number="5" style="v"/>Akulumpha pamwamba pa mapiri</para>
  <para style="q2">ndi phokoso ngati la magaleta,</para>
  <para style="q1">ngati moto wothetheka wonyeketsa ziputu,</para>
  <para style="q2">ngati gulu lalikulu la ankhondo lokonzekera nkhondo.</para>
  <para style="b"/>
  <para style="q1">
    <verse number="6" style="v"/>Akangowaona, anthu a mitundu ina amazunzika mu mtima;</para>
  <para style="q2">nkhope iliyonse imagwa.</para>
  <para style="q1">
    <verse number="7" style="v"/>Amathamanga ngati ankhondo;</para>
  <para style="q2">amakwera makoma ngati asilikali.</para>
  <para style="q1">Onse amayenda pa mizere,</para>
  <para style="q2">osaphonya njira yawo.</para>
  <para style="q1">
    <verse number="8" style="v"/>Iwo sakankhanakankhana,</para>
  <para style="q2">aliyense amayenda molunjika.</para>
  <para style="q1">Amadutsa malo otchingidwa</para>
  <para style="q2">popanda kumwazikana.</para>
  <para style="q1">
    <verse number="9" style="v"/>Amakhamukira mu mzinda,</para>
  <para style="q2">amathamanga mʼmbali mwa khoma.</para>
  <para style="q1">Amakwera nyumba ndi kulowamo;</para>
  <para style="q2">amalowera pa zenera ngati mbala.</para>
  <para style="b"/>
  <para style="q1">
    <verse number="10" style="v"/>Patsogolo pawo dziko limagwedezeka,</para>
  <para style="q2">thambo limanjenjemera,</para>
  <para style="q1">dzuwa ndi mwezi zimachita mdima,</para>
  <para style="q2">ndipo nyenyezi zimaleka kuwala.</para>
  <para style="q1">
    <verse number="11" style="v"/>Yehova amabangula</para>
  <para style="q2">patsogolo pawo,</para>
  <para style="q1">gulu lake lankhondo ndi losawerengeka,</para>
  <para style="q2">ndipo amphamvu ndi amene amamvera kulamula kwake.</para>
  <para style="q1">Tsiku la Yehova ndi lalikulu;</para>
  <para style="q2">ndi loopsa.</para>
  <para style="q2">Ndani adzapirira pa tsikulo?</para>
  <para style="s1">Ngʼambani Mtima Wanu</para>
  <para style="q1">
    <verse number="12" style="v"/>“Ngakhale tsopano,</para>
  <para style="q2">bwererani kwa Ine ndi mtima wanu wonse</para>
  <para style="q2">posala zakudya ndi kukhetsa misozi,” akutero Yehova.</para>
  <para style="b"/>
  <para style="q1">
    <verse number="13" style="v"/>Ngʼambani mtima wanu</para>
  <para style="q2">osati zovala zanu.</para>
  <para style="q1">Bwererani kwa Yehova Mulungu wanu,</para>
  <para style="q2">pakuti Iye ndi wokoma mtima ndi wachifundo,</para>
  <para style="q1">wosakwiya msanga ndi wachikondi chochuluka,</para>
  <para style="q2">ndipo amaleka kubweretsa mavuto.</para>
  <para style="q1">
    <verse number="14" style="v"/>Akudziwa ndani? Mwina adzasintha maganizo nʼkutimvera chisoni,</para>
  <para style="q2">nʼkutisiyira madalitso,</para>
  <para style="q1">a chopereka cha chakudya ndi cha chakumwa</para>
  <para style="q2">kwa Yehova Mulungu wanu.</para>
  <para style="b"/>
  <para style="q1">
    <verse number="15" style="v"/>Lizani lipenga mu Ziyoni,</para>
  <para style="q2">lengezani tsiku losala zakudya,</para>
  <para style="q2">itanitsani msonkhano wopatulika.</para>
  <para style="q1">
    <verse number="16" style="v"/>Sonkhanitsani anthu pamodzi,</para>
  <para style="q2">muwawuze kuti adziyeretse;</para>
  <para style="q1">sonkhanitsani akuluakulu,</para>
  <para style="q2">sonkhanitsani ana,</para>
  <para style="q2">sonkhanitsani ndi oyamwa omwe.</para>
  <para style="q1">Mkwati atuluke mʼchipinda chake,</para>
  <para style="q2">mkwatibwi atuluke mokhala mwake.</para>
  <para style="q1">
    <verse number="17" style="v"/>Ansembe amene amatumikira pamaso pa Yehova,</para>
  <para style="q2">alire pakati pa guwa lansembe ndi khonde la Nyumba ya Yehova.</para>
  <para style="q1">Azinena kuti, “Inu Yehova, achitireni chifundo anthu anu.</para>
  <para style="q2">Musalole kuti cholowa chanu chikhale chinthu chonyozeka,</para>
  <para style="q2">kuti anthu a mitundu ina awalamulire.</para>
  <para style="q1">Kodi nʼchifukwa chiyani anthu a mitundu ina amanena kuti,</para>
  <para style="q2">‘Ali kuti Mulungu wawo?’ ”</para>
  <para style="s1">Yankho la Yehova</para>
  <para style="q1">
    <verse number="18" style="v"/>Pamenepo Yehova adzachitira nsanje dziko lake</para>
  <para style="q2">ndi kuchitira chisoni anthu ake.</para>
  <para style="p">
    <verse number="19" style="v"/>Yehova adzawayankha kuti,</para>
  <para style="q1">“Ine ndikukutumizirani tirigu, vinyo watsopano ndi mafuta</para>
  <para style="q2">ndipo mudzakhuta ndithu;</para>
  <para style="q1">sindidzakuperekaninso kuti mukhale chitonzo</para>
  <para style="q2">kwa anthu a mitundu ina.</para>
  <para style="b"/>
  <para style="q1">
    <verse number="20" style="v"/>“Ine ndidzachotsa ankhondo akumpoto kuti apite kutali ndi inu,</para>
  <para style="q2">kuwapirikitsira ku dziko lowuma ndi lachipululu,</para>
  <para style="q1">gulu lawo lakutsogolo ndidzalipirikitsira ku nyanja ya kummawa</para>
  <para style="q2">ndi gulu lawo lakumbuyo, ku nyanja ya kumadzulo.</para>
  <para style="q1">Ndipo mitembo yawo idzawola,</para>
  <para style="q2">fungo lake lidzamveka.”</para>
  <para style="b"/>
  <para style="q1">Zoonadi Yehova wachita zinthu zazikulu.</para>
  <para style="q2">
    <verse number="21" style="v"/>Iwe dziko usachite mantha;</para>
  <para style="q2">sangalala ndipo kondwera.</para>
  <para style="q1">Zoonadi Yehova wachita zinthu zazikulu.</para>
  <para style="q2">
    <verse number="22" style="v"/>Inu nyama zakuthengo, musachite mantha,</para>
  <para style="q2">pakuti msipu wa ku chipululu ukuphukira.</para>
  <para style="q1">Mitengo ikubala zipatso zake;</para>
  <para style="q2">mitengo ya mkuyu ndi mpesa ikubereka kwambiri.</para>
  <para style="q1">
    <verse number="23" style="v"/>Inu anthu a ku Ziyoni sangalalani,</para>
  <para style="q2">kondwerani mwa Yehova Mulungu wanu,</para>
  <para style="q1">pakuti wakupatsani</para>
  <para style="q2">mvula yoyambirira mwachilungamo chake.</para>
  <para style="q1">Iye wakutumizirani mivumbi yochuluka,</para>
  <para style="q2">mvula yoyambirira ndi mvula ya nthawi ya mphukira, monga poyamba paja.</para>
  <para style="q1">
    <verse number="24" style="v"/>Pa malo opunthira padzaza tirigu;</para>
  <para style="q2">mʼmitsuko mudzasefukira vinyo watsopano ndi mafuta.</para>
  <para style="b"/>
  <para style="q1">
    <verse number="25" style="v"/>“Ine ndidzakubwezerani zonse zimene zinawonongedwa ndi dzombe,</para>
  <para style="q2">dzombe lalikulu ndi dzombe lalingʼono,</para>
  <para style="q2">dzombe lopanda mapiko ndi dzombe lowuluka;</para>
  <para style="q1">gulu langa lalikulu la nkhondo limene ndinalitumiza pakati panu.</para>
  <para style="q1">
    <verse number="26" style="v"/>Mudzakhala ndi chakudya chambiri, mpaka mudzakhuta,</para>
  <para style="q2">ndipo mudzatamanda dzina la Yehova Mulungu wanu,</para>
  <para style="q2">amene wakuchitirani zodabwitsa;</para>
  <para style="q1">ndipo anthu anga sadzachitanso manyazi.</para>
  <para style="q1">
    <verse number="27" style="v"/>Pamenepo inu mudzadziwa kuti Ine ndili mu Israeli,</para>
  <para style="q2">kuti Ine ndine Yehova Mulungu wanu,</para>
  <para style="q2">ndi kuti palibenso wina;</para>
  <para style="q1">ndipo anthu anga sadzachitanso manyazi.</para>
  <para style="s1">Tsiku la Yehova</para>
  <para style="q1">
    <verse number="28" style="v"/>“Ndipo patapita nthawi,</para>
  <para style="q2">ndidzakhuthulira Mzimu wanga pa anthu onse.</para>
  <para style="q1">Ana anu aamuna ndi ana anu aakazi adzanenera,</para>
  <para style="q2">nkhalamba zanu zidzalota maloto,</para>
  <para style="q2">anyamata anu adzaona masomphenya.</para>
  <para style="q1">
    <verse number="29" style="v"/>Ngakhalenso pa antchito anga aamuna ndi aakazi</para>
  <para style="q2">ndidzakhuthulira Mzimu wanga masiku amenewo.</para>
  <para style="q1">
    <verse number="30" style="v"/>Ndidzaonetsa zodabwitsa mlengalenga</para>
  <para style="q2">ndi pa dziko lapansi,</para>
  <para style="q2">ndizo magazi, moto ndi utsi watolotolo.</para>
  <para style="q1">
    <verse number="31" style="v"/>Dzuwa lidzadetsedwa</para>
  <para style="q2">ndipo mwezi udzaoneka ngati magazi</para>
  <para style="q2">lisanafike tsiku lalikulu ndi loopsa la Ambuye.</para>
  <para style="q1">
    <verse number="32" style="v"/>Ndipo aliyense amene adzayitana</para>
  <para style="q2">pa dzina la Ambuye adzapulumuka;</para>
  <para style="q1">pakuti chipulumutso chidzakhala pa Phiri la Ziyoni</para>
  <para style="q2">ndi mu Yerusalemu,</para>
  <para style="q2">monga Yehova wanenera,</para>
  <para style="q1">pakati pa otsala</para>
  <para style="q2">amene Yehova wawayitana.</para>
  <chapter number="3" style="c"/>
  <para style="s1">Kuweruzidwa kwa Mitundu ya Anthu</para>
  <para style="q1">
    <verse number="1" style="v"/>“Masiku amenewo ndiponso nthawi imeneyo,</para>
  <para style="q2">nditadzabwezeretsanso Yerusalemu ndi Yuda mʼchimake,</para>
  <para style="q1">
    <verse number="2" style="v"/>ndidzasonkhanitsa anthu a mitundu yonse</para>
  <para style="q2">ndipo ndidzawabweretsa ku Chigwa cha Yehosafati.</para>
  <para style="q1">Kumeneko ndidzawaweruza</para>
  <para style="q2">chifukwa cha cholowa changa, anthu anga Aisraeli,</para>
  <para style="q1">pakuti anabalalitsa anthu anga pakati pa mitundu ya anthu</para>
  <para style="q2">ndikugawa dziko langa.</para>
  <para style="q1">
    <verse number="3" style="v"/>Anagawana anthu anga pochita maere</para>
  <para style="q2">ndipo anyamata anawasinthanitsa ndi akazi achiwerewere;</para>
  <para style="q1">anagulitsa atsikana chifukwa cha vinyo</para>
  <para style="q2">kuti iwo amwe.</para>
  <para style="p">
    <verse number="4" style="v"/>“Kodi tsopano inu a ku Turo ndi Sidoni ndi madera onse a Filisitiya, muli ndi chiyani chotsutsana nane? Kodi mukundibwezera pa zinthu zimene ndakuchitirani? Ngati inu mukundibwezera, Ine ndidzabwezera zochita zanu mofulumira ndi mwachangu pa mitu yanu. <verse number="5" style="v"/>Pakuti munatenga siliva ndi golide wanga ndi kupita nacho chuma changa chamtengowapatali ku nyumba zanu zopembedzera mafano. <verse number="6" style="v"/>Inu munagulitsa anthu a ku Yuda ndi Yerusalemu kwa Agriki, kuti apite kutali ndi malire a dziko lawo.</para>
  <para style="p">
    <verse number="7" style="v"/>“Taonani, Ine ndidzawachotsa kumalo kumene munawagulitsako, ndipo ndidzabwezera zimene mwachita pa mitu yanu. <verse number="8" style="v"/>Ndidzagulitsa ana anu aamuna ndi ana anu aakazi kwa anthu a ku Yuda, ndipo iwo adzawagulitsa kwa Aseba, mtundu wa anthu okhala kutali.” Yehova wayankhula.</para>
  <para style="q1">
    <verse number="9" style="v"/>Lengezani izi pakati pa anthu a mitundu ina:</para>
  <para style="q2">Konzekerani nkhondo!</para>
  <para style="q1">Dzutsani ankhondo amphamvu!</para>
  <para style="q2">Asilikali onse afike pafupi ndipo ayambe nkhondo.</para>
  <para style="q1">
    <verse number="10" style="v"/>Sulani makasu anu kuti akhale malupanga</para>
  <para style="q2">ndipo zikwanje zanu zikhale mikondo.</para>
  <para style="q1">Munthu wofowoka anene kuti,</para>
  <para style="q2">“Ndine wamphamvu!”</para>
  <para style="q1">
    <verse number="11" style="v"/>Bwerani msanga, inu anthu a mitundu yonse kuchokera ku mbali zonse,</para>
  <para style="q2">ndipo musonkhane kumeneko.</para>
  <para style="b"/>
  <para style="q1">Tumizani ankhondo anu Yehova!</para>
  <para style="b"/>
  <para style="q1">
    <verse number="12" style="v"/>“Mitundu ya anthu idzuke;</para>
  <para style="q2">ipite ku Chigwa cha Yehosafati,</para>
  <para style="q1">pakuti kumeneko Ine ndidzakhala</para>
  <para style="q2">ndikuweruza anthu a mitundu yonse yozungulira.</para>
  <para style="q1">
    <verse number="13" style="v"/>Tengani chikwakwa chodulira tirigu,</para>
  <para style="q2">pakuti mbewu zakhwima.</para>
  <para style="q1">Bwerani dzapondeni mphesa,</para>
  <para style="q2">pakuti mopsinyira mphesa mwadzaza</para>
  <para style="q2">ndipo mitsuko ikusefukira;</para>
  <para style="q1">kuyipa kwa anthuwa nʼkwakukulu kwambiri!”</para>
  <para style="b"/>
  <para style="q1">
    <verse number="14" style="v"/>Chigulu cha anthu, chigulu cha anthu,</para>
  <para style="q2">mʼchigwa cha chiweruzo!</para>
  <para style="q1">Pakuti tsiku la Yehova layandikira</para>
  <para style="q2">mʼchigwa cha chiweruzo.</para>
  <para style="q1">
    <verse number="15" style="v"/>Dzuwa ndi mwezi zidzadetsedwa,</para>
  <para style="q2">ndipo nyenyezi sizidzawalanso.</para>
  <para style="q1">
    <verse number="16" style="v"/>Yehova adzabangula kuchokera mu Ziyoni</para>
  <para style="q2">ndipo mawu ake adzamveka ngati bingu kuchokera mu Yerusalemu;</para>
  <para style="q2">dziko lapansi ndi thambo zidzagwedezeka.</para>
  <para style="q1">Koma Yehova adzakhala pothawira pa anthu ake,</para>
  <para style="q2">linga la anthu a ku Israeli.</para>
  <para style="s1">Madalitso a Anthu a Mulungu</para>
  <para style="q1">
    <verse number="17" style="v"/>“Pamenepo inu mudzadziwa kuti Ine Yehova Mulungu wanu,</para>
  <para style="q2">ndimakhala mu Ziyoni, phiri langa lopatulika.</para>
  <para style="q1">Yerusalemu adzakhala wopatulika;</para>
  <para style="q2">alendo sadzamuthiranso nkhondo.</para>
  <para style="b"/>
  <para style="q1">
    <verse number="18" style="v"/>“Tsiku limenelo mapiri adzachucha vinyo watsopano,</para>
  <para style="q2">ndipo zitunda zidzayenderera mkaka;</para>
  <para style="q2">mitsinje yonse ya ku Yuda idzadzaza ndi madzi.</para>
  <para style="q1">Kasupe adzatumphuka mʼnyumba ya Yehova</para>
  <para style="q2">ndipo adzathirira Chigwa cha Sitimu.</para>
  <para style="q1">
    <verse number="19" style="v"/>Koma Igupto adzasanduka bwinja,</para>
  <para style="q2">Edomu adzasanduka chipululu,</para>
  <para style="q1">chifukwa cha nkhondo imene anathira anthu a ku Yuda</para>
  <para style="q2">mʼdziko limene anakhetsa magazi a anthu osalakwa.</para>
  <para style="q1">
    <verse number="20" style="v"/>Koma Yuda adzakhala ndi anthu mpaka muyaya</para>
  <para style="q2">ndi Yerusalemu ku mibadomibado.</para>
  <para style="q1">
    <verse number="21" style="v"/>Kukhetsa magazi kwawo kumene Ine sindinakhululuke</para>
  <para style="q2">ndidzakhululuka.”</para>
  <para style="b"/>
  <para style="qc">Yehova amakhala mu Ziyoni!</para>
</usx>
