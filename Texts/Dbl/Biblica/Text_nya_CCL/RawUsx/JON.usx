<?xml version="1.0" encoding="UTF-8"?>
<usx version="2.6">
  <book code="JON" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">YONA</para>
  <para style="toc1">Yona</para>
  <para style="toc2">Yona</para>
  <para style="toc3">Jnh</para>
  <para style="mt1">Yona</para>
  <chapter number="1" style="c"/>
  <para style="s1">Yona Athawa Yehova</para>
  <para style="p">
    <verse number="1" style="v"/>Yehova anayankhula ndi Yona mwana wa Amitai kuti, <verse number="2" style="v"/>“Nyamuka, pita ku mzinda waukulu wa Ninive ndipo ukalalikire motsutsana nawo, chifukwa zoyipa zawo zafika pamaso panga.”</para>
  <para style="p">
    <verse number="3" style="v"/>Koma Yona anathawa Yehova ndi kulowera ku Tarisisi. Anapita ku Yopa, kumene anapeza sitima yapamadzi yopita ku Tarisisi. Atagula chiphaso, anakwera sitimayo kupita ku Tarisisi kuthawa Yehova.</para>
  <para style="p">
    <verse number="4" style="v"/>Koma Yehova anatumiza chimphepo champhamvu pa nyanja, ndipo panauka namondwe wamphamvu amene anafuna kuphwanya sitimayo.</para>
  <para style="p">
    <verse number="5" style="v"/>Onse oyendetsa sitimayo anachita mantha ndipo aliyense anayamba kupemphera kwa mulungu wake. Ndipo anaponya katundu mʼnyanja kuti sitimayo ipepuke. Koma Yona pa nthawiyi nʼkuti atatsikira mʼkatikati mwa sitimayo kumene anagona tulo tofa nato. <verse number="6" style="v"/>Mkulu wa oyendetsa sitimayo anapita kwa iye ndipo anati, “Kodi iwe, nʼchifukwa chiyani ukugona? Dzuka pemphera kwa mulungu wako! Mwina adzatithandiza, ndipo sitidzawonongeka.”</para>
  <para style="p">
    <verse number="7" style="v"/>Ndipo oyendetsa sitimayo anayamba kuwuzana kuti, “Bwerani, tichite maere kuti tipeze amene wabweretsa tsoka limeneli.” Iwo anachita maerewo ndipo anagwera Yona.</para>
  <para style="p">
    <verse number="8" style="v"/>Tsono anamufunsa kuti, “Tatiwuze, tsoka limeneli latigwera chifukwa chiyani? Umagwira ntchito yanji? Ukuchokera kuti? Kwanu nʼkuti? Ndiwe mtundu wanji wa anthu?”</para>
  <para style="p">
    <verse number="9" style="v"/>Iye anayankha kuti, “Ndine Mhebri, ndipo ndimapembedza Yehova, Mulungu Wakumwamba, amene analenga nyanja ndi mtunda.”</para>
  <para style="p">
    <verse number="10" style="v"/>Izi zinawachititsa mantha kwambiri ndipo anafunsa kuti, “Kodi wachita chiyani?” (Iwo ankadziwa kuti iyeyo amathawa Yehova, chifukwa nʼkuti atawawuza kale).</para>
  <para style="p">
    <verse number="11" style="v"/>Namondwe ananka nakulirakulirabe pa nyanjapo. Tsono anamufunsa iye kuti, “Kodi tikuchite chiyani kuti nyanjayi ikhale bata?”</para>
  <para style="p">
    <verse number="12" style="v"/>Iye anayankha kuti, “Nyamuleni ndi kundiponya mʼnyanjamu ndipo nyanjayi ikhala bata. Ndikudziwa kuti wolakwa ndine nʼchifukwa chake chimphepo champhamvuchi chabwera pa inu.”</para>
  <para style="p">
    <verse number="13" style="v"/>Komabe oyendetsa sitimayo anayesetsa kupalasa kwambiri kuti abwerere ku mtunda koma analephera ndithu poti nyanja inawinduka kwambiri kuposa poyamba paja <verse number="14" style="v"/>Pamenepo iwo anafuwulira kwa Yehova nati, “Inu Yehova, musalole kuti ife tife chifukwa cha moyo wa munthu uyu. Musatizenge mlandu wa kupha munthu wosalakwa, pakuti ife tachita monga mwakufuna kwanu, Inu Yehova.” <verse number="15" style="v"/>Ndipo anatenga Yona namuponya mʼnyanja, ndipo nyanja yowindukayo inakhala bata. <verse number="16" style="v"/>Anthuwo ataona zimenezi anachita mantha akulu ndi Yehova, ndipo anapereka nsembe kwa Yehova nalumbira kuti adzatumikira Yehovayo.</para>
  <para style="p">
    <verse number="17" style="v"/>Koma Yehova anatuma nsomba yayikulu kuti imeze Yona. Motero Yona anakhala mʼmimba mwa nsombayo masiku atatu, usana ndi usiku.</para>
  <chapter number="2" style="c"/>
  <para style="s1">Pemphero la Yona</para>
  <para style="p">
    <verse number="1" style="v"/>Yona ali mʼmimba mwa chinsomba chija anapemphera kwa Yehova Mulungu wake. <verse number="2" style="v"/>Iye anati:</para>
  <para style="q1">“Pamene ndinali mʼmavuto anga ndinayitana Yehova,</para>
  <para style="q2">ndipo Iye anandiyankha.</para>
  <para style="q1">Ndili ku dziko la anthu akufa ndinapempha thandizo,</para>
  <para style="q2">ndipo Inu munamva kulira kwanga.</para>
  <para style="q1">
    <verse number="3" style="v"/>Munandiponya mʼnyanja yozama,</para>
  <para style="q2">mʼkati mwenimweni mwa nyanja,</para>
  <para style="q2">ndipo madzi oyenda anandizungulira;</para>
  <para style="q1">mafunde anu onse ndi mkokomo wake</para>
  <para style="q2">zinandimiza.</para>
  <para style="q1">
    <verse number="4" style="v"/>Ndinati, ‘Ine ndachotsedwa</para>
  <para style="q2">pamaso panu;</para>
  <para style="q1">komabe ndidzayangʼananso</para>
  <para style="q2">ku Nyumba yanu yopatulika.’</para>
  <para style="q1">
    <verse number="5" style="v"/>Madzi wondimiza anandichititsa mantha,</para>
  <para style="q2">nyanja yozama inandizungulira;</para>
  <para style="q2">udzu wa mʼmadzi zinakuta mutu wanga.</para>
  <para style="q1">
    <verse number="6" style="v"/>Ndinatsikira kunsi ndithu, mʼtsinde mwa mapiri;</para>
  <para style="q2">mipiringidzo ya dziko inanditsekereza kosatha.</para>
  <para style="q1">Koma Inu munatulutsa moyo wanga mʼmandamo,</para>
  <para style="q2">Inu Yehova Mulungu wanga.</para>
  <para style="b"/>
  <para style="q1">
    <verse number="7" style="v"/>“Pamene moyo wanga umachoka mwa ine,</para>
  <para style="q2">ine ndinakumbukira Inu Yehova,</para>
  <para style="q1">ndipo pemphero langa linafika kwa inu,</para>
  <para style="q2">ku Nyumba yanu yopatulika.</para>
  <para style="b"/>
  <para style="q1">
    <verse number="8" style="v"/>“Iwo amene amagwiritsitsa mafano achabechabe</para>
  <para style="q2">amataya chisomo chawo.</para>
  <para style="q1">
    <verse number="9" style="v"/>Koma ine ndidzapereka kwa Inu nsembe</para>
  <para style="q2">ndikuyimba nyimbo yamayamiko.</para>
  <para style="q1">Chimene ndinalonjeza ndidzachikwaniritsa.</para>
  <para style="q2">Chipulumutso chimachokera kwa Yehova.”</para>
  <para style="p">
    <verse number="10" style="v"/>Ndipo Yehova analamula chinsomba chija, ndipo chinakamusanza Yonayo mʼmbali mwa nyanja.</para>
  <chapter number="3" style="c"/>
  <para style="s1">Yona Apita ku Ninive</para>
  <para style="p">
    <verse number="1" style="v"/>Ndipo Yehova anayankhula ndi Yona kachiwiri kuti, <verse number="2" style="v"/>“Nyamuka, pita ku mzinda waukulu wa Ninive ndipo ukalalikire uthenga umene ndikupatsa.”</para>
  <para style="p">
    <verse number="3" style="v"/>Yona anamvera mawu a Yehova ndipo anapita ku Ninive. Tsono Ninive unali mzinda waukulu kwambiri; wofunika masiku atatu kuwudutsa. <verse number="4" style="v"/>Yona analowa mu mzindawo, nayenda ulendo wa tsiku limodzi. Iye ankalalikira kuti, “Atsala masiku makumi anayi kuti Ninive awonongedwe.” <verse number="5" style="v"/>Anthu a ku Ninive anakhulupirira Mulungu. Analengeza kuti aliyense, wamkulu ndi wamngʼono yemwe asale zakudya ndipo avale chiguduli.</para>
  <para style="p">
    <verse number="6" style="v"/>Mfumu ya ku Ninive itamva nkhaniyi, inatsika pa mpando wake waufumu, nivula mkanjo wake waufumu ndipo inavala chiguduli ndi kukhala pansi pa fumbi. <verse number="7" style="v"/>Tsono mfumuyo inalengeza mu Ninive kuti,</para>
  <para style="pmo">“Mwa lamulo lochokera kwa mfumu ndi akalonga ake:</para>
  <para style="b"/>
  <para style="pm">“Munthu aliyense kapenanso nyama, ngʼombe kapena nkhosa, zisadye kanthu kalikonse; musazilole kuti zidye kapena kumwa. <verse number="8" style="v"/>Koma anthu avale ziguduli, ndipo nyamanso aziveke ziguduli. Munthu aliyense azifuwula kwa Mulungu ndi mphamvu zake zonse. Anthuwo asiye makhalidwe awo oyipa ndi machitidwe achiwawa. <verse number="9" style="v"/>Angadziwe ndani? Mwina Mulungu nʼkutikhululukira ndipo mwa chifundo chake nʼkuleka kutikwiyira, ifeyo osawonongedwa.”</para>
  <para style="p">
    <verse number="10" style="v"/>Mulungu ataona zimene anthuwo anachita, ndi mmene anasiyira makhalidwe awo oyipa, anawachitira chifundo ndipo sanabweretse chiwonongeko chimene anawaopseza nacho.</para>
  <chapter number="4" style="c"/>
  <para style="s1">Mkwiyo wa Yona ndi Chifundo cha Yehova</para>
  <para style="p">
    <verse number="1" style="v"/>Koma Yona anakhumudwa kwambiri ndipo anakwiya. <verse number="2" style="v"/>Iye anapemphera kwa Yehova kuti, “Inu Yehova, kodi izi si zimene ndinanena ndikanali kwathu? Nʼchifukwa chaketu ine ndinafulumira kuthawa kupita ku Tarisisi. Ine ndinadziwa kuti ndinu Mulungu wokoma mtima ndi wachifundo, wosakwiya msanga ndi wa chikondi chopanda malire, Mulungu amene mumaleka kubweretsa tsoka. <verse number="3" style="v"/>Ndipo tsopano, Inu Yehova, ingondiphani basi, pakuti ndi bwino kuti ndife kupambana nʼkukhala ndi moyo.”</para>
  <para style="p">
    <verse number="4" style="v"/>Koma Yehova anayankha kuti, “Kodi nʼkoyenera kuti iwe ukwiye?”</para>
  <para style="p">
    <verse number="5" style="v"/>Yona anatuluka mu mzindamo nakakhala pansi cha kummawa kwa mzindawo. Kumeneko anadzimangira chithando nakhala mʼmenemo mu mthunzi, kudikira kuti aone zimene zichitikire mzindawo. <verse number="6" style="v"/>Tsono Yehova Mulungu anameretsa msatsi ndi kuyikulitsa kuti ipereke mthunzi kwa Yona kuchotsa mavuto ake; ndipo Yona anasangalala kwambiri chifukwa cha msatsiyo. <verse number="7" style="v"/>Koma tsiku linalo mmawa, Mulungu anabweretsa mbozi imene inadya msatsiyo ndipo inafota. <verse number="8" style="v"/>Dzuwa litatuluka, Yehova anabweretsa mphepo yotentha yochokera kummawa, ndipo dzuwa linatentha pamutu pa Yona kotero analenguka nalo. Iye anangofuna atafa, ndipo anati, “Ndi bwino kuti ndife kupambana nʼkukhala ndi moyo.”</para>
  <para style="p">
    <verse number="9" style="v"/>Koma Mulungu anati kwa Yona, “Kodi nʼkoyenera kuti iwe ukwiye chifukwa cha msatsi?”</para>
  <para style="p">Iye anayankha kuti, “Inde nʼkoyenera. Kukwiya kwanga nʼkofuna kufa nako.”</para>
  <para style="p">
    <verse number="10" style="v"/>Koma Yehova anati, “Iwe ukumvera chisoni msatsiwo, ngakhale kuti sunawugwirire ntchito kapena kuwukulitsa. Inamera pa usiku umodzi ndipo inafanso pa usiku umodzi. <verse number="11" style="v"/>Koma mu Ninive muli anthu opitirira 120,000 amene sadziwa kusiyanitsa kuti chabwino nʼchiti ndipo choyipa nʼchiti, mulinso ziweto zochuluka. Kodi sindiyenera kumvera chisoni mzinda waukulu ngati uwu?”</para>
</usx>
