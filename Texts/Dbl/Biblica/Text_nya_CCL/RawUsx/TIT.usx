<?xml version="1.0" encoding="UTF-8"?>
<usx version="2.6">
  <book code="TIT" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">TITO</para>
  <para style="toc1">Kalata ya Paulo Yolembera Tito</para>
  <para style="toc2">Tito</para>
  <para style="toc3">Tit</para>
  <para style="mt2">KALATA YA PAULO YOLEMBERA</para>
  <para style="mt1">TITO</para>
  <chapter number="1" style="c"/>
  <para style="p">
    <verse number="1" style="v"/>Ndine Paulo, mtumiki wa Mulungu, ndi mtumwi wa Yesu Khristu. Ndinatumidwa kuti nditsogolere amene Mulungu anawasankha ku chikhulupiriro ndi ku chidziwitso cha choonadi chimene chimawafikitsa ku moyo wolemekeza Mulungu <verse number="2" style="v"/>ndi kuwapatsa chiyembekezo cha moyo wosatha, umene Mulungu amene sanama, analonjeza nthawi isanayambe. <verse number="3" style="v"/>Pa nthawi yake Mulungu, Mpulumutsi wathu anawulula poyera mawu ake ndipo analamula kuti ndipatsidwe udindo wolalikira uthengawu.</para>
  <para style="p">
    <verse number="4" style="v"/>Kwa Tito, mwana wanga weniweni mʼchikhulupiriro cha ife tonse:</para>
  <para style="p">Chisomo ndi mtendere zochokera kwa Mulungu Atate ndi Khristu Yesu Mpulumutsi wathu.</para>
  <para style="s1">Ntchito ya Tito ku Krete</para>
  <para style="p">
    <verse number="5" style="v"/>Ndinakusiya ku Krete kuti ulongosole zonse zimene ndinazisiya zisanathe ndiponso usankhe akulu ampingo mʼmizinda yonse, monga momwe ndinakulamulira. <verse number="6" style="v"/>Mkulu wampingo akhale munthu wopanda cholakwa, akhale wa mkazi mmodzi yekha, munthu amene ana ake ndi okhulupirira, osati amakhalidwe oyipa ndi osamvera. <verse number="7" style="v"/>Popeza mkulu wa mpingo amayendetsa ntchito za banja la Mulungu, ayenera kukhala wopanda cholakwa, asakhale womva zayekha, kapena wopsa mtima msanga, kapena womwa zoledzeretsa, kapena wandewu, kapena wopeza phindu mwachinyengo. <verse number="8" style="v"/>Koma akhale wosamala bwino alendo, wokonda zabwino, wodziretsa, wolungama, woyera mtima ndi wosunga mwambo. <verse number="9" style="v"/>Iye ayenera kugwiritsa mawu okhulupirika monga tinaphunzitsira, kuti athe kulimbikitsa ena ndi chiphunzitso choona ndiponso kugonjetsa amene atsutsana nacho.</para>
  <para style="s1">Kudzudzula Olephera Kuchita Bwino</para>
  <para style="p">
    <verse number="10" style="v"/>Paja pali anthu ambiri osaweruzika, makamaka mʼgulu la anthu a mdulidwe, oyankhula nkhani zopanda pake ndi kusocheretsa anzawo. <verse number="11" style="v"/>Ayenera kuletsedwa kuyankhula chifukwa akusokoneza mabanja athunthu pophunzitsa zinthu zomwe sayenera kuwaphunzitsa. Iwo amachita izi kuti apeze ndalama mwachinyengo. <verse number="12" style="v"/>Mneneri wina, mmodzi wa iwo omwewo anati, “Akrete nthawi zonse ndi amabodza, akhalidwe loyipitsitsa ndiponso alesi adyera.” <verse number="13" style="v"/>Mawu amenewa ndi woona. Nʼchifukwa chake, uwadzudzule mwamphamvu, kuti akhale ndi chikhulupiriro choona, <verse number="14" style="v"/>kuti asasamalenso nthano za Chiyuda, ndi malamulo a anthu amene akukana choonadi. <verse number="15" style="v"/>Kwa oyera mtima, zinthu zonse ndi zoyera, koma kwa amene ndi odetsedwa ndi osakhulupirira, palibe kanthu koyera. Kunena zoona, mitima yawo ndi chikumbumtima chawo, zonse nʼzodetsedwa. <verse number="16" style="v"/>Iwo amati amadziwa Mulungu, pamene ndi zochita zawo amamukana. Ndi anthu onyansa ndi osamvera, ndi osayenera kuchita kalikonse kabwino.</para>
  <chapter number="2" style="c"/>
  <para style="s1">Malangizo Osiyanasiyana</para>
  <para style="p">
    <verse number="1" style="v"/>Koma iwe uziphunzitsa zogwirizana ndi chiphunzitso choona. <verse number="2" style="v"/>Phunzitsa amuna achikulire kuti akhale osaledzera, aulemu wawo, odziletsa, okhwima mʼchikhulupiriro, mʼchikondi ndi mʼkupirira.</para>
  <para style="p">
    <verse number="3" style="v"/>Chimodzimodzinso, phunzitsa amayi achikulire kuti akhale aulemu mʼmakhalidwe awo, asakhale osinjirira anzawo kapena zidakwa, koma akhale alangizi abwino. <verse number="4" style="v"/>Tsono atha kulangiza amayi achichepere kukonda amuna awo ndi ana awo. <verse number="5" style="v"/>Kuwaphunzitsa kukhala odziletsa ndi oyera mtima, osamala bwino mabanja awo, okoma mtima, ndi ogonjera amuna awo. Choncho palibe amene adzanyoze mawu a Mulungu.</para>
  <para style="p">
    <verse number="6" style="v"/>Momwemonso, uwalimbikitse amuna achichepere kuti akhale odziletsa. <verse number="7" style="v"/>Pa zonse iwe mwini ukhale chitsanzo pa ntchito zabwino. Pa chiphunzitso chako uwonetsa kuona mtima ndi kutsimikiza mtima kwako. <verse number="8" style="v"/>Phunzitsa choonadi kuti anthu asapeze chokutsutsa, motero wotsutsana nawe adzachita manyazi chifukwa adzasowa kanthu koyipa kuti atinenere.</para>
  <para style="p">
    <verse number="9" style="v"/>Phunzitsa akapolo kuti azigonjera ambuye awo mu zinthu zonse ndi kuwakondweretsa. Asamatsutsane nawo <verse number="10" style="v"/>kapena kumawabera, koma adzionetse kuti ndi odalirika, motero pa zochita zawo zonse adzaonetsa ubwino wa chiphunzitso cha Mulungu, Mpulumutsi wathu.</para>
  <para style="p">
    <verse number="11" style="v"/>Pakuti chisomo cha Mulungu chimene chimapulumutsa chaonekera kwa anthu onse. <verse number="12" style="v"/>Chisomo chimatiphunzitsa kukana moyo osalemekeza Mulungu komanso zilakolako za dziko lapansi. Ndipo chimatiphunzitsa kukhala moyo odziletsa, olungama ndi opembedza Mulungu nthawi ino, <verse number="13" style="v"/>pamene tikudikira chiyembekezo chodala; kuonekera kwa ulemerero wa Mulungu wathu wamkulu ndi Mpulumutsi, Yesu Khristu, <verse number="14" style="v"/>amene anadzipereka yekha chifukwa cha ife kutiwombola ku zoyipa zonse ndi kudziyeretsera yekha anthu amene ndi akeake, achangu pa ntchito yabwino.</para>
  <para style="p">
    <verse number="15" style="v"/>Tsono zimenezi ndi zinthu zomwe uyenera kuphunzitsa. Uziwalimbikitsa anthu ndi kuwatsutsa komwe. Uzichita zimenezi ndi ulamuliro wonse. Wina aliyense asakupeputse ayi.</para>
  <chapter number="3" style="c"/>
  <para style="s1">Kuchita Ntchito Zabwino</para>
  <para style="p">
    <verse number="1" style="v"/>Uwakumbutse anthu kuti azigonjera oweruza ndi olamulira, aziwamvera ndi kukhala okonzeka kuchita chilichonse chabwino. <verse number="2" style="v"/>Asamachitire chipongwe aliyense, asamakangane, akhale ofatsa ndipo oganizira ena, ndipo nthawi zonse akhale aulemu kwa anthu onse.</para>
  <para style="p">
    <verse number="3" style="v"/>Nthawi ina tinali opusa, osamvera, onamizidwa ndi omangidwa ndi zilakolako ndi zokondweretsa zamitundumitundu. Tinkakhala moyo wadumbo ndi wakaduka, odedwa ndiponso odana wina ndi mnzake. <verse number="4" style="v"/>Koma kukoma mtima ndi chikondi cha Mulungu Mpulumutsi wathu chitaonekera, <verse number="5" style="v"/>Iye anatipulumutsa, osati chifukwa cha ntchito zathu zolungama zimene tinachita koma chifukwa cha chifundo chake. Anatipulumutsa potisambitsa, kutibadwitsa kwatsopano ndi kutikonzanso mwa Mzimu Woyera <verse number="6" style="v"/>amene anatipatsa mowolowamanja kudzera mwa Yesu Khristu Mpulumutsi wathu, <verse number="7" style="v"/>kuti titalungamitsidwa mwachisomo chake, tikhale olowamʼmalo okhala ndi chiyembekezo cha moyo wosatha. <verse number="8" style="v"/>Mawuwa ndi okhulupirika ndipo ine ndikufuna kuti iwe utsindike zinthu izi, kuti amene akhulupirira Mulungu adzipereke kuchita ntchito zabwino. Zinthu izi ndi zabwino kwambiri ndi zopindulitsa kwa aliyense.</para>
  <para style="p">
    <verse number="9" style="v"/>Koma upewe kufufuzafufuza zopusa, kuwerengawerenga mndandanda wa mibado ya makolo, mikangano ndi mitsutso pa za Malamulo, chifukwa zimenezi ndi zosapindulitsa ndi zopanda pake. <verse number="10" style="v"/>Munthu woyambitsa mipatuko umuchenjeze koyamba, ndiponso umuchenjeze kachiwiri. Kenaka umupewe. <verse number="11" style="v"/>Iwe udziwe kuti munthu wotero ngosokoneza ndi wochimwa, ndipo akudzitsutsa yekha.</para>
  <para style="s1">Mawu Otsiriza</para>
  <para style="p">
    <verse number="12" style="v"/>Ndikadzamutuma Artema kapena Tukiko kwanuko, udzayesetse kundipeza ku Nikapoli, chifukwa ndatsimikiza kukhala kumeneko pa nthawi yozizira. <verse number="13" style="v"/>Uyesetse chilichonse ungathe kuthandiza Zena katswiri wa malamulo ndi Apolo, kuti apitirize ulendo wawo, ndipo uwonetsetse asasowe kanthu. <verse number="14" style="v"/>Anthu athu aphunzire kudzipereka pogwira ntchito zabwino, nʼcholinga chakuti athandize zinthu zimene zikufunika msangamsanga. Ndipo asakhale moyo osapindulitsa.</para>
  <para style="p">
    <verse number="15" style="v"/>Onse amene ali ndi ine akupereka moni. Upereke moni kwa amene amatikonda ife mʼchikhulupiriro.</para>
  <para style="p">Chisomo chikhale ndi inu nonse.</para>
</usx>
