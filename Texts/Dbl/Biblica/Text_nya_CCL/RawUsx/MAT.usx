<?xml version="1.0" encoding="UTF-8"?>
<usx version="2.6">
  <book code="MAT" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">Mateyu</para>
  <para style="toc1">Uthenga Wabwino wa Yesu Khristu Wolembedwa ndi Mateyu</para>
  <para style="toc2">Mateyu</para>
  <para style="toc3">Mt</para>
  <para style="mt2">UTHENGA WABWINO WA YESU KHRISTU WOLEMBEDWA NDI</para>
  <para style="mt1">MATEYU</para>
  <chapter number="1" style="c"/>
  <para style="s1">Makolo a Yesu Khristu Monga mwa Thupi</para>
  <para style="p">
    <verse number="1" style="v"/>Buku lofotokoza za mʼbado wa Yesu Khristu mwana wa Davide, mwana wa Abrahamu:</para>
  <para style="b"/>
  <para style="li1">
    <verse number="2" style="v"/>Abrahamu anabereka Isake,</para>
  <para style="li2">Isake anabereka Yakobo,</para>
  <para style="li2">Yakobo anabereka Yuda ndi abale ake.</para>
  <para style="li2">
    <verse number="3" style="v"/>Yuda anabereka Perezi ndi Zara, amene amayi awo anali Tamara.</para>
  <para style="li2">Perezi anabereka Hezironi,</para>
  <para style="li2">Hezironi anabereka Aramu.</para>
  <para style="li2">
    <verse number="4" style="v"/>Aramu anabereka Aminadabu,</para>
  <para style="li2">Aminadabu anabereka Naasoni,</para>
  <para style="li2">Naasoni anabereka Salimoni.</para>
  <para style="li2">
    <verse number="5" style="v"/>Salimoni anabereka Bowazi amene amayi ake anali Rahabe,</para>
  <para style="li2">Bowazi anabereka Obedi amene amayi ake anali Rute,</para>
  <para style="li2">Obedi anabereka Yese.</para>
  <para style="li2">
    <verse number="6" style="v"/>Yese anabereka Mfumu Davide.</para>
  <para style="b"/>
  <para style="li1">Ndipo Davide anabereka Solomoni, amene amayi ake anali mkazi wa Uriya.</para>
  <para style="li2">
    <verse number="7" style="v"/>Solomoni anabereka Rehabiamu,</para>
  <para style="li2">Rehabiamu anabereka Abiya,</para>
  <para style="li2">Abiya anabereka Asa,</para>
  <para style="li2">
    <verse number="8" style="v"/>Asa anabereka Yehosafati,</para>
  <para style="li2">Yehosafati anabereka Yoramu,</para>
  <para style="li2">Yoramu anabereka Uziya.</para>
  <para style="li2">
    <verse number="9" style="v"/>Uziya anabereka Yotamu,</para>
  <para style="li2">Yotamu anabereka Ahazi,</para>
  <para style="li2">Ahazi anabereka Hezekiya.</para>
  <para style="li2">
    <verse number="10" style="v"/>Hezekiya anabereka Manase,</para>
  <para style="li2">Manase anabereka Amoni,</para>
  <para style="li2">Amoni anabereka Yosiya.</para>
  <para style="li2">
    <verse number="11" style="v"/>Yosiya anali atabala Yekoniya ndi abale ake pamene Ayuda anatengedwa ukapolo kupita ku Babuloni.</para>
  <para style="b"/>
  <para style="li1">
    <verse number="12" style="v"/>Ali ku ukapolo ku Babuloni,</para>
  <para style="li2">Yekoniya anabereka Salatieli,</para>
  <para style="li2">Salatieli anabereka Zerubabeli.</para>
  <para style="li2">
    <verse number="13" style="v"/>Zerubabeli anabereka Abiudi,</para>
  <para style="li2">Abiudi anabereka Eliakimu,</para>
  <para style="li2">Eliakimu anabereka Azoro.</para>
  <para style="li2">
    <verse number="14" style="v"/>Azoro anabereka Zadoki,</para>
  <para style="li2">Zadoki anabereka Akimu,</para>
  <para style="li2">Akimu anabereka Eliudi.</para>
  <para style="li2">
    <verse number="15" style="v"/>Eliudi anabereka Eliezara,</para>
  <para style="li2">Eliezara anabereka Matani,</para>
  <para style="li2">Matani anabereka Yakobo.</para>
  <para style="li2">
    <verse number="16" style="v"/>Yakobo anabereka Yosefe, mwamuna wa Mariya. Mariyayu ndiye anabereka Yesu wotchedwa Khristu.</para>
  <para style="b"/>
  <para style="p">
    <verse number="17" style="v"/>Kuyambira pa Abrahamu mpaka pa Davide, pali mibado khumi ndi inayi. Ndipo kuyambira pa Davide mpaka pamene Ayuda anatengedwa kupita ku ukapolo ku Babuloni, pali mibado khumi ndi inayi. Ndiponso kuyambira nthawi ya ukapolo ku Babuloni mpaka pamene Khristu anabadwa, palinso mibado khumi ndi inayi.</para>
  <para style="s1">Kubadwa kwa Yesu Khristu</para>
  <para style="p">
    <verse number="18" style="v"/>Kubadwa kwa Yesu Khristu kunali motere: Amayi ake, Mariya, anapalidwa ubwenzi ndi Yosefe, koma asanagone malo amodzi, anapezeka ali woyembekezera mwana mwa mphamvu ya Mzimu Woyera. <verse number="19" style="v"/>Popeza Yosefe mwamuna wake anali munthu wolungama, sanafune kumuchititsa manyazi pomuleka poyera. Choncho anaganiza zomuleka mosaonetsera.</para>
  <para style="p">
    <verse number="20" style="v"/>Koma akuganiza zimenezi, taonani, mngelo wa Ambuye anamuonekera mʼmaloto nati, “Yosefe mwana wa Davide, usaope kumutenga Mariya kukhala mkazi wako, chifukwa mwana akuyembekezerayo ndi wochokera kwa Mzimu Woyera. <verse number="21" style="v"/>Ndipo adzabala mwana wamwamuna, udzamutcha dzina lake Yesu; pakuti Iyeyo adzapulumutsa anthu ake ku machimo awo.”</para>
  <para style="p">
    <verse number="22" style="v"/>Zonsezi zinachitika kukwaniritsa zimene Ambuye ananena mwa mneneri kuti, <verse number="23" style="v"/>“Onani namwali adzakhala woyembekezera ndipo adzabala mwana wamwamuna, ndipo mwanayo adzamutcha Imanueli,” kutanthauza kuti, “Mulungu ali nafe.”</para>
  <para style="p">
    <verse number="24" style="v"/>Yosefe atadzuka, anachita zomwe mngelo wa Ambuye uja anamulamulira. Iye anamutenga Mariya kukhala mkazi wake. <verse number="25" style="v"/>Koma sanagone malo amodzi mpaka mwanayo atabadwa ndipo anamutcha dzina lake Yesu.</para>
  <chapter number="2" style="c"/>
  <para style="s1">Anzeru a Kummawa</para>
  <para style="p">
    <verse number="1" style="v"/>Atabadwa Yesu mʼBetelehemu wa ku Yudeya, mʼnthawi ya mfumu Herode, Anzeru a kummawa anabwera ku Yerusalemu <verse number="2" style="v"/>nafunsa kuti, “Ali kuti amene wabadwa kukhala mfumu ya Ayuda? Chifukwa tinaona nyenyezi yake kummawa ndipo tabwera kudzamupembedza.”</para>
  <para style="p">
    <verse number="3" style="v"/>Mfumu Herode atamva zimenezi, anavutika mu mtima kwambiri pamodzi ndi anthu onse a mu Yerusalemu. <verse number="4" style="v"/>Ndipo anayitanitsa anthu onse, akulu ansembe ndi aphunzitsi amalamulo nawafunsa kuti, “Kodi Khristu adzabadwira kuti?” <verse number="5" style="v"/>Ndipo anamuyankha kuti, “Ku Betelehemu wa ku Yudeya chifukwa izi ndi zimene mneneri analemba kuti,</para>
  <para style="q1">
    <verse number="6" style="v"/>“ ‘Koma iwe Betelehemu, chigawo cha Yudeya,</para>
  <para style="q2">sindiwe wamngʼonongʼono mwa olamulira a Yudeya;</para>
  <para style="q1">pakuti otsogolera adzachokera mwa iwe,</para>
  <para style="q2">amene adzaweta anthu anga Aisraeli.’ ”</para>
  <para style="p">
    <verse number="7" style="v"/>Pomwepo Herode anawayitanira mseri Anzeruwo nawafunsitsa nthawi yeniyeni yomwe nyenyeziyo inaoneka. <verse number="8" style="v"/>Ndipo anawatumiza ku Betelehemu nawawuza kuti, “Pitani mukafufuze za mwanayo mosamalitsa. Ndipo mukamupeza mudzandiwuze kuti inenso ndikamupembedze.”</para>
  <para style="p">
    <verse number="9" style="v"/>Atamva mawu a mfumu, ananyamuka ulendo wawo, ndipo taonani nyenyezi anayiona kummawa ija, inawatsogolera mpaka inayima pamwamba pa nyumba yomwe munali mwanayo. <verse number="10" style="v"/>Pamene iwo anaona nyenyeziyo, anasangalala kwambiri. <verse number="11" style="v"/>Pofika ku nyumbayo, anaona mwanayo pamodzi ndi amayi ake Mariya, ndipo anagwada namulambira Iye. Pomwepo anamasula chuma chawo ndi kupereka mphatso zawo za ndalama zagolide, lubani ndi mure. <verse number="12" style="v"/>Ndipo atachenjezedwa mʼmaloto kuti asapitenso kwa Herode, anabwerera ku dziko la kwawo podzera njira ina.</para>
  <para style="s1">Athawira ku Igupto</para>
  <para style="p">
    <verse number="13" style="v"/>Atachoka, taonani mngelo wa Ambuye anaonekera kwa Yosefe mʼmaloto nati, “Tadzuka, tenga mwanayo pamodzi ndi amayi ake ndipo muthawire ku Igupto. Mukakhale kumeneko mpaka nditakuwuza pakuti Herode adzafunafuna mwanayo kuti amuphe.” <verse number="14" style="v"/>Atadzuka, Yosefe anatenga mwanayo ndi amayi ake usiku omwewo napita ku Igupto, <verse number="15" style="v"/>nakhala kumeneko mpaka Herode atamwalira. Ndipo zinakwaniritsidwa zomwe ananena Ambuye mwa mneneri kuti, “Ndinayitana mwana wanga kuti atuluke mu Igupto.”</para>
  <para style="s1">Kuphedwa kwa Ana mʼBetelehemu</para>
  <para style="p">
    <verse number="16" style="v"/>Herode atazindikira kuti Anzeruwo anamupusitsa, anakwiya kwambiri. Ndipo anatumiza anthu kukapha ana onse aamuna a mʼBetelehemu ndi midzi yozungulira amene anali a zaka ziwiri kapena zocheperapo, molingana ndi nthawi imene Anzeruwo anamuwuza. <verse number="17" style="v"/>Pamenepo, zimene ananena mneneri Yeremiya zinakwaniritsidwa:</para>
  <para style="q1">
    <verse number="18" style="v"/>“Kulira kukumveka ku Rama,</para>
  <para style="q2">kubuma ndi kulira kwakukulu,</para>
  <para style="q1">Rakele akulirira ana ake;</para>
  <para style="q2">sakutonthozeka,</para>
  <para style="q1">chifukwa ana akewo palibe.”</para>
  <para style="s1">Abwerera ku Nazareti</para>
  <para style="p">
    <verse number="19" style="v"/>Atamwalira Herode, mngelo wa Ambuye anaonekera kwa Yosefe mʼmaloto ku Igupto <verse number="20" style="v"/>nanena kuti, “Nyamuka, tenga mwanayo ndi amayi ake ndipo mupite ku dziko la Israeli, popeza amene anafuna moyo wa mwanayo anamwalira.”</para>
  <para style="p">
    <verse number="21" style="v"/>Tsono Yosefe atadzuka anatenga mwanayo ndi amayi ake kupita ku dziko la Israeli. <verse number="22" style="v"/>Koma atamva kuti Arikelao akulamulira mu Yudeya mʼmalo mwa abambo ake, Herode, anaopa kupitako. Atachenjezedwa mʼmaloto, anapita ku Galileya, <verse number="23" style="v"/>ndipo anakakhazikika mu mzinda wa Nazareti. Pamenepo zinakwaniritsidwa zonenedwa ndi aneneri kuti, “Adzatchedwa Mnazareti.”</para>
  <chapter number="3" style="c"/>
  <para style="s1">Yohane Mʼbatizi</para>
  <para style="p">
    <verse number="1" style="v"/>Mʼmasiku amenewo, Yohane Mʼbatizi anadza nalalikira mʼchipululu cha Yudeya <verse number="2" style="v"/>kuti, “Tembenukani mtima chifukwa ufumu wakumwamba wayandikira.” <verse number="3" style="v"/>Uyu ndi amene mneneri Yesaya ananena za iye kuti,</para>
  <para style="q1">“Mawu a wofuwula mʼchipululu,</para>
  <para style="q1">‘Konzani njira ya Ambuye,</para>
  <para style="q2">wongolani njira zake.’ ”</para>
  <para style="p">
    <verse number="4" style="v"/>Zovala za Yohane zinali zopangidwa ndi ubweya wa ngamira, ndipo amamangira lamba wachikopa mʼchiwuno mwake. Chakudya chake chinali dzombe ndi uchi wa kuthengo. <verse number="5" style="v"/>Anthu ankapita kwa iye kuchokera ku Yerusalemu ndi ku Yudeya konse ndi ku madera onse a Yorodani. <verse number="6" style="v"/>Ndipo akavomereza machimo awo ankabatizidwa mu mtsinje wa Yorodani.</para>
  <para style="p">
    <verse number="7" style="v"/>Koma iye ataona Afarisi ndi Asaduki ambiri akubwera kumene ankabatiza, anawawuza kuti, “Ana a njoka inu! Ndani anakuchenjezani kuthawa mkwiyo umene ukubwera? <verse number="8" style="v"/>Onetsani chipatso cha kutembenuka mtima. <verse number="9" style="v"/>Ndipo musaganize ndi kunena mwa inu nokha kuti, ‘Tili nawo abambo athu Abrahamu.’ Ndinena kwa inu kuti Mulungu akhoza kusandutsa miyala iyi kukhala ana a Abrahamu. <verse number="10" style="v"/>Tikukamba pano nkhwangwa yayikidwa kale pa mizu ya mitengo, ndipo mtengo umene subala chipatso chabwino udulidwa ndi kuponyedwa pa moto.</para>
  <para style="p">
    <verse number="11" style="v"/>“Ine ndikubatizani ndi madzi kusonyeza kutembenuka mtima. Koma pambuyo panga akubwera wina amene ali ndi mphamvu kuposa ine, amene sindiyenera kunyamula nsapato zake. Iyeyu adzakubatizani ndi Mzimu Woyera ndi moto. <verse number="12" style="v"/>Mʼdzanja lake muli chopetera ndipo adzayeretsa popunthirapo pake nadzathira tirigu wake mʼnkhokwe ndi kutentha zotsalira zonse ndi moto wosazima.”</para>
  <para style="s1">Kubatizidwa kwa Yesu</para>
  <para style="p">
    <verse number="13" style="v"/>Pamenepo Yesu anabwera kuchokera ku Galileya kudzabatizidwa ndi Yohane mu mtsinje wa Yorodani. <verse number="14" style="v"/>Koma Yohane anayesetsa kumukanira nati, “Ndiyenera kubatizidwa ndi Inu, bwanji Inu mubwera kwa ine?”</para>
  <para style="p">
    <verse number="15" style="v"/>Yesu anayankha kuti, <char style="wj">“Zibatero tsopano, ndi koyenera kwa ife kuchita zimenezi kukwaniritsa chilungamo chonse.”</char> Ndipo Yohane anavomera.</para>
  <para style="p">
    <verse number="16" style="v"/>Yesu atangobatizidwa, nthawi yomweyo potuluka mʼmadzi, kumwamba kunatsekuka ndipo taonani, Mzimu wa Mulungu anatsika ngati nkhunda natera pa Iye. <verse number="17" style="v"/>Ndipo mawu anamveka kuchokera kumwamba kuti, “Uyu ndiye mwana wanga wokondedwa amene ndikondwera naye.”</para>
  <chapter number="4" style="c"/>
  <para style="s1">Yesu Ayesedwa Mʼchipululu</para>
  <para style="p">
    <verse number="1" style="v"/>Pambuyo pake Yesu anatsogozedwa ndi Mzimu Woyera kupita ku chipululu kukayesedwa ndi mdierekezi. <verse number="2" style="v"/>Ndipo atasala kudya masiku makumi anayi usana ndi usiku, anamva njala. <verse number="3" style="v"/>Woyesayo anadza kwa Iye nati, “Ngati ndinu mwana wa Mulungu, sandutsani miyala iyi kuti ikhale buledi.”</para>
  <para style="p">
    <verse number="4" style="v"/>Yesu anayankha kuti, <char style="wj">“Zalembedwa, ‘Munthu sadzakhala ndi moyo ndi chakudya chokha, koma ndi mawu aliwonse ochokera mʼkamwa mwa Mulungu.’ ”</char></para>
  <para style="p">
    <verse number="5" style="v"/>Pamenepo mdierekezi anapita naye ku mzinda woyera namuyimiritsa pamwamba penipeni pa Nyumba ya Mulungu. <verse number="6" style="v"/>Ndipo anati, “Ngati ndinu Mwana wa Mulungu, dziponyeni nokha pansi. Pakuti kwalembedwa:</para>
  <para style="q1">“ ‘Adzalamulira angelo ake za iwe,</para>
  <para style="q2">ndipo adzakunyamula ndi manja awo</para>
  <para style="q2">kuti phazi lako lisagunde pa mwala.’ ”</para>
  <para style="p">
    <verse number="7" style="v"/>Yesu anamuyankha kuti, <char style="wj">“Kwalembedwanso: ‘Musamuyese Yehova Mulungu wanu.’ ”</char></para>
  <para style="p">
    <verse number="8" style="v"/>Kenaka mdierekezi anamutengera Yesu ku phiri lalitali kwambiri namuonetsa maufumu onse a dziko lapansi ndi ulemerero wawo. <verse number="9" style="v"/>Ndipo anati kwa Iye, “Zonsezi ndidzakupatsani ngati mutandiweramira ndi kundipembedza ine.”</para>
  <para style="p">
    <verse number="10" style="v"/>Yesu anati kwa iye, “Choka Satana! Zalembedwa, ‘Pembedza Yehova Mulungu wako ndi kumutumikira Iye yekha.’ ”</para>
  <para style="p">
    <verse number="11" style="v"/>Pamenepo mdierekezi anamusiya ndipo angelo anamutumikira Iye.</para>
  <para style="s1">Yesu Ayamba Kulalikira</para>
  <para style="p">
    <verse number="12" style="v"/>Yesu atamva kuti Yohane anamutsekera mʼndende, anabwerera ku Galileya. <verse number="13" style="v"/>Ndipo atachoka ku Nazareti anapita ku Kaperenawo ndi kukhala mʼmbali mwa nyanja, mʼdera la Zebuloni ndi Nafutali; <verse number="14" style="v"/>pokwaniritsa zimene zinanenedwa kudzera mwa mneneri Yesaya kuti,</para>
  <para style="q1">
    <verse number="15" style="v"/>“Dziko la Zebuloni ndi dziko la Nafutali,</para>
  <para style="q2">njira ya ku nyanja, kutsidya lija la Yorodani,</para>
  <para style="q2">Galileya wa anthu a mitundu ina,</para>
  <para style="q1">
    <verse number="16" style="v"/>anthu okhala mu mdima</para>
  <para style="q2">awona kuwala kwakukulu;</para>
  <para style="q1">ndi kwa iwo okhala mʼdziko la mthunzi wa imfa</para>
  <para style="q2">kuwunika kwawafikira.”</para>
  <para style="p">
    <verse number="17" style="v"/>Kuyambira nthawi imeneyo, Yesu anayamba kulalikira nati, <char style="wj">“Tembenukani mtima ufumu wakumwamba wayandikira.”</char></para>
  <para style="s1">Yesu Ayitana Ophunzira ake Oyamba</para>
  <para style="p">
    <verse number="18" style="v"/>Pamene Yesu ankayenda mʼmbali mwa nyanja ya Galileya, anaona abale awiri, Simoni wotchedwa Petro ndi mʼbale wake Andreya akuponya khoka mʼnyanja popeza anali asodzi. <verse number="19" style="v"/>Yesu anati, <char style="wj">“Bwerani, tsateni Ine ndipo ndidzakusandutsani asodzi a anthu.”</char> <verse number="20" style="v"/>Nthawi yomweyo anasiya makoka awo namutsata Iye.</para>
  <para style="p">
    <verse number="21" style="v"/>Atapita patsogolo, anaona abale ena awiri, Yakobo ndi mʼbale wake Yohane ana a Zebedayo. Iwowa anali mʼbwato ndi abambo awo, Zebedayo, akukonza makoka awo ndipo Yesu anawayitana. <verse number="22" style="v"/>Nthawi yomweyo anasiya bwato ndi abambo awo namutsata Iye.</para>
  <para style="s1">Yesu Achiritsa Odwala</para>
  <para style="p">
    <verse number="23" style="v"/>Yesu anayendayenda mu Galileya kuphunzitsa mʼmasunagoge awo, nalalikira Uthenga Wabwino wa ufumu ndi kuchiritsa matenda onse pakati pa anthu. <verse number="24" style="v"/>Mbiri yake yonse inawanda ku Siriya konse ndipo anthu anabweretsa kwa Iye onse amene anali odwala nthenda zosiyanasiyana, womva maululu aakulu, ogwidwa ndi ziwanda, odwala matenda akugwa ndi olumala ndipo Iye anawachiritsa. <verse number="25" style="v"/>Magulu ambiri a anthu anachokera ku Galileya, Dekapoli, Yerusalemu, Yudeya ndi ku madera a kutsidya la mtsinje wa Yorodani namutsata Iye.</para>
  <chapter number="5" style="c"/>
  <para style="s1">Chiphunzitso cha pa Phiri</para>
  <para style="p">
    <verse number="1" style="v"/>Iye ataona anthu ambiri, anakwera pa phiri nakhala pansi. Ndipo ophunzira ake anabwera kwa Iye, <verse number="2" style="v"/>ndipo anayamba kuwaphunzitsa kuti,</para>
  <para style="q1">
    <verse number="3" style="v"/>
    <char style="wj">“Odala ndi amene ali osauka mu mzimu,</char></para>
  <para style="q2">
    <char style="wj">chifukwa ufumu wakumwamba ndi wawo.</char></para>
  <para style="q1">
    <verse number="4" style="v"/>
    <char style="wj">Odala ndi amene ali achisoni,</char></para>
  <para style="q2">
    <char style="wj">chifukwa adzatonthozedwa.</char></para>
  <para style="q1">
    <verse number="5" style="v"/>
    <char style="wj">Odala ndi amene ali ofatsa,</char></para>
  <para style="q2">
    <char style="wj">chifukwa adzalandira dziko lapansi.</char></para>
  <para style="q1">
    <verse number="6" style="v"/>
    <char style="wj">Odala ndi amene akumva njala ndi ludzu la chilungamo,</char></para>
  <para style="q2">
    <char style="wj">chifukwa adzakhutitsidwa.</char></para>
  <para style="q1">
    <verse number="7" style="v"/>
    <char style="wj">Odala ndi amene ali ndi chifundo,</char></para>
  <para style="q2">
    <char style="wj">chifukwa adzawachitira chifundo.</char></para>
  <para style="q1">
    <verse number="8" style="v"/>
    <char style="wj">Odala ndi amene ali oyera mtima,</char></para>
  <para style="q2">
    <char style="wj">chifukwa adzaona Mulungu.</char></para>
  <para style="q1">
    <verse number="9" style="v"/>
    <char style="wj">Ndi odala amene amabweretsa mtendere,</char></para>
  <para style="q2">
    <char style="wj">chifukwa adzatchedwa ana a Mulungu.</char></para>
  <para style="q1">
    <verse number="10" style="v"/>
    <char style="wj">Odala ndi amene akuzunzidwa chifukwa cha chilungamo,</char></para>
  <para style="q2">
    <char style="wj">pakuti ufumu wakumwamba ndi wawo.”</char></para>
  <para style="p">
    <verse number="11" style="v"/>
    <char style="wj">“Inu ndinu odala anthu akamakunyozani, kukuzunzani, kukunenerani zoyipa zilizonse ndi kukunamizirani chifukwa cha Ine.</char> <verse number="12" style="v"/><char style="wj">Sangalalani, kondwerani chifukwa mphotho yanu ndi yayikulu kumwamba, chifukwa moterenso ndi mmene anazunzira aneneri inu musanabadwe.</char></para>
  <para style="s1">Mchere ndi Kuwunika</para>
  <para style="p">
    <verse number="13" style="v"/>
    <char style="wj">“Inu ndinu mchere wa dziko lapansi. Koma ngati mcherewo usukuluka, adzawukometsanso ndi chiyani? Ulibenso ntchito koma kungowutaya kunja, anthu nawuponda.</char></para>
  <para style="p">
    <verse number="14" style="v"/>
    <char style="wj">“Inu ndinu kuwunika kwa dziko lapansi. Mzinda wa pa phiri sungathe kubisika.</char> <verse number="15" style="v"/><char style="wj">Anthu sayatsa nyale ndikuyivundikira ndi mbiya, mʼmalo mwake amayika poonekera ndipo imawunikira onse mʼnyumbamo.</char> <verse number="16" style="v"/><char style="wj">Momwemonso kuwunika kwanu kuwale pamaso pa anthu kuti aone ntchito zanu zabwino ndi kulemekeza Atate anu akumwamba.</char></para>
  <para style="s1">Kukwaniritsa Malamulo</para>
  <para style="p">
    <verse number="17" style="v"/>
    <char style="wj">“Musaganize kuti ndinadza kudzathetsa malamulo kapena zonena za aneneri; sindinabwere kudzathetsa koma kukwaniritsa.</char> <verse number="18" style="v"/><char style="wj">Ine ndikukuwuzani zoonadi kuti, kufikira kutha kwa thambo ndi dziko lapansi, chilichonse chimene chinalembedwa mʼmalamulo, ngakhale kalemba kakangʼonongʼono, chidzakwaniritsidwa.</char> <verse number="19" style="v"/><char style="wj">Chifukwa chake aliyense amene aphwanya limodzi la malamulowa ngakhale lalingʼonongʼono ndi kuphunzitsa ena kuti achite chimodzimodzi, adzakhala wotsirizira mu ufumu wakumwamba, koma aliyense amene achita ndi kuphunzitsa malamulo awa adzakhala wamkulu mu ufumu wakumwamba.</char> <verse number="20" style="v"/><char style="wj">Chifukwa chake ndikuwuzani kuti ngati chilungamo chanu sichiposa cha Afarisi ndi aphunzitsi amalamulo, zoonadi, simudzalowa mu ufumu wakumwamba.</char></para>
  <para style="s1">Zokhudza Kupha</para>
  <para style="p">
    <verse number="21" style="v"/>
    <char style="wj">“Munamva kuti kunanenedwa kwa anthu kale kuti, ‘Usaphe ndipo kuti aliyense amene apha munthu adzaweruzidwa.’</char> <verse number="22" style="v"/><char style="wj">Koma Ine ndikukuwuzani kuti aliyense wokwiyira mʼbale wake adzapezeka wolakwa ku bwalo la milandu. Ndiponso aliyense amene wonena mʼbale wake kuti, ‘Ndiwe wopanda phindu,’ adzapezeka wolakwa ku bwalo la milandu lalikulu. Ndipo aliyense amene anganene mnzake ‘wopandapake’ adzatengeredwa ku bwalo la milandu. Ndiponso aliyense amene angamunene mnzake kuti, ‘Chitsiru iwe,’ adzaponyedwa ku gehena.</char></para>
  <para style="p">
    <verse number="23" style="v"/>
    <char style="wj">“Nʼchifukwa chake, pamene ukupereka chopereka chako pa guwa lansembe ndipo nthawi yomweyo ukumbukira kuti mʼbale wako ali nawe chifukwa,</char> <verse number="24" style="v"/><char style="wj">usiye choperekacho pa guwa lansembepo, choyamba pita kayanjane ndi mʼbale wako; ukatero bwera kudzapereka chopereka chakocho.</char></para>
  <para style="p">
    <verse number="25" style="v"/>
    <char style="wj">“Fulumira kuyanjana ndi mnzako amene unamulakwira nthawi ya milandu isanafike chifukwa angakupereke kwa oweruza amene angakupereke kwa mlonda ndipo mlondayo angakutsekere mʼndende.</char> <verse number="26" style="v"/><char style="wj">Zoonadi, Ine ndikukuwuza kuti sudzatuluka mʼndende mpaka utalipira zonse.</char></para>
  <para style="s1">Zokhudza Chigololo</para>
  <para style="p">
    <verse number="27" style="v"/>
    <char style="wj">“Munamva kuti kunanenedwa kuti, ‘Usachite chigololo.’</char> <verse number="28" style="v"/><char style="wj">Koma Ine ndikuwuzani kuti aliyense woyangʼana mkazi momusirira wachita naye kale chigololo mu mtima mwake.</char> <verse number="29" style="v"/><char style="wj">Ngati diso lako lakumanja likuchimwitsa, ulichotse ndi kulitaya. Pakuti nʼkwabwino kwa iwe kutaya chiwalo chimodzi cha thupi lako, kusiyana ndi kuti thupi lonse liponyedwe mʼgehena.</char> <verse number="30" style="v"/><char style="wj">Ndipo ngati dzanja lako lamanja likuchimwitsa, ulidule ndi kulitaya. Pakuti nʼkwabwino kwa iwe kutaya chiwalo chimodzi cha thupi lako, kusiyana ndi kuti thupi lonse liponyedwe mʼgehena.</char></para>
  <para style="s1">Zokhudza Kusudzula Mkazi</para>
  <para style="p">
    <verse number="31" style="v"/>
    <char style="wj">“Ananena kuti, ‘Aliyense wosudzula mkazi wake ayenera amupatse kalata ya chisudzulo.’</char> <verse number="32" style="v"/><char style="wj">Koma Ine ndikukuwuzani kuti aliyense amene asudzula mkazi wake pa chifukwa china chilichonse osati chifukwa cha chiwerewere, akumuchititsa mkaziyo chigololo ndipo aliyense wokwatira mkaziyo, akuchitanso chigololo.</char></para>
  <para style="s1">Malonjezo</para>
  <para style="p">
    <verse number="33" style="v"/>
    <char style="wj">“Munamvanso kuti kunanenedwa kwa anthu akale kuti, ‘Musaphwanye lonjezo; koma sungani malonjezo anu amene mwachita kwa Yehova.’</char> <verse number="34" style="v"/><char style="wj">Koma ndikuwuzani kuti musalumbire ndi pangʼono pomwe kutchula kumwamba chifukwa kuli mpando waufumu wa Mulungu.</char> <verse number="35" style="v"/><char style="wj">Kapena kutchula dziko lapansi, chifukwa ndi chopondapo mapazi ake; kapena kutchula Yerusalemu, chifukwa ndi mzinda wa mfumu yayikulu.</char> <verse number="36" style="v"/><char style="wj">Ndipo musalumbire ndi mutu wanu chifukwa simungathe kuyeretsa ngakhale kudetsa tsitsi limodzi.</char> <verse number="37" style="v"/><char style="wj">Koma ‘Inde’ wanu akhaledi ‘Inde’ kapena ‘Ayi’ wanu akhaledi ‘Ayi,’ chilichonse choposera apa, chichokera kwa woyipayo.</char></para>
  <para style="s1">Za Kubwezera Choyipa</para>
  <para style="p">
    <verse number="38" style="v"/>
    <char style="wj">“Munamva kuti, ‘Diso kulipira diso ndi dzino kulipira dzino.’</char> <verse number="39" style="v"/><char style="wj">Koma ndikuwuzani kuti musamukanize munthu woyipa, akakumenya patsaya mupatseni tsaya linalo.</char> <verse number="40" style="v"/><char style="wj">Ndipo ngati wina afuna kukuzenga mlandu kuti akulande malaya ako, umupatsenso mkanjo wako.</char> <verse number="41" style="v"/><char style="wj">Ngati wina akukakamiza kuti uyende naye mtunda umodzi, iwe uyende naye mitunda iwiri.</char> <verse number="42" style="v"/><char style="wj">Wina akakupempha kanthu umupatse, ndipo wofuna kubwereka usamukanize.</char></para>
  <para style="s1">Kukonda Adani</para>
  <para style="p">
    <verse number="43" style="v"/>
    <char style="wj">“Munamva kuti, ‘Konda mnansi wako ndi kudana ndi mdani wako.’</char> <verse number="44" style="v"/><char style="wj">Koma Ine ndikuwuzani kuti, ‘Kondani adani anu ndi kuwapempherera okuzunzani</char> <verse number="45" style="v"/><char style="wj">kuti mukhale ana a Atate anu akumwamba, amene awalitsa dzuwa lake pa oyipa ndi pa abwino, nagwetsa mvula pa olungama ndi pa osalungama.’</char> <verse number="46" style="v"/><char style="wj">Ngati mukonda amene akukondani inu, mudzapeza mphotho yanji? Kodi ngakhale amisonkho sachita chimodzimodzi?</char> <verse number="47" style="v"/><char style="wj">Ndipo ngati inu mupatsa moni abale anu okhaokha mukuchita chiyani choposa ena? Kodi ngakhale akunja sachita chimodzimodzi?</char> <verse number="48" style="v"/><char style="wj">Nʼchifukwa chake, inu khalani angwiro monga Atate anu akumwamba ali wangwiro.”</char></para>
  <chapter number="6" style="c"/>
  <para style="s1">Zopereka Zachifundo</para>
  <para style="p">
    <verse number="1" style="v"/>
    <char style="wj">“Samalani kuti musachite ntchito zanu zolungama pamaso pa anthu kuti akuoneni. Popeza ngati mutero simudzalandira mphotho yochokera kwa Atate anu akumwamba.</char></para>
  <para style="p">
    <verse number="2" style="v"/>
    <char style="wj">“Pamene mupereka zachifundo, musachite modzionetsera monga amachita achiphamaso mʼmasunagoge ndi pa misewu kuti atamidwe ndi anthu. Zoonadi, Ine ndikuwuzani kuti iwowo alandiriratu mphotho yawo yonse.</char> <verse number="3" style="v"/><char style="wj">Koma pamene mupereka zachifundo, dzanja lanu lamanzere lisadziwe chimene dzanja lanu lamanja likuchita,</char> <verse number="4" style="v"/><char style="wj">kotero kuti kupereka kwanu kukhale mwachinsinsi. Ndipo Atate anu amene amaona zochitika mwachinsinsi, adzakupatsani mphotho.</char></para>
  <para style="s1">Za Kupemphera</para>
  <para style="p">
    <verse number="5" style="v"/>
    <char style="wj">“Pamene mupemphera, musakhale ngati achiphamaso, chifukwa iwo amakonda kupemphera choyimirira mʼmasunagoge ndi pa mphambano za mʼmisewu kuti anthu awaone. Zoonadi, Ine ndikuwuzani kuti iwo alandiriratu mphotho yawo yonse.</char> <verse number="6" style="v"/><char style="wj">Koma pamene mupemphera, lowani mʼchipinda chanu chamʼkati, ndi kutseka chitseko ndipo mupemphere kwa Atate anu amene saoneka. Ndipo Atate anu, amene amaona zochitika mseri, adzakupatsani mphotho.</char> <verse number="7" style="v"/><char style="wj">Ndipo pamene mukupemphera, musamabwerezabwereza monga akunja, pakuti iwo amaganiza kuti adzamveka chifukwa chochulutsa mawu.</char> <verse number="8" style="v"/><char style="wj">Musakhale ngati iwo chifukwa Atate anu amadziwa zimene musowa musanapemphe.</char></para>
  <para style="p">
    <verse number="9" style="v"/>
    <char style="wj">“Chifukwa chake pempherani motere:</char></para>
  <para style="q1">
    <char style="wj">“ ‘Atate athu akumwamba,</char></para>
  <para style="q1">
    <char style="wj">dzina lanu lilemekezedwe,</char></para>
  <para style="q1">
    <verse number="10" style="v"/>
    <char style="wj">Ufumu wanu ubwere,</char></para>
  <para style="q1">
    <char style="wj">chifuniro chanu chichitike</char></para>
  <para style="q2">
    <char style="wj">pansi pano monga kumwamba.</char></para>
  <para style="q1">
    <verse number="11" style="v"/>
    <char style="wj">Mutipatse chakudya chathu chalero.</char></para>
  <para style="q1">
    <verse number="12" style="v"/>
    <char style="wj">Mutikhululukire mangawa athu,</char></para>
  <para style="q2">
    <char style="wj">monga ifenso tawakhululukira amangawa athu.</char></para>
  <para style="q1">
    <verse number="13" style="v"/>
    <char style="wj">Ndipo musatitengere kokatiyesa;</char></para>
  <para style="q2">
    <char style="wj">koma mutipulumutse kwa woyipayo.’</char></para>
  <para style="m">
    <verse number="14" style="v"/>
    <char style="wj">Ngati inu mukhululukira anthu pamene akuchimwirani, Atate anu akumwamba adzakukhululukirani.</char> <verse number="15" style="v"/><char style="wj">Koma ngati inu simukhululukira anthu zolakwa zawo, Atate anunso sadzakukhululukirani machimo anu.</char></para>
  <para style="s1">Kusala Kudya</para>
  <para style="p">
    <verse number="16" style="v"/>
    <char style="wj">“Pamene mukusala kudya, musaonetse nkhope yachisoni monga achita achiphamaso, pakuti iwo amasintha nkhope zawo kuonetsa anthu kuti akusala kudya. Zoonadi, Ine ndikuwuzani kuti iwo alandiriratu mphotho yawo yonse.</char> <verse number="17" style="v"/><char style="wj">Koma pamene ukusala kudya, samba mʼmaso nudzole mafuta kumutu,</char> <verse number="18" style="v"/><char style="wj">kuti usaonekere kwa anthu kuti ukusala kudya koma kwa Atate ako ali mseri; ndipo Atate ako amene amaona za mseri adzakupatsa mphotho.</char></para>
  <para style="s1">Za Chuma cha Kumwamba</para>
  <para style="p">
    <verse number="19" style="v"/>
    <char style="wj">“Musadziwunjikire chuma pa dziko lapansi, pamene njenjete ndi dzimbiri zimawononga ndi pamene mbala zimathyola ndi kuba.</char> <verse number="20" style="v"/><char style="wj">Koma mudziwunjikire chuma kumwamba kumene njenjete ndi dzimbiri siziwononga ndipo mbala sizithyola ndi kuba.</char> <verse number="21" style="v"/><char style="wj">Pakuti kumene kuli chuma chako, mtima wako udzakhala komweko.</char></para>
  <para style="s1">Diso Nyale ya Thupi</para>
  <para style="p">
    <verse number="22" style="v"/>
    <char style="wj">“Diso ndi nyale ya thupi. Ngati maso ako ali bwino, thupi lako lonse lidzakhala mʼkuwala.</char> <verse number="23" style="v"/><char style="wj">Koma ngati maso ako sali bwino, thupi lako lonse lidzakhala mu mdima. Koma ngati kuwala kuli mwa iwe ndi mdima, ndiye kuti mdimawo ndi waukulu bwanji!</char></para>
  <para style="p">
    <verse number="24" style="v"/>
    <char style="wj">“Palibe munthu angathe kukhala kapolo wa ambuye awiri. Pakuti pena adzamuda mmodzi ndi kukonda winayo kapena adzagwira ntchito mokhulupirika kwa mmodzi, nadzanyoza winayo. Simungathe kukhala kapolo wa Mulungu ndi wa chuma pa nthawi imodzi.</char></para>
  <para style="s1">Musade Nkhawa</para>
  <para style="p">
    <verse number="25" style="v"/>
    <char style="wj">“Nʼchifukwa chake ndikuwuzani kuti musadere nkhawa za moyo wanu kuti mudzadya chiyani kapena mudzamwa chiyani; kapenanso za thupi lanu kuti mudzavala chiyani. Kodi moyo suposa chakudya? Kodi thupi siliposa zovala?</char> <verse number="26" style="v"/><char style="wj">Onani mbalame zamlengalenga sizifesa kapena kukolola kapena kusunga mʼnkhokwe komabe Atate anu akumwamba amazidyetsa. Kodi inu simuziposa kwambiri?</char> <verse number="27" style="v"/><char style="wj">Kodi ndani wa inu podandaula angathe kuwonjeza ora limodzi pa moyo wake?</char></para>
  <para style="p">
    <verse number="28" style="v"/>
    <char style="wj">“Ndipo bwanji inu mudera nkhawa za zovala? Onani makulidwe a maluwa akutchire. Sagwira ntchito kapena kuwomba nsalu.</char> <verse number="29" style="v"/><char style="wj">Ndikukuwuzani kuti angakhale Solomoni mu ulemerero wake sanavale mofanana ndi limodzi la maluwa amenewa.</char> <verse number="30" style="v"/><char style="wj">Ngati umu ndi mmene Mulungu avekera udzu wa kutchire umene ulipo lero ndipo mawa uponyedwa ku moto, kodi sadzakuvekani koposa? Aa! Inu a chikhulupiriro chochepa!</char> <verse number="31" style="v"/><char style="wj">Chifukwa chake musadere nkhawa ndi kuti, ‘Tidzadya chiyani?’ kapena ‘Tidzamwa chiyani?’ kapena ‘Tidzavala chiyani?’</char> <verse number="32" style="v"/><char style="wj">Pakuti anthu akunja amazifuna zinthu zonsezi ndipo Atate anu akumwamba adziwa kuti musowa zimenezi.</char> <verse number="33" style="v"/><char style="wj">Koma muyambe mwafuna ufumu wake ndi chilungamo chake ndipo zinthu zonsezi zidzapatsidwa kwa inu.</char> <verse number="34" style="v"/><char style="wj">Chifukwa chake musadere nkhawa ndi za mawa, popeza tsiku lililonse lili ndi zovuta zake zokwanira.</char></para>
  <chapter number="7" style="c"/>
  <para style="s1">Za Kuweruza Ena</para>
  <para style="p">
    <verse number="1" style="v"/>
    <char style="wj">“Musaweruze ena, kuti inunso mungadzaweruzidwe.</char> <verse number="2" style="v"/><char style="wj">Pakuti momwe inu muweruzira ena, inunso mudzaweruzidwa chimodzimodzi, muyeso umene muyesera ena inunso mudzayesedwa ndi womwewo.</char></para>
  <para style="p">
    <verse number="3" style="v"/>
    <char style="wj">“Chifukwa chiyani iwe uyangʼana kachitsotso ka mʼdiso la mʼbale wako koma susamalira chimtengo chili mʼdiso mwako?</char> <verse number="4" style="v"/><char style="wj">Kodi unganene bwanji kwa mʼbale wako kuti, ‘Ndikuchotse kachitsotso mʼdiso mwako,’ pamene nthawi zonse chimtengo uli nacho mʼdiso mwako?</char> <verse number="5" style="v"/><char style="wj">Wachiphamaso iwe! Yamba wachotsa chimtengo chili mʼdiso mwako ndipo pamenepo udzatha kuona bwino ndi kuchotsa kachitsotso kali mʼdiso mwa mʼbale wako.</char></para>
  <para style="p">
    <verse number="6" style="v"/>
    <char style="wj">“Musapatse agalu zinthu zopatulika; kapena musaponyere nkhumba ngale zanu. Pakuti ngati mutero, zidzaziponda ndipo pomwepo zidzakutembenukirani ndi kukudulani nthulinthuli.</char></para>
  <para style="s1">Pemphani, Funafunani, Gogodani</para>
  <para style="p">
    <verse number="7" style="v"/>
    <char style="wj">“Pemphani ndipo mudzapatsidwa; funafunani ndipo mudzapeza; gogodani ndipo adzakutsekulirani.</char> <verse number="8" style="v"/><char style="wj">Pakuti wopempha aliyense amalandira; ndi wofuna amapeza; ndipo iye amene agogoda, adzamutsekulira.</char></para>
  <para style="p">
    <verse number="9" style="v"/>
    <char style="wj">“Ndani mwa inu, mwana wake akamupempha buledi amamupatsa mwala?</char> <verse number="10" style="v"/><char style="wj">Kapena ngati mwana apempha nsomba, kodi amamupatsa njoka?</char> <verse number="11" style="v"/><char style="wj">Tsono ngati inu woyipitsitsa mumadziwa kupatsa ana anu mphatso zabwino, nanga Atate anu akumwamba sadzapereka mphatso zabwino kwa iwo amene amupempha?</char> <verse number="12" style="v"/><char style="wj">Nʼchifukwa chake zinthu zilizonse mukafuna kuti anthu akuchitireni, yambani ndinu kuwachitira, pakuti izi ndi zimene malamulo ndi aneneri amaphunzitsa.</char></para>
  <para style="s1">Zipata Ziwiri ndi Njira Ziwiri</para>
  <para style="p">
    <verse number="13" style="v"/>
    <char style="wj">“Lowani pa chipata chopapatiza. Pakuti chipata cholowera kuchiwonongeko nʼchachikulu ndipo msewu wake ndi waukulunso. Ndipo anthu ambiri amalowera pamenepo.</char> <verse number="14" style="v"/><char style="wj">Koma chipata ndi chopapatiza ndi msewu ndi waungʼono umene utsogolera anthu ku moyo wosatha ndipo ndi owerengeka okha amene ayipeza njirayo.</char></para>
  <para style="s1">Aneneri Owona ndi Onyenga</para>
  <para style="p">
    <verse number="15" style="v"/>
    <char style="wj">“Chenjerani nawo aneneri onyenga. Amabwera kwa inu atavala zikopa zankhosa, koma mʼkati mwawo ali mimbulu yolusa.</char> <verse number="16" style="v"/><char style="wj">Mudzawazindikira iwo ndi zipatso zawo. Kodi anthu amathyola mpesa pa mtengo wa minga, kapena nkhuyu pa nthula?</char> <verse number="17" style="v"/><char style="wj">Chimodzimodzinso mtengo wabwino umabala chipatso chabwino, koma mtengo woyipa umabala chipatso choyipa.</char> <verse number="18" style="v"/><char style="wj">Mtengo wabwino sungabale chipatso choyipa, ndi mtengo woyipa sungabale chipatso chabwino.</char> <verse number="19" style="v"/><char style="wj">Mtengo uliwonse umene subala chipatso chabwino umadulidwa ndi kuponyedwa pa moto.</char> <verse number="20" style="v"/><char style="wj">Momwemonso, ndi zipatso zawo iwo mudzawazindikira.</char></para>
  <para style="s1">Ophunzira Owona ndi Onyenga</para>
  <para style="p">
    <verse number="21" style="v"/>
    <char style="wj">“Si munthu aliyense amene amanena kwa Ine, ‘Ambuye, Ambuye,’ adzalowe mu ufumu wakumwamba, koma ndi yekhayo amene amachita chifuniro cha Atate anga amene ali kumwamba.</char> <verse number="22" style="v"/><char style="wj">Ambiri adzati kwa Ine pa tsikulo, ‘Ambuye, Ambuye, kodi sitinkanenera mʼdzina lanu ndi mʼdzina lanunso tinkatulutsa ziwanda ndi kuchita zodabwitsa zambiri?’</char> <verse number="23" style="v"/><char style="wj">Pamenepo ndidzawawuza momveka bwino kuti, ‘Sindinakudziweni inu. Chokani kwa Ine, inu ochita zoyipa!’</char></para>
  <para style="s1">Womanga Nyumba Wanzeru ndi Wopusa</para>
  <para style="p">
    <verse number="24" style="v"/>
    <char style="wj">“Nʼchifukwa chake aliyense amene amva mawu anga ndi kuwachita akufanana ndi munthu wanzeru amene anamanga nyumba yake pa thanthwe.</char> <verse number="25" style="v"/><char style="wj">Mvula inagwa, mitsinje inadzaza, ndi mphepo zinawomba pa nyumbayo; koma sinagwe, chifukwa maziko ake anali pa thanthwe.</char> <verse number="26" style="v"/><char style="wj">Koma aliyense amene amva mawu angawa ndi kusawachita ali ngati munthu wopusa amene anamanga nyumba yake pa mchenga.</char> <verse number="27" style="v"/><char style="wj">Mvula inagwa, mitsinje inadzaza, ndi mphepo zinawomba pa nyumbayo, ndipo inagwa ndipo kugwa kwake kunali kwakukulu.”</char></para>
  <para style="p">
    <verse number="28" style="v"/>Yesu atamaliza kunena zonsezi, magulu a anthu anadabwa ndi chiphunzitso chake, <verse number="29" style="v"/>chifukwa anaphunzitsa ngati amene anali ndi ulamuliro osati ngati aphunzitsi amalamulo.</para>
  <chapter number="8" style="c"/>
  <para style="s1">Yesu Achiritsa Wakhate</para>
  <para style="p">
    <verse number="1" style="v"/>Iye atatsika ku phiri kuja, anthu ambirimbiri anamutsata. <verse number="2" style="v"/>Ndipo munthu wakhate anadza kwa Yesu namugwadira nati, “Ambuye, ngati mufuna, mukhoza kundiyeretsa.”</para>
  <para style="p">
    <verse number="3" style="v"/>Yesu anatambasula dzanja lake namukhudza munthuyo nati, <char style="wj">“Ndikufuna, yeretsedwa!”</char> Nthawi yomweyo anachiritsidwa khate lake. <verse number="4" style="v"/>Ndipo Yesu anati kwa iye, <char style="wj">“Taona, usawuze wina aliyense. Koma upite kwa mkulu wa ansembe ukadzionetse wekha ndi kupereka mphatso imene Mose analamulira, kuti ukhale umboni kwa iwo.”</char></para>
  <para style="s1">Chikhulupiriro cha Kenturiyo</para>
  <para style="p">
    <verse number="5" style="v"/>Yesu atalowa mʼKaperenamu, Kenturiyo anabwera kwa Iye napempha chithandizo, <verse number="6" style="v"/>nati, “Ambuye, wantchito wanga ali chigonere ku nyumba, sakuthanso kuyenda, akumva kuwawa kwambiri.”</para>
  <para style="p">
    <verse number="7" style="v"/>Ndipo Yesu anati kwa iye, <char style="wj">“Ine ndibwera kudzamuchiritsa.”</char></para>
  <para style="p">
    <verse number="8" style="v"/>Kenturiyo uja anayankha kuti, “Ambuye, ndine wosayenera kuti Inu mukalowe mʼnyumba mwanga. Koma mungonena mawu ndipo wantchito wanga adzachiritsidwa. <verse number="9" style="v"/>Pakuti inenso ndili pansi pa ulamuliro ndipo ndili ndi asilikali amene ndiwalamulira. Ndikalamulira mmodzi kuti, ‘Pita,’ amapita; ndi kwa wina kuti, ‘Bwera,’ amabwera. Ndikawuza wantchito wanga kuti, ‘Chita ichi,’ iye amachita.”</para>
  <para style="p">
    <verse number="10" style="v"/>Yesu atamva zimenezi, anadabwa ndipo anati kwa omutsatira, <char style="wj">“Zoonadi, Ine ndikuwuzani kuti sindinapeze wina aliyense mu Israeli wachikhulupiriro chachikulu chotere.</char> <verse number="11" style="v"/><char style="wj">Ndikuwuzani kuti ambiri adzabwera kuchokera kummawa ndi kumadzulo, nadzakhala nawo pa phwando pamodzi ndi Abrahamu, Isake ndi Yakobo mu ufumu wakumwamba.</char> <verse number="12" style="v"/><char style="wj">Koma eni ake ufumuwo adzaponyedwa ku mdima wakunja kumene kudzakhala kulira ndi kukukuta mano.”</char></para>
  <para style="p">
    <verse number="13" style="v"/>Pamenepo Yesu anati kwa Kenturiyo, <char style="wj">“Pita! Zichitike monga momwe wakhulupirira.”</char> Ndipo wantchito wake anachira pa nthawi yomweyo.</para>
  <para style="s1">Yesu Achiritsa Anthu Ambiri</para>
  <para style="p">
    <verse number="14" style="v"/>Ndipo Yesu atalowa mʼnyumba ya Petro, anaona mpongozi wake wa Petro ali gone akudwala malungo. <verse number="15" style="v"/>Ndipo Yesu anakhudza dzanja lake ndipo pomwepo anachira nayamba kumutumikira.</para>
  <para style="p">
    <verse number="16" style="v"/>Itafika nthawi yamadzulo, anthu anabweretsa kwa Iye anthu ambiri ogwidwa ndi ziwanda ndipo anatulutsa ziwandazo ndi mawu okha, nachiritsa odwala onse. <verse number="17" style="v"/>Uku kunali kukwaniritsa zimene ananena mneneri Yesaya kuti,</para>
  <para style="q1">“Iye anatenga zofowoka zathu,</para>
  <para style="q2">nanyamula nthenda zathu.”</para>
  <para style="s1">Za Kutsatira Yesu</para>
  <para style="p">
    <verse number="18" style="v"/>Yesu ataona gulu la anthu litamuzungulira, analamula kuti awolokere kutsidya lina la nyanja. <verse number="19" style="v"/>Ndipo mphunzitsi wa malamulo anabwera kwa Iye nati, “Aphunzitsi, ine ndidzakutsatani kulikonse kumene muzipita.”</para>
  <para style="p">
    <verse number="20" style="v"/>Yesu anayankha kuti, <char style="wj">“Nkhandwe zili ndi mapanga ndi mbalame zamlengalenga zili ndi zisa, koma Mwana wa Munthu alibe malo ogona ngakhale potsamira mutu wake.”</char></para>
  <para style="p">
    <verse number="21" style="v"/>Wophunzira wina anati kwa Iye, “Ambuye, mundilole ndiyambe ndakayika maliro a abambo anga.”</para>
  <para style="p">
    <verse number="22" style="v"/>Koma Yesu anamuwuza kuti, <char style="wj">“Nditsate Ine ndipo uwaleke akufa ayikane akufa okhaokha.”</char></para>
  <para style="s1">Yesu Aletsa Namondwe</para>
  <para style="p">
    <verse number="23" style="v"/>Iye atalowa mʼbwato, ophunzira ake anamutsatira. <verse number="24" style="v"/>Ndipo taonani mwadzidzidzi mphepo yayikulu yamkuntho inawomba pa nyanjapo, kotero kuti bwatolo linayamba kumizidwa ndi mafunde. Koma Yesu anali mtulo. <verse number="25" style="v"/>Ophunzira ake anapita namudzutsa nati, “Ambuye! Tipulumutseni! Tikumira!”</para>
  <para style="p">
    <verse number="26" style="v"/>Iye anawayankha kuti, <char style="wj">“Inu achikhulupiriro chochepa, chifukwa chiyani mukuchita mantha?”</char> Ndipo anayimirira nadzudzula mphepoyo ndi mafunde ndipo panali bata lalikulu.</para>
  <para style="p">
    <verse number="27" style="v"/>Ndipo ophunzirawo anadabwa nafunsa kuti, “Ndi munthu wotani uyu? Kuti ngakhale mphepo ndi mafunde zimvera Iye!”</para>
  <para style="s1">Ogwidwa ndi Ziwanda a ku Gadara</para>
  <para style="p">
    <verse number="28" style="v"/>Ndipo atafika ku mbali ina ya dera la Gadara, anakumana ndi anthu awiri ogwidwa ndi ziwanda akuchokera ku manda. Iwowa anali woopsa kwambiri kotero kuti panalibe munthu akanatha kudzera njira imeneyo. <verse number="29" style="v"/>Ndipo iwo anafuwulira kwa Yesu nati, “Mukufuna chiyani kwa ife, Inu Mwana wa Mulungu? Kodi mwabwera kuno kudzatizunza nthawi yake isanafike?”</para>
  <para style="p">
    <verse number="30" style="v"/>Ndipo patali pake panali gulu la nkhumba zimene zimadya. <verse number="31" style="v"/>Ndipo ziwandazo zinamupempha Yesu kuti, “Ngati mutitulutsa ife mutitumize mu nkhumba izo.”</para>
  <para style="p">
    <verse number="32" style="v"/>Iye anati kwa ziwandazo, <char style="wj">“Pitani!”</char> Ndipo pamenepo zinatuluka ndi kukalowa mʼnkhumbazo ndipo nkhumba zonse zinathamangira mʼnyanja ndi kufera momwemo. <verse number="33" style="v"/>Koma amene amaziweta anathawa nalowa mʼmudzi nafotokoza zonse, kuphatikizapo zimene zinachitika ndi anthu ogwidwa ndi ziwanda aja. <verse number="34" style="v"/>Ndipo anthu onse a mʼmudziwo anatuluka kukakumana ndi Yesu. Ndipo atamuona Iye, anamupempha kuti achoke mʼdera lawo.</para>
  <chapter number="9" style="c"/>
  <para style="s1">Munthu Wakufa Ziwalo wa ku Kaperenawo</para>
  <para style="p">
    <verse number="1" style="v"/>Yesu analowa mʼbwato nawoloka, ndipo anabwera ku mudzi wa kwawo. <verse number="2" style="v"/>Amuna ena anabwera ndi munthu wakufa ziwalo kwa Iye atamugoneka pa mphasa. Yesu ataona chikhulupiriro chawo anati kwa wakufa ziwaloyo, <char style="wj">“Limba mtima mwana wanga, machimo ako akhululukidwa.”</char></para>
  <para style="p">
    <verse number="3" style="v"/>Pamenepo aphunzitsi ena amalamulo anaganiza mu mtima mwawo kuti, “Munthu uyu akuchitira Mulungu mwano.”</para>
  <para style="p">
    <verse number="4" style="v"/>Ndipo podziwa maganizo awo Yesu anati, <char style="wj">“Bwanji mukuganiza zoyipa mʼmitima mwanu?</char> <verse number="5" style="v"/><char style="wj">Chapafupi ndi chiti kunena kuti, ‘Machimo ako akhululukidwa’ kapena kunena kuti, ‘Imirira ndipo yenda?’</char> <verse number="6" style="v"/><char style="wj">Tsono kuti mudziwe kuti Mwana wa Munthu ali ndi ulamuliro pa dziko wokhululuka machimo,</char> pamenepo anati kwa wakufa ziwaloyo, <char style="wj">‘Imirira, tenga mphasa yako kazipita kwanu.’ ”</char> <verse number="7" style="v"/>Ndipo munthuyo anayimirira napita kwawo. <verse number="8" style="v"/>Gulu la anthu litaona izi, linadzazidwa ndi mantha ndipo linalemekeza Mulungu amene anapereka ulamuliro kwa anthu.</para>
  <para style="s1">Kuyitanidwa kwa Mateyu</para>
  <para style="p">
    <verse number="9" style="v"/>Ndipo Yesu atachoka kumeneko, anaona munthu wina dzina lake Mateyu, atakhala mʼnyumba ya msonkho. Anati kwa iye, <char style="wj">“Nditsate Ine.”</char> Ndipo iye ananyamuka namutsata.</para>
  <para style="p">
    <verse number="10" style="v"/>Ndipo pamene Iye ankadya mʼnyumba, onani, amisonkho ndi ochimwa ambiri anabwera nakhala pansi pamodzi ndi Yesu ndi ophunzira ake. <verse number="11" style="v"/>Ndipo Afarisi poona izi, anati kwa ophunzira ake, “Nʼchifukwa chiyani Aphunzitsi anu akudya pamodzi ndi amisonkho ndi ochimwa?”</para>
  <para style="p">
    <verse number="12" style="v"/>Yesu atamva, anati, <char style="wj">“Munthu wamoyo safuna singʼanga ayi, koma wodwala.</char> <verse number="13" style="v"/><char style="wj">Koma pitani kaphunzireni tanthauzo la mawu awa: ‘Ndimafuna chifundo osati nsembe ayi.’ Pakuti sindinabwere kudzayitana olungama koma ochimwa.”</char></para>
  <para style="s1">Za Kusala Kudya</para>
  <para style="p">
    <verse number="14" style="v"/>Ndipo ophunzira a Yohane anabwera namufunsa Iye kuti, “Bwanji ife ndi Afarisi timasala kudya koma ophunzira anu sasala kudya?”</para>
  <para style="p">
    <verse number="15" style="v"/>Yesu anayankha kuti, <char style="wj">“Kodi oyitanidwa ku ukwati angamalire bwanji pamene mkwati ali naye pamodzi? Nthawi idzafika pamene mkwatiyo adzachotsedwa ndi pamene adzasala kudya.”</char></para>
  <para style="p">
    <verse number="16" style="v"/>
    <char style="wj">Ndipo palibe munthu amasokerera chigamba chatsopano pa chovala chakale chifukwa chigambacho chidzachoka ndipo chibowocho chidzakula kuposa kale.</char> <verse number="17" style="v"/><char style="wj">Kapena sathira vinyo watsopano mʼmatumba akale; akatero, matumba akalewo adzaphulika ndipo vinyoyo adzatayika, matumbawo adzawonongeka; satero ayi. Amathira vinyo watsopano mʼmatumba atsopanonso ndipo zonse zimasungika.</char></para>
  <para style="s1">Za Mwana Wamkazi wa Yairo ndi Mayi Wokhudza Chovala cha Yesu</para>
  <para style="p">
    <verse number="18" style="v"/>Pamene ankanena zimenezi, mkulu wa sunagoge anabwera namugwadira Iye nati, “Mwana wanga wamkazi wamwalira posachedwapa koma tiyeni mukasanjike dzanja lanu pa iye ndipo adzakhala ndi moyo.” <verse number="19" style="v"/>Yesu ndi ophunzira ake ananyamuka napita naye pamodzi.</para>
  <para style="p">
    <verse number="20" style="v"/>Panali mayi wina amene ankadwala nthenda yotaya magazi kwa zaka khumi ndi ziwiri ndipo anadza mʼmbuyo mwake nakhudza mkanjo wake. <verse number="21" style="v"/>Iyeyo anati mwa iye yekha, “Nditangokhudza kasonga ka mkanjo wake, ine ndidzachiritsidwa.”</para>
  <para style="p">
    <verse number="22" style="v"/>Ndipo Yesu anatembenuka namuona mayiyo nati, <char style="wj">“Limbani mtima mayi iwe, chikhulupiriro chako chakuchiritsa.”</char> Nthawi yomweyo mayiyo anachiritsidwa.</para>
  <para style="p">
    <verse number="23" style="v"/>Yesu atalowa mʼnyumba ya mkulu wa sunagoge ndi kuona oyimba zitoliro ndi gulu la anthu ochita phokoso, <verse number="24" style="v"/>anati, <char style="wj">“Tulukani, mtsikanayu sanafe koma ali mtulo.”</char> Koma anamuseka Iye. <verse number="25" style="v"/>Atangowatulutsa anthuwo, analowa mʼnyumba ndipo anagwira dzanja la mtsikanayo ndipo anauka. <verse number="26" style="v"/>Mbiriyi inamveka mʼdera lonse.</para>
  <para style="s1">Yesu Achiritsa Osaona ndi Osayankhula</para>
  <para style="p">
    <verse number="27" style="v"/>Yesu atapitirira ulendo wake, amuna awiri osaona anamutsatira Iye, akufuwula kuti, “Tichitireni chifundo, Mwana wa Davide!”</para>
  <para style="p">
    <verse number="28" style="v"/>Atalowa mʼnyumba, amuna awiri osaonawo anabwera kwa Iye ndipo anawafunsa kuti, <char style="wj">“Kodi mukhulupirira kuti ndikhoza kukuchiritsani?”</char></para>
  <para style="p">Iwo anayankha kuti, “Inde Ambuye.”</para>
  <para style="p">
    <verse number="29" style="v"/>Pomwepo anakhudza maso awo nati, <char style="wj">“Zichitike kwa inu monga mwachikhulupiriro chanu.”</char> <verse number="30" style="v"/>Ndipo anayamba kuona. Yesu anawachenjeza kwambiri nati, <char style="wj">“Onani, wina aliyense asadziwe za zimenezi.”</char> <verse number="31" style="v"/>Koma iwo anatuluka mʼnyumbamo nafalitsa za Iye mʼchigawo chonse.</para>
  <para style="p">
    <verse number="32" style="v"/>Pamene iwo ankatuluka kunja, anthu anabwera kwa Iye ndi munthu wogwidwa ndi mzimu wosayankhula. <verse number="33" style="v"/>Ndipo atatulutsa mzimuwo, munthuyo anayankhula. Gulu la anthuwo linadabwa ndipo linati, “Zinthu zotere sizinaonekepo mu Israeli.”</para>
  <para style="p">
    <verse number="34" style="v"/>Koma Afarisi anati, “Akutulutsa mizimu yoyipa ndi mphamvu ya mkulu wa ziwanda.”</para>
  <para style="s1">Antchito ndi Ochepa</para>
  <para style="p">
    <verse number="35" style="v"/>Yesu anayendayenda mʼmizinda yonse ndi mʼmidzi, kuphunzitsa mʼmasunagoge awo, nalalikira Uthenga Wabwino wa ufumu ndi kuchiritsa nthenda zawo zonse ndi zofowoka za mʼmatupi mwawo. <verse number="36" style="v"/>Ataona maguluwo, anagwidwa ndi chisoni chifukwa anali ozunzika ndi osowa chithandizo ngati nkhosa zopanda mʼbusa. <verse number="37" style="v"/>Pamenepo anati kwa ophunzira ake, <char style="wj">“Zokolola ndi zambiri koma antchito ndi ochepa.</char> <verse number="38" style="v"/><char style="wj">Nʼchifukwa chake, pemphani Ambuye mwini zokolola kuti atumize antchito ku munda wake.”</char></para>
  <chapter number="10" style="c"/>
  <para style="s1">Yesu Atuma Ophunzira Ake</para>
  <para style="p">
    <verse number="1" style="v"/>Yesu anayitana ophunzira ake khumi ndi awiri ndipo anawapatsa ulamuliro otulutsa mizimu yoyipa ndi kuchiritsa nthenda iliyonse ndi zofowoka zilizonse.</para>
  <para style="p">
    <verse number="2" style="v"/>Mayina a atumwi khumi ndi awiriwo ndi awa: woyamba, Simoni (wotchedwa Petro) ndi mʼbale wake Andreya; Yakobo mwana wa Zebedayo ndi mʼbale wake Yohane, <verse number="3" style="v"/>Filipo ndi Bartumeyu, Tomasi ndi Mateyu wolandira msonkho, Yakobo mwana wa Alufeyo ndi Tadeyo; <verse number="4" style="v"/>Simoni Mzerote ndi Yudasi Isikarioti, amene anamupereka Iye.</para>
  <para style="p">
    <verse number="5" style="v"/>Yesu anatuma khumi ndi awiriwo ndi kuwalamula kuti, <char style="wj">“Musapite kwa anthu a mitundu ina kapena kulowa mʼmudzi uliwonse wa Asamariya.</char> <verse number="6" style="v"/><char style="wj">Koma pitani kwa nkhosa zotayika za banja la Israeli.</char> <verse number="7" style="v"/><char style="wj">Pamene mukupita, muzikalalikira uthenga uwu: ‘Ufumu wakumwamba wayandikira.’</char> <verse number="8" style="v"/><char style="wj">Chiritsani odwala, ukitsani akufa, chiritsani akhate, tulutsani ziwanda. Munalandira kwaulere, perekani kwaulere.</char></para>
  <para style="p">
    <verse number="9" style="v"/>
    <char style="wj">“Musatenge ndalama zagolide kapena zasiliva kapena zakopala mʼzikwama mwanu;</char> <verse number="10" style="v"/><char style="wj">musatenge thumba la paulendo, kapena malaya awiri kapena nsapato kapena ndodo; pakuti wantchito ayenera kulandira chakudya chake.</char> <verse number="11" style="v"/><char style="wj">Mukalowa mu mzinda ndi mʼmudzi uliwonse, funafunani munthu woyenera ndipo mukhale mʼnyumba mwake kufikira mutachoka.</char> <verse number="12" style="v"/><char style="wj">Pamene mulowa mʼnyumba mupereke moni.</char> <verse number="13" style="v"/><char style="wj">Mtendere wanu ukhale pa a mʼnyumbayo ngati ndi oyenera. Koma ngati siwoyenera, mtendere wanu ubwerere kwa inu.</char> <verse number="14" style="v"/><char style="wj">Ngati wina aliyense sakakulandirani kapena sakamvera mawu anu, musase fumbi la kumapazi anu pamene mutuluka mʼnyumbayo kapena mu mzindawo.</char> <verse number="15" style="v"/><char style="wj">Zoonadi, Ine ndikuwuzani kuti pa tsiku lachiweruziro, mlandu wa Sodomu ndi Gomora udzachepa kusiyana ndi wa mzindawo.</char></para>
  <para style="p">
    <verse number="16" style="v"/>
    <char style="wj">“Taonani ndikukutumizani inu monga nkhosa pakati pa mimbulu. Chifukwa chake khalani ochenjera ngati njoka ndi woona mtima ngati nkhunda.</char> <verse number="17" style="v"/><char style="wj">Chenjerani ndi anthu pakuti adzakuperekani ku mabwalo amilandu nadzakukwapulani mʼmasunagoge mwawo.</char> <verse number="18" style="v"/><char style="wj">Chifukwa cha Ine, mudzaperekedwa kwa olamulira ndi kwa mafumu kuti mukhale mboni kwa iwo ndi kwa a mitundu ina.</char> <verse number="19" style="v"/><char style="wj">Koma pamene akumangani, inu musadandaule kuti mukanena bwanji kapena mukanena chiyani. Mudzapatsidwa pa nthawi imeneyo zoti munene,</char> <verse number="20" style="v"/><char style="wj">pakuti sindinu mudzanena, koma Mzimu Woyera wa Atate anu, adzayankhula mwa inu.</char></para>
  <para style="p">
    <verse number="21" style="v"/>
    <char style="wj">“Mʼbale adzapereka mʼbale kuti aphedwe ndi abambo mwana wawo: ndipo ana adzawukira makolo awo ndi kuwapereka kuti aphedwe.</char> <verse number="22" style="v"/><char style="wj">Anthu onse adzada inu chifukwa cha Ine, koma iye amene apirira mpaka kumapeto, adzapulumuka.</char> <verse number="23" style="v"/><char style="wj">Pamene akuzunzani pamalo ena thawirani kwina. Pakuti ndikuwuzani zoonadi kuti simudzamaliza mizinda yonse ya Israeli Mwana wa Munthu asanabwere.</char></para>
  <para style="p">
    <verse number="24" style="v"/>
    <char style="wj">“Wophunzira saposa mphunzitsi wake ndipo wantchito saposa bwana wake.</char> <verse number="25" style="v"/><char style="wj">Nʼkoyenera kuti wophunzira akhale ngati mphunzitsi wake, ndi wantchito akhale ngati bwana wake. Ngati mwini banja atchedwa Belezebabu, koposa kotani a mʼnyumba mwake!</char></para>
  <para style="p">
    <verse number="26" style="v"/>
    <char style="wj">“Chifukwa chake musaope iwo. Pakuti palibe chinthu chobisika chimene sichidzavundukulidwa, ndi chobisika chimene sichidzadziwika.</char> <verse number="27" style="v"/><char style="wj">Chimene ndikuwuzani Ine mu mdima, muchiyankhule poyera; chimene akunongʼonezani mʼkhutu, muchilalikire muli pa denga.</char> <verse number="28" style="v"/><char style="wj">Musamaope amene amapha thupi koma sangathe kuchotsa moyo. Koma muziopa Iye amene akhoza kupha mzimu ndi kuwononga thupi mu gehena.</char> <verse number="29" style="v"/><char style="wj">Kodi suja amagulitsa mbalame ziwiri ndi ndalama imodzi? Koma palibe imodzi ya izo imene idzagwa pansi wopanda chifuniro cha Atate anu.</char> <verse number="30" style="v"/><char style="wj">Ndipo ngakhale tsitsi la mʼmutu mwanu linawerengedwa kale.</char> <verse number="31" style="v"/><char style="wj">Potero musaope; inu ndinu a mtengo woposa mbalame zambiri.</char></para>
  <para style="p">
    <verse number="32" style="v"/>
    <char style="wj">“Aliyense amene avomereza Ine pamaso pa anthu, Inenso ndidzavomereza pamaso pa Atate anga akumwamba.</char> <verse number="33" style="v"/><char style="wj">Koma iye amene andikana Ine pamaso pa anthu, Inenso ndidzamukana pamaso pa Atate anga akumwamba.</char></para>
  <para style="p">
    <verse number="34" style="v"/>
    <char style="wj">“Musaganize kuti Ine ndabweretsa mtendere pa dziko lapansi. Sindinabwere kudzapereka mtendere koma lupanga.</char> <verse number="35" style="v"/><char style="wj">Pakuti Ine ndabwera kudzalekanitsa</char></para>
  <para style="q1">
    <char style="wj">“ ‘Munthu ndi abambo ake,</char></para>
  <para style="q2">
    <char style="wj">mwana wamkazi ndi amayi ake,</char></para>
  <para style="q1">
    <char style="wj">mtengwa kulekanitsidwa ndi apongozi ake,</char></para>
  <para style="q2">
    <verse number="36" style="v"/>
    <char style="wj">adani a munthu adzakhala a mʼbanja mwake momwe.’</char></para>
  <para style="p">
    <verse number="37" style="v"/>
    <char style="wj">“Aliyense amene akonda abambo kapena amayi ake koposa Ine sayenera kukhala wanga; aliyense amene akonda mwana wake wamwamuna kapena wamkazi koposa Ine sayenera kukhala wanga.</char> <verse number="38" style="v"/><char style="wj">Aliyense amene satenga mtanda wake ndi kunditsata Ine sayenera kukhala wanga.</char> <verse number="39" style="v"/><char style="wj">Aliyense amene asunga moyo wake adzawutaya koma aliyense amene ataya moyo chifukwa cha Ine adzawupeza.</char></para>
  <para style="p">
    <verse number="40" style="v"/>
    <char style="wj">“Iye amene alandira inu alandira Ine, ndipo amene alandira Ine alandiranso amene anandituma Ine.</char> <verse number="41" style="v"/><char style="wj">Aliyense amene alandira mneneri chifukwa chakuti ndi mneneri alandira mphotho ya mneneri, ndipo aliyense amene alandira munthu wolungama chifukwa chakuti ndi munthu wolungama, adzalandira mphotho ya wolungama.</char> <verse number="42" style="v"/><char style="wj">Ngati aliyense apereka madzi ozizira a mʼchikho kwa mmodzi wa angʼonoangʼono awa chifukwa cha kuti ndi ophunzira anga, ndikuwuzani zoona, ndithudi sadzataya mphotho yake.”</char></para>
  <chapter number="11" style="c"/>
  <para style="s1">Otumidwa ndi Yohane Mʼbatizi</para>
  <para style="p">
    <verse number="1" style="v"/>Ndipo Yesu atamaliza kulangiza ophunzira ake khumi ndi awiri aja, anachoka kumeneko kupita kukaphunzitsa ndi kukalalikira ku mizinda ya ku Galileya.</para>
  <para style="p">
    <verse number="2" style="v"/>Yohane ali mʼndende anamva zimene Khristu ankachita, ndipo anatumiza ophunzira ake kukamufunsa Iye. <verse number="3" style="v"/>Anamufunsa kuti, “Kodi Inu ndinu uja ankanena kuti mudzabwerayu kapena tidikire wina?”</para>
  <para style="p">
    <verse number="4" style="v"/>Yesu anayankha kuti, <char style="wj">“Bwererani ndi kukamuwuza Yohane zimene mwamva ndi kuona.</char> <verse number="5" style="v"/><char style="wj">Osaona akuona, olumala akuyenda, akhate akuchiritsidwa, osamva akumva, akufa akuukitsidwa ndipo Uthenga Wabwino ukulalikidwa kwa osauka.</char> <verse number="6" style="v"/><char style="wj">Odala ndi munthu amene sakhumudwa chifukwa cha Ine.”</char></para>
  <para style="p">
    <verse number="7" style="v"/>Pamene ophunzira a Yohane ankachoka, Yesu anayamba kuyankhula kwa gulu la anthu za Yohane kuti, <char style="wj">“Kodi munkapita ku chipululu kuti mukaone chiyani? Kodi bango logwedezeka ndi mphepo?</char> <verse number="8" style="v"/><char style="wj">Nanga munkapita kukaona chiyani, munthu wovala zokongola? Ayi, wovala zokongola amakhala mʼnyumba za mafumu.</char> <verse number="9" style="v"/><char style="wj">Nanga munkapita kukaona chiyani? Mneneri kodi? Inde ndikuwuzani kuti munkakaona woposa mneneri.</char> <verse number="10" style="v"/><char style="wj">Uyu ndi amene malemba akunena za iye kuti,</char></para>
  <para style="q1">
    <char style="wj">“Ine ndidzatuma mthenga wanga patsogolo panu</char></para>
  <para style="q2">
    <char style="wj">amene adzakonza njira yanu.</char></para>
  <para style="m">
    <verse number="11" style="v"/>
    <char style="wj">Zoonadi, Ine ndikuwuzani kuti pakati pa obadwa ndi mkazi sipanaoneke wina aliyense wamkulu woposa Yohane Mʼbatizi; komatu amene ndi wamngʼono kwambiri mu ufumu wakumwamba ndi wamkulu koposa iye.</char> <verse number="12" style="v"/><char style="wj">Kuyambira masiku a Yohane Mʼbatizi mpaka tsopano, ufumu wakumwamba ndi wolimbirana ndipo anthu amphamvu okha ndi amene akuwulanda.</char> <verse number="13" style="v"/><char style="wj">Pakuti aneneri onse ndi malamulo ananenera kufikira nthawi ya Yohane.</char> <verse number="14" style="v"/><char style="wj">Ndipo ngati inu mufuna kulandira izi, iyeyu ndi Eliya amene ankanena kuti adzabwera uja.</char> <verse number="15" style="v"/><char style="wj">Iye amene ali ndi makutu amve.</char></para>
  <para style="p">
    <verse number="16" style="v"/>
    <char style="wj">“Kodi mʼbado uwu ndingawufanizire ndi chiyani? Uli ngati ana opezeka mʼmisika amene akuyitana anzawo nʼkumati:</char></para>
  <para style="q1">
    <verse number="17" style="v"/>
    <char style="wj">“ ‘Tinakuyimbirani zitoliro,</char></para>
  <para style="q2">
    <char style="wj">koma inu simunavine;</char></para>
  <para style="q1">
    <char style="wj">ife tinayimba nyimbo zamaliro,</char></para>
  <para style="q2">
    <char style="wj">koma inu simunalire.’</char></para>
  <para style="m">
    <verse number="18" style="v"/>
    <char style="wj">Pakuti Yohane sanabwerere kudya kapena kumwa koma iwo ankanena kuti, ‘Iye anali ndi chiwanda.’</char> <verse number="19" style="v"/><char style="wj">Mwana wa Munthu anabwera ndi kumadya ndi kumwa koma iwo akuti, ‘Munthu wadyera, woledzera, bwenzi la amisonkho ndi bwenzi la ochimwa.’ Koma nzeru imatsimikizika kuti ndi yolondola mwa ntchito zake.”</char></para>
  <para style="s1">Tsoka la Mizinda Itatu Yosatembenuka mtima</para>
  <para style="p">
    <verse number="20" style="v"/>Pamenepo Yesu anayamba kudzudzula mizinda imene zodabwitsa zake zambiri zinachitikamo, chifukwa chakuti sinatembenuke mtima. <verse number="21" style="v"/><char style="wj">“Tsoka kwa iwe Korazini! Tsoka kwa iwe Betisaida! Ngati zodabwitsa zimene zinachitika mwa iwe zikanachitidwa mu Turo ndi Sidoni, iwo akanalapa kale atavala ziguduli ndi kudzola phulusa.</char> <verse number="22" style="v"/><char style="wj">Koma ndikuwuzani inu kuti pa tsiku lachiweruzo mlandu wa Turo ndi Sidoni udzachepako kusiyana ndi wanu.</char> <verse number="23" style="v"/><char style="wj">Ndipo iwe Kaperenawo, kodi udzakwezedwa kufika kumwamba? Ayi, udzatsitsidwa mpaka pansi kufika ku Hade. Ngati zodabwitsa zimene zinachitika mwa iwe, zikanachitika mu Sodomu, bwenzi iye alipo kufikira lero.</char> <verse number="24" style="v"/><char style="wj">Koma Ine ndikuwuzani kuti pa tsiku la chiweruziro mlandu wa Sodomu udzachepako kusiyana ndi wanu.”</char></para>
  <para style="s1">Goli la Khristu</para>
  <para style="p">
    <verse number="25" style="v"/>Pa nthawi imeneyo Yesu anati, <char style="wj">“Ine ndikukuyamikani Inu Atate Ambuye akumwamba ndi dziko lapansi, chifukwa Inu mwawabisira zinthu izi anzeru ndi ophunzira ndi kuziwulula kwa ana angʼonoangʼono.</char> <verse number="26" style="v"/><char style="wj">Inde, Atate, ichi chinali chokukomerani Inu.</char></para>
  <para style="p">
    <verse number="27" style="v"/>
    <char style="wj">“Zinthu zonse zapatsidwa kwa Ine ndi Atate anga. Palibe mmodzi amene adziwa Mwana kupatula Atate ndipo palibe mmodzi amene adziwa Atate kupatula Mwana ndi kwa iwo amene Mwana awasankha kuwawululira.</char></para>
  <para style="p">
    <verse number="28" style="v"/>
    <char style="wj">“Idzani kwa Ine, inu nonse otopa ndi olemedwa ndipo Ine ndidzakupatsani mpumulo.</char> <verse number="29" style="v"/><char style="wj">Senzani goli langa ndipo phunzirani kwa Ine, pakuti ndine wofatsa ndi wodzichepetsa. Ndipo inu mudzapeza mpumulo wa miyoyo yanu.</char> <verse number="30" style="v"/><char style="wj">Pakuti goli langa ndi losavuta ndipo katundu wanga ndi wopepuka.”</char></para>
  <chapter number="12" style="c"/>
  <para style="s1">Yesu Mbuye wa Sabata</para>
  <para style="p">
    <verse number="1" style="v"/>Pa nthawi imeneyo Yesu anadutsa pakati pa minda ya tirigu pa tsiku la Sabata. Ophunzira ake anamva njala nayamba kuthyola ngala za tirigu nʼkumadya. <verse number="2" style="v"/>Afarisi ataona zimenezi anati kwa Iye, “Taonani! Ophunzira anu akuchita zosaloledwa pa tsiku la Sabata.”</para>
  <para style="p">
    <verse number="3" style="v"/>Iye anayankha kuti, <char style="wj">“Kodi simunawerenge zimene anachita Davide pamene iye ndi anzake anamva njala?</char> <verse number="4" style="v"/><char style="wj">Analowa mʼNyumba ya Mulungu, ndipo iye ndi anzakewo anadya buledi wopatulika amene sikunali kololedwa kwa iwo kudya koma ansembe okha.</char> <verse number="5" style="v"/><char style="wj">Kodi simunawerenge mʼmalamulo kuti pa Sabata ansembe mʼNyumba ya Mulungu amaphwanya lamulo la Sabata komabe sawayesa olakwa?</char> <verse number="6" style="v"/><char style="wj">Ine ndikuwuzani kuti wamkulu kuposa Nyumba ya Mulunguyo ali pano.</char> <verse number="7" style="v"/><char style="wj">Ngati mukanadziwa zomwe mawu awa atanthauza, ‘Ine ndifuna chifundo osati nsembe,’ inu simukanatsutsa osalakwa.</char> <verse number="8" style="v"/><char style="wj">Pakuti Mwana wa Munthu ndiye Mbuye wa Sabata.”</char></para>
  <para style="s1">Yesu Achiritsa Munthu Wolumala Dzanja</para>
  <para style="p">
    <verse number="9" style="v"/>Atachoka kumeneko anakalowa mʼsunagoge mwawo. <verse number="10" style="v"/>Ndipo mʼmenemo munali munthu wolumala dzanja. Pofuna chifukwa chokamunenezera, iwo anamufunsa Yesu kuti, “Kodi nʼkololedwa kuchiritsa munthu tsiku la Sabata?”</para>
  <para style="p">
    <verse number="11" style="v"/>Iye anawawuza kuti, <char style="wj">“Ngati wina wa inu ali ndi nkhosa nigwera mʼdzenje tsiku la Sabata, kodi simudzayigwira ndi kuyitulutsa kunja?</char> <verse number="12" style="v"/><char style="wj">Nanga munthu sali oposa nkhosa kwambiri! Chifukwa chake nʼkololedwa kuchita zabwino pa Sabata.”</char></para>
  <para style="p">
    <verse number="13" style="v"/>Pamenepo Yesu anati kwa munthuyo, <char style="wj">“Wongola dzanja lako.”</char> Iye analiwongola ndipo linakhala monga linalili kale. <verse number="14" style="v"/>Koma Afarisi anatuluka kunja ndi kukonza njira yoti amuphere.</para>
  <para style="s1">Mtumiki Wosankhidwa ndi Mulungu</para>
  <para style="p">
    <verse number="15" style="v"/>Podziwa zimenezi, Yesu anachoka kumalo amenewo. Ambiri anamutsata Iye ndipo anachiritsira odwala awo onse <verse number="16" style="v"/>nawachenjeza kuti asamuwulule kuti yani. <verse number="17" style="v"/>Uku kunali kukwaniritsa zimene zinayankhulidwa kudzera mwa mneneri Yesaya kuti,</para>
  <para style="q1">
    <verse number="18" style="v"/>“Taonani mnyamata wanga amene ndinamusankha,</para>
  <para style="q2">Wokondedwa wanga, amene moyo wanga ukondwera naye.</para>
  <para style="q1">Pa Iye ndidzayika Mzimu wanga,</para>
  <para style="q2">ndipo Iye adzalalikira chiweruzo kwa akunja.</para>
  <para style="q1">
    <verse number="19" style="v"/>Sadzalimbana, sadzafuwula,</para>
  <para style="q2">ngakhale mmodzi sadzamva mawu ake mʼmakwalala.</para>
  <para style="q1">
    <verse number="20" style="v"/>Bango lophwanyika sadzalithyola,</para>
  <para style="q2">ndi nyale yofuka sadzayizimitsa,</para>
  <para style="q1">kufikira Iye adzatumiza chiweruziro chikagonjetse.</para>
  <para style="q2">
    <verse number="21" style="v"/>Ndipo akunja adzakhulupirira dzina lake.”</para>
  <para style="s1">Mwano wa Afarisi</para>
  <para style="p">
    <verse number="22" style="v"/>Pomwepo anthu anabwera naye kwa Yesu munthu wogwidwa ndi chiwanda amene anali wosaona ndi wosamva ndipo Yesu anamuchiritsa kotero kuti atatha anayamba kumva ndi kuona. <verse number="23" style="v"/>Anthu onse anadabwa ndipo anati, “Kodi uyu ndi kukhala mwana wa Davide?”</para>
  <para style="p">
    <verse number="24" style="v"/>Koma Afarisi atamva zimenezi, anati, “Uyu amatulutsa ziwanda ndi mphamvu ya Belezebabu mkulu wa ziwandazo.”</para>
  <para style="p">
    <verse number="25" style="v"/>Yesu anadziwa maganizo awo ndipo anawawuza kuti, <char style="wj">“Ufumu uliwonse ukagawanika mwa iwo udzawonongeka ndi mzinda uliwonse kapena banja likagawanika, mwa izo zokha sizidzayima.</char> <verse number="26" style="v"/><char style="wj">Ngati Satana atulutsa Satana, iye adzigawa yekha. Nanga ufumu wake ungayime bwanji?</char> <verse number="27" style="v"/><char style="wj">Ndipo ngati Ine nditulutsa ziwanda ndi Belezebule, anthu anu amatulutsa ziwandazo ndi chiyani? Potero tsono adzakhala oweruza anu.</char> <verse number="28" style="v"/><char style="wj">Koma ngati Ine ndimatulutsa ziwanda ndi Mzimu wa Mulungu, pamenepo ufumu wa Mulungu wafika pa inu.</char></para>
  <para style="p">
    <verse number="29" style="v"/>
    <char style="wj">“Kapenanso wina aliyense angathe bwanji kulowa mʼnyumba ya munthu wamphamvu ndi kunyamulamo zinthu zake, sipokhapo atayamba wamanga munthu wa mphamvuyo? Pamenepo iye akhoza kuba mʼnyumbamo.</char></para>
  <para style="p">
    <verse number="30" style="v"/>
    <char style="wj">“Iye amene sali ndi Ine atsutsana nane ndipo iye amene sasonkhanitsa pamodzi ndi Ine amamwaza.</char> <verse number="31" style="v"/><char style="wj">Ndipo potero Ine ndikuwuzani inu, tchimo lililonse ndi cha mwano chilichonse zidzakhululukidwa kwa anthu koma chamwano cha pa Mzimu Woyera, sichidzakhululukidwa.</char> <verse number="32" style="v"/><char style="wj">Aliyense amene anena mawu otsutsana ndi Mwana wa Munthu adzakhululukidwa koma aliyense wonena motsutsana ndi Mzimu Woyera sadzakhululukidwa mu mʼbado uno kapena umene ukubwerawo.</char></para>
  <para style="s1">Mtengo ndi Zipatso Zake</para>
  <para style="p">
    <verse number="33" style="v"/>
    <char style="wj">“Mtengo wabwino umabala zipatso zabwino ndipo mtengo woyipa umabalanso zipatso zoyipa, pajatu mtengo umadziwika ndi zipatso zake.</char> <verse number="34" style="v"/><char style="wj">Ana anjoka inu, woyipa inu, mungathe bwanji kuyankhula kanthu kalikonse kabwino? Pakuti pakamwa pamayankhula zosefuka kuchokera mu mtima.</char> <verse number="35" style="v"/><char style="wj">Munthu wabwino amatulutsa zinthu zabwino zomwe zili mumtima mwake ndipo munthu woyipa amatulutsanso zinthu zoyipa zomwe zili mwa iye.</char> <verse number="36" style="v"/><char style="wj">Ine ndikukuwuzani kuti pa tsiku la chiweruziro munthu adzazengedwa mlandu chifukwa cha mawu aliwonse wopanda pake amene anayankhula.</char> <verse number="37" style="v"/><char style="wj">Pakuti ndi mawu anu mudzapezeka osalakwa ndiponso ndi mawu anu mudzapezeka olakwa.”</char></para>
  <para style="s1">Chizindikiro cha Yona</para>
  <para style="p">
    <verse number="38" style="v"/>Pamenepo ena mwa Afarisi ndi aphunzitsi amalamulo anati kwa Iye, “Aphunzitsi, tikufuna tione chizindikiro chodabwitsa kuchokera kwa Inu.”</para>
  <para style="p">
    <verse number="39" style="v"/>Iye anayankha kuti, <char style="wj">“Mʼbado woyipa ndi wachigololo ufunsa za chizindikiro chodabwitsa! Koma ndi chimodzi chomwe sichidzapatsidwa kwa inu kupatula chizindikiro cha mneneri Yona.</char> <verse number="40" style="v"/><char style="wj">Pakuti monga Yona anali mʼmimba mwa nsomba yayikulu masiku atatu, usana ndi usiku, momwemonso Mwana wa Munthu adzakhala masiku atatu, usana ndi usiku, mʼkati mwa nthaka.</char> <verse number="41" style="v"/><char style="wj">Anthu a ku Ninive adzayimirira pachiweruzo ndi mʼbado uwu ndi kuwutsutsa pakuti iwo analapa Yona atalalikira ndipo tsopano wamkulu kuposa Yona ali pano.</char> <verse number="42" style="v"/><char style="wj">Mfumu yayikazi yakummwera idzayimirira pa tsiku lachiweruzo ndi mʼbado uwu ndipo idzawutsutsa pakuti inachokera kumathero a dziko lapansi kudzamva nzeru za Solomoni, ndipo pano pali woposa Solomoni.</char></para>
  <para style="s1">Za Mzimu Woyipa</para>
  <para style="p">
    <verse number="43" style="v"/>
    <char style="wj">“Pamene mzimu woyipa utuluka mwa munthu, umadutsa malo wopanda madzi kufunafuna malo opumulira ndipo suwapeza.</char> <verse number="44" style="v"/><char style="wj">Pamenepo umati, ‘Ndidzabwerera ku nyumba yanga komwe ndinatuluka.’ Pamene ufika, upeza mopanda kanthu, mosesedwa ndi mokonzedwa bwino.</char> <verse number="45" style="v"/><char style="wj">Kenaka umapita kukatenga mizimu ina isanu ndi iwiri yoyipa kwambiri kuposa uwowo ndipo imapita ndi kukakhala mʼmenemo. Choncho khalidwe lotsiriza la munthu uyu limakhala loyipa kwambiri kuposa loyambalo. Umo ndi mmene zidzakhalire ndi mʼbado oyipawu.”</char></para>
  <para style="s1">Amayi ndi Abale Ake a Yesu</para>
  <para style="p">
    <verse number="46" style="v"/>Pamene Yesu anali kuyankhulabe ndi gulu la anthu, amayi ndi abale ake anayimirira kunja, akufuna kuyankhulana naye. <verse number="47" style="v"/>Wina anamuwuza Iye kuti, “Amayi ndi abale anu ayima kunjaku akufuna kuyankhulana nanu.”</para>
  <para style="p">
    <verse number="48" style="v"/>Iye anayankha kuti, <char style="wj">“Amayi anga ndani ndipo abale anga ndi ndani?”</char> <verse number="49" style="v"/>Ndipo akuloza ophunzira ake, Iye anati, <char style="wj">“Awa ndiwo amayi anga ndi abale anga.</char> <verse number="50" style="v"/><char style="wj">Pakuti aliyense amene achita chifuniro cha Atate anga akumwamba ndiye mʼbale wanga, mlongo wanga ndi amayi anga.”</char></para>
  <chapter number="13" style="c"/>
  <para style="s1">Fanizo la Wofesa Mbewu</para>
  <para style="p">
    <verse number="1" style="v"/>Tsiku lomwelo Yesu anatuluka mʼnyumba ndipo anakhala mʼmbali mwa nyanja. <verse number="2" style="v"/>Magulu a anthu anasonkhana mozungulira ndipo Iye analowa mʼbwato nakhala pansi ndipo anthu onse anayimirira ku mtunda. <verse number="3" style="v"/>Pamenepo Iye anawawuza zinthu zambiri mʼmafanizo ndi kuti, <char style="wj">“Mlimi anapita kukafesa mbewu zake.</char> <verse number="4" style="v"/><char style="wj">Akufesa, zina zinagwera mʼmbali mwa njira ndipo mbalame zinabwera ndi kuzidya.</char> <verse number="5" style="v"/><char style="wj">Zina zinagwa pamalo a miyala pamene panalibe dothi lambiri. Zinamera mofulumira chifukwa panalibe dothi lambiri.</char> <verse number="6" style="v"/><char style="wj">Koma dzuwa litakwera, mbewu zinapserera ndipo zinawuma chifukwa zinalibe mizu.</char> <verse number="7" style="v"/><char style="wj">Mbewu zina zinagwa pa minga ndipo mingayo inayanga ndi kuzirepheretsa kukula.</char> <verse number="8" style="v"/><char style="wj">Koma mbewu zina zinagwa pa nthaka yabwino ndipo zinabala zipatso 100, zina 60 ndipo zinanso makumi atatu mwa zimene zinafesedwa.</char> <verse number="9" style="v"/><char style="wj">Amene ali ndi makutu amve.”</char></para>
  <para style="p">
    <verse number="10" style="v"/>Ophunzira anabwera kwa Iye ndikumufunsa kuti, “Chifukwa chiyani Inu mukuyankhula kwa anthu mʼmafanizo?”</para>
  <para style="p">
    <verse number="11" style="v"/>Iye anayankha kuti, <char style="wj">“Nzeru zakudziwa zinsinsi za ufumu wakumwamba zapatsidwa kwa inu koma osati kwa iwo.</char> <verse number="12" style="v"/><char style="wj">Aliyense amene ali nazo adzapatsidwa zowonjezera ndipo iye adzakhala nazo zambiri. Aliyense amene alibe, ngakhale zimene ali nazo adzamulanda.</char> <verse number="13" style="v"/><char style="wj">Ichi ndi chifukwa chake ndimayankhula kwa iwo mʼmafanizo:</char></para>
  <para style="q1">
    <char style="wj">“Ngakhale akupenya koma saona,</char></para>
  <para style="q2">
    <char style="wj">ngakhale akumva koma samvetsetsa kapena kuzindikira.</char></para>
  <para style="m">
    <verse number="14" style="v"/>
    <char style="wj">Mwa iwo zimene ananenera Yesaya zikwaniritsidwa:</char></para>
  <para style="q1">
    <char style="wj">“ ‘Kumva mudzamva koma osamvetsetsa.</char></para>
  <para style="q2">
    <char style="wj">Kupenya mudzapenya koma osaona kanthu.</char></para>
  <para style="q1">
    <verse number="15" style="v"/>
    <char style="wj">Pakuti mtima wa anthu awa ndi wokanika,</char></para>
  <para style="q2">
    <char style="wj">mʼmakutu mwawo ndi mogontha,</char></para>
  <para style="q2">
    <char style="wj">ndipo atsinzina</char></para>
  <para style="q1">
    <char style="wj">kuti asaone kanthu.</char></para>
  <para style="q2">
    <char style="wj">Mwina angapenye ndi maso awo,</char></para>
  <para style="q2">
    <char style="wj">angamve ndi makutu awo, angamvetse ndi nzeru zawo ndi kutembenuka,</char></para>
  <para style="q1">
    <char style="wj">Ineyo nʼkuwachiritsa.’</char></para>
  <para style="m">
    <verse number="16" style="v"/>
    <char style="wj">Koma maso anu ndi odala chifukwa amapenya ndi makutu anu chifukwa amamva.</char> <verse number="17" style="v"/><char style="wj">Zoonadi, Ine ndikuwuzani kuti aneneri ambiri ndi anthu olungama anafuna kuona zimene inu mukupenya koma sanazione ndi kumva zimene inu mukumva koma sanazimve.</char></para>
  <para style="s1">Tanthauzo la Fanizo la Wofesa</para>
  <para style="p">
    <verse number="18" style="v"/>
    <char style="wj">“Tamverani tsono zimene fanizo la wofesa litanthauza:</char> <verse number="19" style="v"/><char style="wj">Pamene aliyense akumva uthenga wa ufumu koma sawuzindikira, woyipayo amabwera ndi kuchotsa zimene zafesedwa mu mtima mwake. Iyi ndi mbewu yofesedwa mʼmbali mwa njira.</char> <verse number="20" style="v"/><char style="wj">Zimene zinafesedwa pa malo amiyala ndi munthu amene amamva mawu ndi kuwalandira msanga ndi chimwemwe.</char> <verse number="21" style="v"/><char style="wj">Koma popeza alibe muzu, iwo amakhala nthawi yochepa. Pamene vuto kapena zunzo libwera chifukwa cha mawu, iye amagwa mofulumira.</char> <verse number="22" style="v"/><char style="wj">Zimene zinafesedwa pakati pa minga, ndi munthu amene amamva mawu koma nkhawa za moyo uno ndi chinyengo cha chuma zimalepheretsa mawuwo kuti abale chipatso.</char> <verse number="23" style="v"/><char style="wj">Koma zimene zinafesedwa pa nthaka yabwino, ndi munthu amene amamva mawu ndipo amawazindikira. Iye amabala zipatso zokwanira 100, zina 60 ndipo zinanso makumi atatu mwa zimene zinafesedwa.”</char></para>
  <para style="s1">Fanizo la Namsongole</para>
  <para style="p">
    <verse number="24" style="v"/>Yesu anawawuza fanizo lina kuti: <char style="wj">“Ufumu wakumwamba ufanana ndi munthu amene anafesa mbewu zabwino mʼmunda mwake.</char> <verse number="25" style="v"/><char style="wj">Koma aliyense akugona usiku mdani wake anabwera ndi kufesa namsongole pakati pa tirigu ndipo anachoka.</char> <verse number="26" style="v"/><char style="wj">Pamene tirigu anamera ndi kutulutsa ngala, namsongole anaonekanso.</char></para>
  <para style="p">
    <verse number="27" style="v"/>
    <char style="wj">“Antchito ake anabwera kwa iye ndi kuti, ‘Bwana, kodi simunafese mbewu zabwino mʼmunda mwanu? Nanga namsongole wachokera kuti?’</char></para>
  <para style="p">
    <verse number="28" style="v"/>
    <char style="wj">“Iye anayankha kuti, ‘Ndi mdani amene anachita izi.’</char></para>
  <para style="p">
    <char style="wj">“Antchito anamufunsa iye kuti, ‘Kodi mufuna kuti tipite tikamuzule?’</char></para>
  <para style="p">
    <verse number="29" style="v"/>
    <char style="wj">“Iye anakana nati, ‘Ayi. Chifukwa pamene mukuzula namsongoleyo mwina inu mungazulire pamodzi ndi tirigu.</char> <verse number="30" style="v"/><char style="wj">Zisiyeni zonse zikulire pamodzi mpaka nthawi yokolola. Pa nthawi imeneyo ndidzawuza okolola kuti: Poyamba sonkhanitsani namsongole ndi kumumanga mʼmitolo kuti atenthedwe, kenaka sonkhanitsani tirigu ndi kumuyika mʼnkhokwe yanga.’ ”</char></para>
  <para style="s1">Fanizo la Mbewu ya Mpiru ndi Yisiti</para>
  <para style="p">
    <verse number="31" style="v"/>Iye anawawuza fanizo lina kuti, <char style="wj">“Ufumu wakumwamba uli ngati mbewu ya mpiru, imene munthu anatenga ndi kudzala mʼmunda mwake.</char> <verse number="32" style="v"/><char style="wj">Ngakhale mbewuyi ndi yayingʼono mwa mbewu zanu zonse za mʼmunda, imakula ndi kukhala mtengo kotero kuti mbalame zamlengalenga zimabwera ndi kupumula mʼnthambi zake.”</char></para>
  <para style="p">
    <verse number="33" style="v"/>Iye anawawuzanso fanizo lina nati: <char style="wj">“Ufumu wakumwamba ufanana ndi yisiti amene mayi anatenga ndi kusakaniza mu ufa wambiri mpaka wonse unafufuma.”</char></para>
  <para style="p">
    <verse number="34" style="v"/>Yesu anayankhula zinthu zonsezi kwa gulu la anthu mʼmafanizo ndipo Iye sananene kalikonse kwa iwo osagwiritsa ntchito fanizo. <verse number="35" style="v"/>Kotero zinakwaniritsidwa zimene zinayankhulidwa ndi mneneri kuti,</para>
  <para style="q1">“Ndidzatsekula pakamwa panga ndi mafanizo,</para>
  <para style="q2">ndidzawulula zinthu zobisika</para>
  <para style="q2">chiyambire kukhazikidwa kwa dziko lapansi.”</para>
  <para style="s1">Yesu Awatanthauzira Fanizo la Namsongole</para>
  <para style="p">
    <verse number="36" style="v"/>Kenaka Iye anasiya gulu la anthu ndi kukalowa mʼnyumba. Ophunzira ake anapita kwa Iye nati, “Timasulireni fanizo la namsongole mʼmunda.”</para>
  <para style="p">
    <verse number="37" style="v"/>Iye anayankha nati, <char style="wj">“Munthu amene anafesa mbewu yabwino ndi Mwana wa Munthu.</char> <verse number="38" style="v"/><char style="wj">Munda ndi dziko lapansi ndipo mbewu yabwino ndi ana a ufumu. Namsongole ndi ana a woyipayo.</char> <verse number="39" style="v"/><char style="wj">Ndipo amene anafesa namsongole ndi Satana. Kukolola ndiko kutha kwa dzikoli ndipo otuta ndi angelo.</char></para>
  <para style="p">
    <verse number="40" style="v"/>
    <char style="wj">“Monga momwe namsongole azulidwa ndi kutenthedwa ndi moto, momwemonso kudzakhala pakutha kwa dziko.</char> <verse number="41" style="v"/><char style="wj">Mwana wa Munthu adzatumiza angelo ake ndipo iwo adzachotsa mu ufumu wake chilichonse chochimwitsa ndi onse amene amachita zoyipa.</char> <verse number="42" style="v"/><char style="wj">Adzawaponya mʼngʼanjo yamoto kumene kudzakhala kulira ndi kukuta mano.</char> <verse number="43" style="v"/><char style="wj">Pamenepo olungama adzawala ngati dzuwa mu ufumu wa Atate awo. Amene ali ndi makutu amve.”</char></para>
  <para style="s1">Fanizo la Chuma Chobisika ndi la Ngale</para>
  <para style="p">
    <verse number="44" style="v"/>
    <char style="wj">“Ufumu wakumwamba ufanana ndi chuma chobisika mʼmunda. Munthu atachipeza anachibisanso ndipo ndi chimwemwe anapita nakagulitsa zonse anali nazo, nakagula mundawo.</char></para>
  <para style="p">
    <verse number="45" style="v"/>
    <char style="wj">“Komanso Ufumu wakumwamba ufanana ndi wogulitsa malonda amene amafuna ngale zabwino.</char> <verse number="46" style="v"/><char style="wj">Atapeza imodzi ya mtengowapatali, iye anapita nakagulitsa chilichonse anali nacho ndi kukayigula.”</char></para>
  <para style="s1">Fanizo la Khoka</para>
  <para style="p">
    <verse number="47" style="v"/>
    <char style="wj">“Komanso Ufumu wakumwamba ufanana ndi khoka limene linaponyedwa mʼnyanja ndipo linakola mitundu yonse ya nsomba.</char> <verse number="48" style="v"/><char style="wj">Litadzaza, asodzi analikokera ku mtunda. Pomwepo anakhala pansi nasonkhanitsa nsomba zabwino mʼmadengu koma zoyipa anazitaya.</char> <verse number="49" style="v"/><char style="wj">Umu ndi mmene kudzakhalira pakutha kwa dziko. Angelo adzabwera ndi kulekanitsa oyipa ndi olungama.</char> <verse number="50" style="v"/><char style="wj">Ndipo oyipa adzawaponya mʼngʼanjo ya moto kumene kudzakhala kulira ndi kukukuta mano.”</char></para>
  <para style="p">
    <verse number="51" style="v"/>Yesu anawafunsa kuti, <char style="wj">“Kodi mwamvetsetsa zonsezi?”</char></para>
  <para style="p">Iwo anayankha kuti, “Inde.”</para>
  <para style="p">
    <verse number="52" style="v"/>Iye anawawuza kuti, <char style="wj">“Chifukwa chake mphunzitsi aliyense wa malamulo amene walangizidwa za ufumu wakumwamba ali ngati mwini nyumba amene amatulutsa chuma chatsopano komanso chakale.”</char></para>
  <para style="s1">Amupeputsa Yesu ku Nazareti</para>
  <para style="p">
    <verse number="53" style="v"/>Yesu atatsiriza mafanizowa anachoka kumeneko. <verse number="54" style="v"/>Atafika ku mudzi kwawo anayamba kuphunzitsa mʼmasunagoge awo ndipo iwo anadabwa nati, “Munthu uyu anayitenga kuti nzeru iyi ndi mphamvu zodabwitsazi? <verse number="55" style="v"/>Kodi si mwana wa wopala matabwa? Kodi dzina la amayi ake si Mariya ndipo kodi abale ake si Yakobo, Yosefe, Simoni ndi Yudasi? <verse number="56" style="v"/>Kodi alongo ake onse sali ndi ife? Tsono ndi kuti kumene anazitenga zinthu izi?” <verse number="57" style="v"/>Ndipo iwo anakhumudwa chifukwa cha Iye.</para>
  <para style="p">Koma Yesu anawawuza kuti, <char style="wj">“Mneneri sapatsidwa ulemu ku mudzi kwawo ndi ku nyumba kwawo.”</char></para>
  <para style="p">
    <verse number="58" style="v"/>Ndipo Iye sanachite zodabwitsa zambiri kumeneko chifukwa cha kusowa kwa chikhulupiriro kwawo.</para>
  <chapter number="14" style="c"/>
  <para style="s1">Kuphedwa kwa Yohane Mʼbatizi</para>
  <para style="p">
    <verse number="1" style="v"/>Pa nthawi imeneyo Mfumu Herode anamva za mbiri ya Yesu. <verse number="2" style="v"/>Ndipo iye anati kwa antchito ake, “Uyu ndi Yohane Mʼbatizi; iye wauka kwa akufa! Ichi ndi chifukwa chake mphamvu zodabwitsa zikugwira ntchito mwa iye.”</para>
  <para style="p">
    <verse number="3" style="v"/>Pakuti Herode anamugwira Yohane ndi kumumanga ndipo anamuyika mʼndende chifukwa cha Herodia mkazi wa mʼbale wake Filipo. <verse number="4" style="v"/>Chifukwa Yohane anakhala akunena kwa iye kuti, “Sichololedwa kwa inu kutenga mkaziyo.” <verse number="5" style="v"/>Herode anafuna kupha Yohane koma iye anaopa anthu chifukwa anamuyesa iye mneneri.</para>
  <para style="p">
    <verse number="6" style="v"/>Pa tsiku lokumbukira kubadwa kwa Herode, mwana wamkazi wa Herodia anavina pamaso pa anthu ndipo anasangalatsa kwambiri. <verse number="7" style="v"/>Kotero Herode analonjeza ndi lumbiro kumupatsa chilichonse chimene mwanayo angamupemphe. <verse number="8" style="v"/>Ndipo atamupangira amayi ake anati, “Mundipatse pomwe pano mutu wa Yohane Mʼbatizi mʼmbale.” <verse number="9" style="v"/>Mfumuyo inamva chisoni koma chifukwa cha lumbiro lake ndi alendo amene anali pa phwando lake analamulira kuti chofuna chake chipatsidwe; <verse number="10" style="v"/>ndipo anakadula mutu wa Yohane mʼndende. <verse number="11" style="v"/>Mutu wake anawubweretsa mʼmbale ndi kumupatsa mtsikanayo amene anawutengera kwa amayi ake. <verse number="12" style="v"/>Ophunzira a Yohane anabwera nadzatenga mtembo wake ndi kukawuyika mʼmanda. Pomwepo iwo anapita kukamuwuza Yesu.</para>
  <para style="s1">Yesu Adyetsa Anthu 5,000</para>
  <para style="p">
    <verse number="13" style="v"/>Yesu atamva zimene zinachitika, anachoka pa bwato mwachinsinsi kupita kumalo a yekha. Magulu a anthu atamva izi anamutsatira Iye poyenda pansi kuchokera ku mizinda. <verse number="14" style="v"/>Yesu atafika ku mtunda, ndi kuona gulu lalikulu la anthu, Iye anamva nawo chifundo ndipo anachiritsa odwala awo.</para>
  <para style="p">
    <verse number="15" style="v"/>Kutayamba mdima, ophunzira anabwera kwa Iye nati, “Kuno ndi kutchire ndipo kwayamba kale kuda. Awuzeni anthu azipita kuti afike ku midzi ndi kukadzigulira zakudya.”</para>
  <para style="p">
    <verse number="16" style="v"/>Yesu anawayankha kuti, <char style="wj">“Sikofunika kuti azipita. Inuyo muwapatse kanthu kuti adye.”</char></para>
  <para style="p">
    <verse number="17" style="v"/>Iwo anayankha kuti, “Tili ndi malofu asanu okha a buledi ndi nsomba ziwiri.”</para>
  <para style="p">
    <verse number="18" style="v"/>Koma Iye anati, <char style="wj">“Bweretsani kwa Ine.”</char> <verse number="19" style="v"/>Analamula anthu kuti akhale pansi pa udzu ndipo anatenga buledi musanu ndi nsomba ziwiri nayangʼana kumwamba, nayamika nagawa bulediyo. Kenaka anapereka bulediyo kwa ophunzira ake ndipo ophunzirawo anagawira anthu. <verse number="20" style="v"/>Onse anadya nakhuta ndipo ophunzira anatola zotsalira ndi kudzaza madengu khumi ndi awiri. <verse number="21" style="v"/>Chiwerengero cha amene anadya kupatulako amayi ndi ana chinali pafupifupi amuna 5,000.</para>
  <para style="s1">Yesu Ayenda pa Nyanja</para>
  <para style="p">
    <verse number="22" style="v"/>Nthawi yomweyo anawawuza ophunzira ake kuti alowe mʼbwato ndi kuti atsogole kupita kutsidya lina pamene Iye ankawuza anthu kuti azipita kwawo. <verse number="23" style="v"/>Atatha kuwawuza kuti azipita kwawo, Iye anakwera ku phiri yekha kukapemphera. Pamene kumada anali kumeneko yekha. <verse number="24" style="v"/>Pamenepo nʼkuti bwato litapita patali pangʼono kuchokera ku mtunda ndipo linavutika ndi mafunde chifukwa mphepo inkawomba mokumana nalo.</para>
  <para style="p">
    <verse number="25" style="v"/>Pa ora lachinayi usiku, Yesu anabwera kwa iwo akuyendabe pa nyanja. <verse number="26" style="v"/>Ophunzira atamuona akuyenda pa nyanja, anaopa nati, “Ndi mzukwa!” Ndipo analira chifukwa cha mantha.</para>
  <para style="p">
    <verse number="27" style="v"/>Koma Yesu nthawi yomweyo anawawuza kuti, <char style="wj">“Limbani mtima! Ndine, musaope.”</char></para>
  <para style="p">
    <verse number="28" style="v"/>Petro anayankha nati, “Ambuye ngati ndinu, mundiwuze ndibwere kuli inuko pa madzipo.”</para>
  <para style="p">
    <verse number="29" style="v"/>Iye anati, <char style="wj">“Bwera.”</char></para>
  <para style="p">Pamenepo Petro anatuluka mʼbwato ndipo anayenda pa madzi kupita kwa Yesu. <verse number="30" style="v"/>Koma ataona mphepo, iye anachita mantha ndipo anayamba kumira, nafuwula nati, “Ambuye ndipulumutseni!”</para>
  <para style="p">
    <verse number="31" style="v"/>Ndipo mofulumira Yesu anatambasula dzanja lake namugwira iye, nati, <char style="wj">“Iwe wachikhulupiriro chochepa, bwanji unakayika?”</char></para>
  <para style="p">
    <verse number="32" style="v"/>Ndipo atalowa mʼbwato mphepo inaleka. <verse number="33" style="v"/>Pamenepo amene anali mʼbwato anamulambira Iye, nati, “Zoonadi, Inu ndinu Mwana wa Mulungu.”</para>
  <para style="p">
    <verse number="34" style="v"/>Atawoloka, anafika ku Genesareti. <verse number="35" style="v"/>Anthu akumeneko atamuzindikira Yesu, iwo anatumiza mawu kwa onse ozungulira deralo. Anthu anabwera ndi odwala awo onse kwa Iye. <verse number="36" style="v"/>Ndipo anamupempha alole kuti akhudze mphonje ya mkanjo wake, ndipo onse amene anamukhudza anachiritsidwa.</para>
  <chapter number="15" style="c"/>
  <para style="s1">Miyambo ya Makolo</para>
  <para style="p">
    <verse number="1" style="v"/>Pamenepo Afarisi ena ndi aphunzitsi amalamulo anabwera kwa Yesu kuchokera ku Yerusalemu ndipo anamufunsa kuti, <verse number="2" style="v"/>“Chifukwa chiyani ophunzira anu amaphwanya mwambo wa akuluakulu? Iwo sasamba mʼmanja pakudya!”</para>
  <para style="p">
    <verse number="3" style="v"/>Yesu anayankha kuti, <char style="wj">“Nanga chifukwa chiyani inu mumaphwanya lamulo la Mulungu chifukwa cha mwambo wa makolo anu?</char> <verse number="4" style="v"/><char style="wj">Pakuti Mulungu anati, ‘Lemekeza abambo ako ndi amayi ako’ ndipo ‘aliyense amene atemberera abambo ake kapena amayi ake ayenera kuphedwa.’</char> <verse number="5" style="v"/><char style="wj">Koma inu mumati, ngati munthu anena kwa abambo ake kapena amayi ake kuti, ‘Thandizo lililonse mukalirandira kuchokera kwa ine ndi mphatso yoperekedwa kwa Mulungu,’</char> <verse number="6" style="v"/><char style="wj">iye sakulemekeza nayo abambo ake ndipo ndi khalidwe lotere inu mumapeputsa nalo Mawu a Mulungu chifukwa cha mwambo wanu.</char> <verse number="7" style="v"/><char style="wj">Inu anthu achiphamaso, Yesaya ananenera za inu kuti,</char></para>
  <para style="q1">
    <verse number="8" style="v"/>
    <char style="wj">“ ‘Anthu awa amandilemekeza Ine ndi milomo yawo,</char></para>
  <para style="q2">
    <char style="wj">koma mitima yawo ili kutali ndi Ine.</char></para>
  <para style="q1">
    <verse number="9" style="v"/>
    <char style="wj">Amandilambira Ine kwachabe</char></para>
  <para style="q2">
    <char style="wj">ndi kuphunzitsa malamulo ndi malangizo a anthu.’ ”</char></para>
  <para style="p">
    <verse number="10" style="v"/>Yesu anayitana gulu la anthu nati, <char style="wj">“Mverani ndipo zindikirani.</char> <verse number="11" style="v"/><char style="wj">Chimene chimalowa mʼkamwa mwa munthu sichimuchititsa kukhala woyipa, koma chimene chimatuluka mʼkamwa mwake, icho ndi chimene chimamuchititsa kukhala woyipa.”</char></para>
  <para style="p">
    <verse number="12" style="v"/>Pamenepo ophunzira anabwera kwa Iye ndipo anamufunsa kuti, “Kodi mukudziwa kuti Afarisi anakhumudwa pamene anamva mawu aja?”</para>
  <para style="p">
    <verse number="13" style="v"/>Iye anayankha kuti, <char style="wj">“Mbewu iliyonse imene Atate anga akumwamba sanadzale idzazulidwa ndi mizu yomwe.</char> <verse number="14" style="v"/><char style="wj">Alekeni, ndi atsogoleri osaona. Ngati munthu wosaona atsogolera wosaona mnzake, onse awiri adzagwera mʼdzenje.”</char></para>
  <para style="p">
    <verse number="15" style="v"/>Petro anati, “Timasulireni fanizoli.”</para>
  <para style="p">
    <verse number="16" style="v"/>Yesu anawafunsa kuti, <char style="wj">“Kani ngakhale inunso simumvetsa?</char> <verse number="17" style="v"/><char style="wj">Kodi inu simudziwa kuti chilichonse cholowa mʼkamwa chimapita mʼmimba ndipo kenaka chimatuluka kunja kwa thupi?</char> <verse number="18" style="v"/><char style="wj">Koma zinthu zimene zituluka mʼkamwa zimachokera mu mtima ndipo zimenezi zimamuchititsa munthu kukhala woyipa.</char> <verse number="19" style="v"/><char style="wj">Pakuti mu mtima mumatuluka maganizo oyipa, zakupha, zachigololo, zadama, zakuba, zaumboni wonama ndi zachipongwe.</char> <verse number="20" style="v"/><char style="wj">Izi ndi zimene zimachititsa munthu kukhala woyipa; koma kudya ndi mʼmanja mosasamba sikumuchititsa munthu kukhala woyipa.”</char></para>
  <para style="s1">Mayi wa ku Kanaani</para>
  <para style="p">
    <verse number="21" style="v"/>Yesu atachoka kumalo amenewo anapita kudera la ku Turo ndi ku Sidoni. <verse number="22" style="v"/>Mayi wa Chikanaani wochokera dera la komweko anabwera kwa Iye akulira, nati, “Ambuye, Mwana wa Davide, ndichitireni chifundo! Mwana wanga wamkazi akuzunzika kwambiri ndi chiwanda.”</para>
  <para style="p">
    <verse number="23" style="v"/>Yesu sanayankhe kanthu. Ndipo ophunzira ake anabwera namupempha Iye kuti, “Muwuzeni achoke chifukwa akulira mofuwula pambuyo pathu.”</para>
  <para style="p">
    <verse number="24" style="v"/>Iye anayankha kuti, <char style="wj">“Ine ndinatumidwa kwa nkhosa zotayika za Israeli zokha.”</char></para>
  <para style="p">
    <verse number="25" style="v"/>Mayiyo anabwera ndi kugwada pamaso pake, nati, “Ambuye ndithandizeni!”</para>
  <para style="p">
    <verse number="26" style="v"/>Iye anayankha kuti, <char style="wj">“Sibwino kutenga chakudya cha ana ndi kuponyera agalu.”</char></para>
  <para style="p">
    <verse number="27" style="v"/>Mayiyo anati, “Inde Ambuye. Komatu ngakhale agalu amadya nyenyeswa zimene zimagwa kuchokera pa tebulo la mbuye wawo.”</para>
  <para style="p">
    <verse number="28" style="v"/>Pomwepo Yesu anayankha kuti, <char style="wj">“Mayi iwe uli ndi chikhulupiriro chachikulu! Pempho lako lamveka.”</char> Ndipo mwana wake wamkazi anachira nthawi yomweyo.</para>
  <para style="s1">Yesu Adyetsa Anthu 4,000</para>
  <para style="p">
    <verse number="29" style="v"/>Yesu anachoka kumeneko napita mʼmbali mwa nyanja ya Galileya. Ndipo anakwera ku phiri nakhala pansi. <verse number="30" style="v"/>Gulu lalikulu la anthu linabwera kwa Iye ndi anthu olumala, osaona, ofa ziwalo, osayankhula ndi ena ambiri nawagoneka pa mapazi ake ndipo Iye anawachiritsa. <verse number="31" style="v"/>Anthu ataona osayankhula akuyankhula, ofa ziwalo akuchira, olumala miyendo akuyenda ndi osaona akuona anadabwa kwambiri. Ndipo analemekeza Mulungu wa Israeli.</para>
  <para style="p">
    <verse number="32" style="v"/>Yesu anayitana ophunzira ake nati, <char style="wj">“Ndili ndi chifundo ndi anthu awa; akhala kale ndi Ine masiku atatu ndipo alibe chakudya. Ine sindifuna kuti apite kwawo ndi njala chifukwa angakomoke pa njira.”</char></para>
  <para style="p">
    <verse number="33" style="v"/>Ophunzira anayankha kuti, “Ndikuti kumene tingakapeze buledi mʼtchire muno okwanira kudyetsa gulu lotere?”</para>
  <para style="p">
    <verse number="34" style="v"/>Yesu anawafunsa kuti, <char style="wj">“Muli ndi malofu a buledi angati?”</char></para>
  <para style="p">Iwo anayankha kuti, “Asanu ndi awiri ndi tinsomba pangʼono.”</para>
  <para style="p">
    <verse number="35" style="v"/>Iye anawuza gululo kuti likhale pansi. <verse number="36" style="v"/>Kenaka anatenga malofu asanu ndi awiri aja ndi tinsombato ndipo atayamika anagawa napatsa ophunzira ake ndipo iwo anagawira anthuwo. <verse number="37" style="v"/>Onse anadya ndipo anakhuta. Pomaliza ophunzira anatolera zotsalira nadzaza madengu asanu ndi awiri. <verse number="38" style="v"/>Chiwerengero cha anthu amene anadya chinali 4,000 kupatula amayi ndi ana. <verse number="39" style="v"/>Yesu atatha kuwuza gululo kuti lipite kwawo, analowa mʼbwato ndipo anapita kudera la Magadala.</para>
  <chapter number="16" style="c"/>
  <para style="s1">Afarisi ndi Asaduki Afuna Chizindikiro</para>
  <para style="p">
    <verse number="1" style="v"/>Afarisi ndi Asaduki anabwera kwa Yesu ndi kumuyesa pomufunsa kuti awaonetse chizindikiro chochokera kumwamba.</para>
  <para style="p">
    <verse number="2" style="v"/>Iye anayankha kuti, <char style="wj">“Kunja kukamada, inu mumati, kudzakhala nyengo yabwino popeza thambo ndi lofiira.</char> <verse number="3" style="v"/><char style="wj">Ndipo mmawa mumati, ‘Lero kudzakhala mvula yamphepo popeza thambo ndi lofiira ndi mitambo ya mvula.’ Inu mumadziwa kutanthauzira maonekedwe a thambo koma simungathe kutanthauzira zizindikiro za nthawi.</char> <verse number="4" style="v"/><char style="wj">Mʼbado woyipa ndi wachigololo umafuna chizindikiro chodabwitsa koma palibe ngakhale chimodzi chidzapatsidwa kupatula chizindikiro cha Yona.”</char> Pamenepo Yesu anawasiya nachoka.</para>
  <para style="s1">Yisiti wa Afarisi ndi Asaduki</para>
  <para style="p">
    <verse number="5" style="v"/>Koma atawoloka nyanja, ophunzira anayiwala kutenga buledi. <verse number="6" style="v"/>Yesu anawawuza kuti, <char style="wj">“Chenjerani, khalani tcheru ndi yisiti wa Afarisi ndi Asaduki.”</char></para>
  <para style="p">
    <verse number="7" style="v"/>Iwo anakambirana pakati pawo za izi ndipo anati, “Ichi nʼchifukwa chakuti sitinatenge buledi aliyense.”</para>
  <para style="p">
    <verse number="8" style="v"/>Yesu atadziwa zokambirana zawo, anawafunsa kuti, <char style="wj">“Chifukwa chiyani mukukambirana zakuti, ‘mulibe buledi?’ Inu achikhulupiriro chochepa.</char> <verse number="9" style="v"/><char style="wj">Kodi inu simukumvetsetsabe? Kodi simukukumbukira za buledi musanu amene anadya anthu 5,000 ndi madengu amene munadzaza?</char> <verse number="10" style="v"/><char style="wj">Kapena buledi musanu ndi muwiri amene anadya anthu 4,000, nanga ndi madengu angati amene munadzaza?</char> <verse number="11" style="v"/><char style="wj">Zitheka bwanji kuti inu simukumvetsetsa kuti Ine sindinkayankhula nanu za buledi? Koma inu chenjerani ndi yisiti wa Afarisi ndi Asaduki.”</char> <verse number="12" style="v"/>Kenaka iwo anazindikira kuti Iye samawawuza kuti achenjere ndi yisiti wa buledi koma ndi chiphunzitso cha Afarisi ndi Asaduki.</para>
  <para style="s1">Petro Avomereza za Yesu</para>
  <para style="p">
    <verse number="13" style="v"/>Yesu atafika ku chigawo cha Kaisareya Filipo, Iye anafunsa ophunzira ake kuti, <char style="wj">“Kodi anthu amati Mwana wa Munthu ndi ndani?”</char></para>
  <para style="p">
    <verse number="14" style="v"/>Iwo anayankha kuti, “Ena amati ndi Yohane Mʼbatizi; ena amati ndi Eliya; komanso ena amati Yeremiya kapena mmodzi wa aneneri.”</para>
  <para style="p">
    <verse number="15" style="v"/>Iye anafunsa kuti, <char style="wj">“Nanga inuyo mumati ndine yani?”</char></para>
  <para style="p">
    <verse number="16" style="v"/>Simoni Petro anayankha kuti, “Inu ndinu Khristu, Mwana wa Mulungu wamoyo.”</para>
  <para style="p">
    <verse number="17" style="v"/>Yesu anati kwa iye, <char style="wj">“Ndiwe wodala Simoni mwana wa Yona, popeza si munthu amene anakuwululira izi koma Atate anga akumwamba.</char> <verse number="18" style="v"/><char style="wj">Ndipo Ine ndikuwuza iwe kuti ndiwe Petro ndipo pa thanthwe ili Ine ndidzamangapo mpingo wanga ndipo makomo a ku gehena sadzawugonjetsa.</char> <verse number="19" style="v"/><char style="wj">Ine ndidzakupatsa makiyi a Ufumu wakumwamba, ndipo chilichonse chimene iwe udzachimanga pansi pano chidzamangidwanso kumwamba.”</char> <verse number="20" style="v"/>Pamenepo Iye anachenjeza ophunzira ake kuti asawuze wina aliyense kuti ndi Khristu.</para>
  <para style="s1">Yesu Aneneratu za Imfa Yake</para>
  <para style="p">
    <verse number="21" style="v"/>Kuyambira nthawi imeneyo Yesu anayamba kuwafotokozera ophunzira ake kuti Iye ayenera kupita ku Yerusalemu ndi kukazunzidwa kwambiri mʼmanja mwa akulu a ansembe ndi aphunzitsi amalamulo kuti ayenera kuphedwa, ndi kuti tsiku lachitatu adzaukitsidwa.</para>
  <para style="p">
    <verse number="22" style="v"/>Petro anamutengera Iye pambali nayamba kumudzudzula kuti, “Dzichitireni chifundo Ambuye, sizingachitike kwa Inu ayi.”</para>
  <para style="p">
    <verse number="23" style="v"/>Yesu anatembenuka nati kwa Petro, <char style="wj">“Choka pamaso panga Satana! Iwe ndi chokhumudwitsa kwa Ine; iwe suganizira zinthu za Mulungu koma zinthu za anthu.”</char></para>
  <para style="s1">Za Kusenza Mtanda</para>
  <para style="p">
    <verse number="24" style="v"/>Pamenepo Yesu anati kwa ophunzira ake, <char style="wj">“Ngati wina aliyense abwera pambuyo panga ayenera kudzikana ndi kutenga mtanda wake ndi kunditsata Ine.</char> <verse number="25" style="v"/><char style="wj">Pakuti aliyense amene afuna kupulumutsa moyo wake adzawutaya koma aliyense amene ataya moyo wake chifukwa cha Ine adzawupeza.</char> <verse number="26" style="v"/><char style="wj">Kodi munthu adzapindula chiyani ngati atapeza zonse za dziko lapansi nataya moyo wake? Kapena munthu angapereke chiyani chosinthana ndi moyo wake?</char> <verse number="27" style="v"/><char style="wj">Pakuti Mwana wa Munthu adzabwera mu ulemerero wa Atate ake ndi angelo ake ndipo pamenepo Iye adzapereka mphotho kwa munthu mofanana ndi zimene anachita.</char></para>
  <para style="p">
    <verse number="28" style="v"/>
    <char style="wj">“Ine ndikuwuzani inu choonadi, ena amene akuyimirira pano sadzalawa imfa asanaone Mwana wa Munthu akudza mu ufumu.”</char></para>
  <chapter number="17" style="c"/>
  <para style="s1">Maonekedwe Aulemerero a Yesu pa Phiri</para>
  <para style="p">
    <verse number="1" style="v"/>Patapita masiku asanu ndi limodzi Yesu anatenga Petro, Yakobo, ndi Yohane mʼbale wa Yakobo pa okha ndipo anakwera nawo pa phiri lalitali. <verse number="2" style="v"/>Pamenepo Iye anasinthika maonekedwe ake pamaso pawo. Nkhope yake inawala ngati dzuwa ndipo zovala zake zinayera kuti mbuu. <verse number="3" style="v"/>Nthawi yomweyo Mose ndi Eliya anaonekera kwa iwo akuyankhulana ndi Yesu.</para>
  <para style="p">
    <verse number="4" style="v"/>Petro anati kwa Yesu, “Ambuye ndi bwino kuti ife tikhale pano. Ngati mufuna ndidzamanga misasa itatu umodzi wanu, wina wa Mose ndi wina wa Eliya.”</para>
  <para style="p">
    <verse number="5" style="v"/>Iye akuyankhulabe, mtambo owala unawaphimba, ndipo mawu ochokera mu mtambo anati, “Uyu ndiye Mwana wanga amene ndimukonda ndipo ndikondwera naye kwambiri. Mumumvere Iye!”</para>
  <para style="p">
    <verse number="6" style="v"/>Ophunzira atamva zimenezi, anachita mantha nagwa pansi chafufumimba. <verse number="7" style="v"/>Ndipo Yesu anabwera nawakhudza nati, <char style="wj">“Dzukani, musaope.”</char> <verse number="8" style="v"/>Atayangʼana, sanaone wina aliyense kupatula Yesu yekha.</para>
  <para style="p">
    <verse number="9" style="v"/>Akutsika ku phiriko, Yesu anawalamula kuti, <char style="wj">“Musawuze wina aliyense zimene mwaona, mpaka Mwana wa Munthu ataukitsidwa kwa akufa.”</char></para>
  <para style="p">
    <verse number="10" style="v"/>Ophunzira anamufunsa Iye kuti, “Nanga nʼchifukwa chiyani aphunzitsi amalamulo amati Eliya ayenera kukhala woyamba kubwera?”</para>
  <para style="p">
    <verse number="11" style="v"/>Yesu anayankha kuti, <char style="wj">“Kunena zoona, Eliya adzayenera kubwera ndipo adzakonza zinthu zonse.</char> <verse number="12" style="v"/><char style="wj">Koma Ine ndikuwuzani inu kuti Eliya anabwera kale koma iwo sanamuzindikire ndipo anachita naye chilichonse chimene anafuna. Momwemonso iwo adzazunza Mwana wa Munthu.”</char> <verse number="13" style="v"/>Pamenepo ophunzira anazindikira kuti amawawuza za Yohane Mʼbatizi.</para>
  <para style="s1">Yesu Achiritsa Wodwala Matenda Akugwa</para>
  <para style="p">
    <verse number="14" style="v"/>Atafika ku gulu la anthu, munthu wina anamuyandikira Yesu ndi kugwada pamaso pake. <verse number="15" style="v"/>Iye anati, “Ambuye, muchitireni chifundo mwana wanga akudwala matenda akugwa ndipo akuvutika kwambiri. Kawirikawiri iye amagwa pa moto kapena mʼmadzi. <verse number="16" style="v"/>Ine ndinabwera naye kwa ophunzira anu koma alephera kumuchiritsa.”</para>
  <para style="p">
    <verse number="17" style="v"/>Yesu anayankha nati, “<char style="wj">Haa, mʼbado wosakhulupirira ndi wokhota maganizo! Kodi ndidzakhala nanu mpaka liti? Ndidzapirira nanu mpaka liti? Bwera nayeni kwa Ine mnyamatayo.”</char> <verse number="18" style="v"/>Yesu anadzudzula chiwandacho ndipo chinatuluka mwa mnyamatayo ndipo anachira nthawi yomweyo.</para>
  <para style="p">
    <verse number="19" style="v"/>Pamenepo ophunzira anabwera kwa Yesu mwamseri ndi kumufunsa kuti, “Chifukwa chiyani ife tinalephera kutulutsa chiwandacho?”</para>
  <para style="p">
    <verse number="20" style="v"/>Iye anayankha kuti, <char style="wj">“Chifukwa inu muli ndi chikhulupiriro chachingʼono. Zoonadi, Ine ndikuwuzani kuti ngati muli ndi chikhulupiriro monga kambewu ka mpiru, mukhoza kunena ndi phiri ili kuti, ‘Choka apa nupite apo,’ ndipo lidzachoka. Palibe kanthu kamene kadzakukanikani.</char> <verse number="21" style="v"/>Chiwanda cha mtundu uwu sichingachoke chabe koma ndi pemphero ndi kusala kudya.”</para>
  <para style="s1">Yesu Anena za Imfa yake Kachiwiri</para>
  <para style="p">
    <verse number="22" style="v"/>Atasonkhana pamodzi ku Galileya, Iye anawawuza kuti, <char style="wj">“Mwana wa Munthu akupita kukaperekedwa mʼmanja mwa anthu.</char> <verse number="23" style="v"/><char style="wj">Iwo adzamupha koma pa tsiku lachitatu adzaukitsidwa.”</char> Ndipo ophunzira anadzazidwa ndi chisoni.</para>
  <para style="s1">Yesu Apereka Msonkho</para>
  <para style="p">
    <verse number="24" style="v"/>Yesu ndi ophunzira ake atafika ku Kaperenawo, wolandira msonkho wa ku Nyumba ya Mulungu anabwera kwa Petro namufunsa kuti, “Kodi aphunzitsi anu sapereka msonkho wa Nyumba ya Mulungu?”</para>
  <para style="p">
    <verse number="25" style="v"/>Iye anayankha kuti, “Inde amapereka.”</para>
  <para style="p">Petro atalowa mʼnyumba, Yesu ndiye anayamba kuyankhula. Ndipo anamufunsa kuti, <char style="wj">“Ukuganiza bwanji Simoni, kodi mafumu a dziko lapansi amalandira msonkho kuchokera kwa ana awo kapena kwa ena?”</char></para>
  <para style="p">
    <verse number="26" style="v"/>Petro anayankha kuti, “Kuchokera kwa ena.”</para>
  <para style="p">Yesu ananena kwa iye kuti, <char style="wj">“Ndiye kuti ana sapereka.”</char> <verse number="27" style="v"/><char style="wj">Koma kuti ife tisawakhumudwitse pita ku nyanja kaponye mbedza yako. Katenge nsomba imene ukayambe kuyikola; kayitsekule kukamwa ndipo ukapezamo ndalama. Katenge ndalamayo ndi kukapereka msonkho wanga ndi wanu.</char></para>
  <chapter number="18" style="c"/>
  <para style="s1">Wamkulu mu Ufumu Wakumwamba</para>
  <para style="p">
    <verse number="1" style="v"/>Pa nthawi imeneyo ophunzira anabwera kwa Yesu ndipo anamufunsa kuti, “Wamkulu woposa onse ndani mu ufumu wakumwamba?”</para>
  <para style="p">
    <verse number="2" style="v"/>Iye anayitana kamwana kakangʼono ndi kukayimiritsa pakati pawo. <verse number="3" style="v"/>Ndipo Iye anati, <char style="wj">“Zoonadi, Ine ndikuwuzani kuti ngati simusintha ndi kukhala ngati tiana tatingʼono, simudzalowa konse mu ufumu wakumwamba.</char> <verse number="4" style="v"/><char style="wj">Chifukwa chake, aliyense amene adzichepetsa yekha ngati kamwana aka, ameneyo ndiye wamkulu koposa onse mu ufumu wakumwamba.</char> <verse number="5" style="v"/><char style="wj">Ndipo aliyense amene alandira kamwana kakangʼono ngati aka mu dzina langa, alandira Ine.</char></para>
  <para style="s1">Za Kuchimwitsa Ena</para>
  <para style="p">
    <verse number="6" style="v"/>
    <char style="wj">“Koma ngati wina aliyense achimwitsa mmodzi wa ana awa, amene akhulupirira Ine, kuti achimwe, kukanakhala bwino kuti iye amangiriridwe chimwala chachikulu mʼkhosi mwake ndi kumizidwa pansi pa nyanja.</char> <verse number="7" style="v"/><char style="wj">Tsoka dziko lapansi chifukwa cha zinthu zimene ziyenera kubwera, koma tsoka kwa munthu amene abweretsa zotere!</char> <verse number="8" style="v"/><char style="wj">Ngati dzanja lako kapena phazi lako likuchimwitsa, lidule ndi kulitaya. Ndi bwino kwa iwe kulowa mʼmoyo wosatha wolumala kusiyana ndi kukhala ndi manja awiri kapena mapazi awiri ndi kukaponyedwa ku moto wosatha.</char> <verse number="9" style="v"/><char style="wj">Ndipo ngati diso lako likuchimwitsa, ulichotse ndi kulitaya. Ndi bwino kwa iwe kuti ukalowe ku moyo wosatha ndi diso limodzi kuposa ndi kukhala ndi maso awiri ndi kukaponyedwa ku moto wa gehena.”</char></para>
  <para style="s1">Fanizo la Nkhosa Yotayika</para>
  <para style="p">
    <verse number="10" style="v"/>
    <char style="wj">“Onetsetsani kuti musanyoze mmodzi wa anawa. Pakuti ndikuwuzani kuti angelo awo kumwamba amakhala pamaso pa Atate anga akumwamba nthawi zonse.”</char> <verse number="11" style="v"/><char style="wj">(Mwana wa Munthu anabwera kudzapulumutsa chimene chinatayika).</char></para>
  <para style="p">
    <verse number="12" style="v"/>
    <char style="wj">“Kodi mukuganiza bwanji? Ngati munthu ali ndi nkhosa 100 ndipo imodzi nʼkusowa, kodi sasiya 99 zija mʼmapiri ndi kupita kukafuna imodzi yosocherayo?</char> <verse number="13" style="v"/><char style="wj">Zoonadi, Ine ndikuwuzani kuti akayipeza amasangalala kwambiri chifukwa cha nkhosa imodziyo kuposa nkhosa 99 zimene sizinasochere.</char> <verse number="14" style="v"/><char style="wj">Chimodzimodzinso Atate anu akumwamba safuna kuti mmodzi wa anawa atayike.</char></para>
  <para style="s1">Za Mʼbale Amene Akuchimwirani</para>
  <para style="p">
    <verse number="15" style="v"/>
    <char style="wj">“Ngati mʼbale wako akuchimwira, pita kamuwuze cholakwa chake pa awiri. Ngati akumvera, wamubweza mʼbale wakoyo.</char> <verse number="16" style="v"/><char style="wj">Koma ngati sakumvera, katenge wina mmodzi kapena ena awiri, ‘kuti nkhani itsimikizike ndi umboni wa anthu awiri kapena atatu.’</char> <verse number="17" style="v"/><char style="wj">Ngati iye akana kuwamvera iwo, kaneneni ku mpingo; ndipo ngati sakamvera ngakhale mpingo, muchite naye monga mukanachitira ndi wakunja kapena wolandira msonkho.</char></para>
  <para style="p">
    <verse number="18" style="v"/>
    <char style="wj">“Zoonadi, Ine ndikuwuzani kuti chilichonse chimene muchimanga pa dziko lapansi, chidzamangidwanso kumwamba, ndipo chilichonse chimene muchimasula pa dziko chidzamasulidwanso kumwamba.</char></para>
  <para style="p">
    <verse number="19" style="v"/>
    <char style="wj">“Komanso ndikukuwuzani inu kuti ngati awiri a inu pa dziko lapansi avomerezana kanthu kalikonse kamene mukapempha, Atate anga akumwamba adzakuchitirani.</char> <verse number="20" style="v"/><char style="wj">Pakuti pamene awiri kapena atatu asonkhana pamodzi mʼdzina langa, Ine ndili nawo pomwepo.”</char></para>
  <para style="s1">Fanizo la Wantchito Wopanda Chifundo</para>
  <para style="p">
    <verse number="21" style="v"/>Kenaka Petro anabwera kwa Yesu ndi kumufunsa kuti, “Ambuye, kodi mʼbale wanga akandichimwira ndimukhululukire kokwanira kangati? Mpaka kasanu nʼkawiri?”</para>
  <para style="p">
    <verse number="22" style="v"/>Yesu anayankha kuti, <char style="wj">“Ine ndikukuwuza iwe kuti osati kasanu nʼkawiri, koma ka 70 kuchulukitsa ndi kasanu nʼkawiri.</char></para>
  <para style="p">
    <verse number="23" style="v"/>
    <char style="wj">“Nʼchifukwa chake, ufumu wakumwamba ukufanana ndi mfumu imene inafuna kuti antchito ake abweze ngongole.</char> <verse number="24" style="v"/><char style="wj">Atangoyamba kulandira, anamubweretsa munthu kwa iye amene anakongola ndalama 10,000.</char> <verse number="25" style="v"/><char style="wj">Popeza sakanatha kubweza, bwanayo analamula kuti iye, mkazi wake, ana ake ndi zonse anali nazo zigulitsidwe kuti zibweze ngongoleyo.</char></para>
  <para style="p">
    <verse number="26" style="v"/>
    <char style="wj">“Wantchitoyo anagwada pamaso pake namupempha iye kuti, ‘Lezereni mtima ndipo ndidzabweza zonse.’</char> <verse number="27" style="v"/><char style="wj">Bwana wakeyo anamuchitira chifundo, namukhululukira ngongoleyo ndipo anamulola apite.</char></para>
  <para style="p">
    <verse number="28" style="v"/>
    <char style="wj">“Koma wantchito uja atatuluka, anakumana ndi wantchito mnzake amene anakongola kwa iye madinari 100. Anamugwira, nayamba kumukanyanga pa khosi, namuwumiriza nati, ‘Bwezere zimene unakongola kwa ine!’</char></para>
  <para style="p">
    <verse number="29" style="v"/>
    <char style="wj">“Wantchito mnzakeyo anagwada namupempha iye kuti, ‘Lezere mtima ine, ndipo ndidzakubwezera.’</char></para>
  <para style="p">
    <verse number="30" style="v"/>
    <char style="wj">“Koma iye anakana. Mʼmalo mwake, anachoka nakamumangitsa kufikira atabweza ngongoleyo.</char> <verse number="31" style="v"/><char style="wj">Pamene antchito ena anaona zomwe zinachitikazo, anamva chisoni kwambiri ndipo anapita nakawuza bwana wawo zonse zimene zinachitika.</char></para>
  <para style="p">
    <verse number="32" style="v"/>
    <char style="wj">“Pamenepo bwanayo anayitana wantchitoyo nati, ‘Iwe wantchito woyipa mtima, ndinakukhululukira ngongole yako yonse chifukwa unandipempha.</char> <verse number="33" style="v"/><char style="wj">Kodi iwe sukanamuchitira chifundo wantchito mnzako monga momwe ine ndinakuchitira iwe?’</char> <verse number="34" style="v"/><char style="wj">Ndi mkwiyo, bwana wakeyo anamupereka kwa oyangʼanira ndende kuti amuzuze mpaka atabweza zonse zimene anakongola.</char></para>
  <para style="p">
    <verse number="35" style="v"/>
    <char style="wj">“Umu ndi mmene Atate anga akumwamba adzachitira ndi aliyense wa inu ngati simukhululukira mʼbale wanu ndi mtima wonse.”</char></para>
  <chapter number="19" style="c"/>
  <para style="s1">Za Kuthetsa Ukwati</para>
  <para style="p">
    <verse number="1" style="v"/>Yesu atatsiriza kunena zinthu zimenezi, anachoka ku Galileya ndi kupita ku chigawo cha Yudeya mbali ina ya mtsinje wa Yorodani. <verse number="2" style="v"/>Magulu akulu a anthu anamutsatira Iye, ndipo iwo anachiritsidwa pomwepo.</para>
  <para style="p">
    <verse number="3" style="v"/>Afarisi ena anabwera kwa Iye kudzamuyesa. Anamufunsa Iye nati, “Kodi ndikololedwa kuti mwamuna amuleke mkazi wake pa chifukwa china chilichonse?”</para>
  <para style="p">
    <verse number="4" style="v"/>Iye anayankha kuti, <char style="wj">“Kodi simunawerenge kuti pachiyambi Mulungu analenga iwo, ‘mwamuna ndi mkazi?’</char> <verse number="5" style="v"/><char style="wj">Ndipo anati, ‘Pa chifukwa ichi mwamuna adzasiya abambo ake ndi amayi ake nakaphatikana ndi mkazi wake, ndipo awiriwo adzakhala thupi limodzi.’</char> <verse number="6" style="v"/><char style="wj">Motero salinso awiri ayi koma mmodzi. Nʼchifukwa chake chimene Mulungu wachimanga pamodzi munthu wina asachilekanitse.”</char></para>
  <para style="p">
    <verse number="7" style="v"/>Ndipo iwo anamufunsa nati, “Nanga nʼchifukwa chiyani Mose analamula kuti mwamuna azipatsa mkazi wake kalata ya chisudzulo ndi kumuchotsa?”</para>
  <para style="p">
    <verse number="8" style="v"/>Yesu anayankha kuti, <char style="wj">“Mose anakulolezani kuti muzisudzula akazi anu chifukwa cha kuwuma mitima kwanu. Koma sizinali chotere kuyambira pachiyambi.</char> <verse number="9" style="v"/><char style="wj">Ine ndikuwuzani kuti aliyense amene asudzula mkazi wake, osati chifukwa cha chiwerewere nakakwatira mkazi wina, achita chigololo.”</char></para>
  <para style="p">
    <verse number="10" style="v"/>Ophunzira ake anati kwa Iye, “Ngati umu ndi mmene zilili pa mwamuna ndi mkazi, kuli bwino kusakwatira.”</para>
  <para style="p">
    <verse number="11" style="v"/>Yesu anayankha kuti, <char style="wj">“Si aliyense amene angavomere chiphunzitso ichi, koma kwa okhawo amene achimvetsetsa.</char> <verse number="12" style="v"/><char style="wj">Pakuti ena ndi akuti sangakwatire chifukwa anabadwa motero, ena ali motero chifukwa chofulidwa ndi anthu ndipo ena anawukana ukwati chifukwa cha ufumu wakumwamba. Iye amene angalandire ichi alandire.”</char></para>
  <para style="s1">Yesu Adalitsa Ana</para>
  <para style="p">
    <verse number="13" style="v"/>Pamenepo anabwera nawo ana kwa Yesu kuti awasanjike manja ndi kuwapempherera. Koma ophunzira ake anadzudzula amene anabweretsa anawo.</para>
  <para style="p">
    <verse number="14" style="v"/>Yesu anati, <char style="wj">“Lolani ana abwere kwa Ine, ndipo musawaletse pakuti ufumu wakumwamba ndi wa iwo onga anawa.”</char> <verse number="15" style="v"/>Atasanjika manja ake pa anawo, anachokapo.</para>
  <para style="s1">Mnyamata Wolemera ndi Ufumu wa Mulungu</para>
  <para style="p">
    <verse number="16" style="v"/>Taonani mnyamata wina anabwera kwa Yesu namufunsa kuti, “Aphunzitsi, ndi chinthu chiti chabwino chimene ndiyenera kuchita kuti ndipeze moyo wosatha?”</para>
  <para style="p">
    <verse number="17" style="v"/>Yesu anayankha kuti, <char style="wj">“Ukundifunsiranji Ine za chinthu chimene ndi chabwino? Pali mmodzi yekha amene ndi wabwino. Ngati ukufuna kulowa mʼmoyo wosatha mvera malamulo.”</char></para>
  <para style="p">
    <verse number="18" style="v"/>Mnyamatayo anamufunsa kuti, “Ndi ati?”</para>
  <para style="p">Yesu anayankha kuti, <char style="wj">“Usaphe, usachite chigololo, usabe, usapereke umboni onama,</char> <verse number="19" style="v"/><char style="wj">lemekeza abambo ako ndi amayi ako ndipo konda mnansi wako monga iwe mwini.”</char></para>
  <para style="p">
    <verse number="20" style="v"/>Mnyamatayo anati, “Zonsezi ndimazisunga, nanga chatsala ndi chiyani?”</para>
  <para style="p">
    <verse number="21" style="v"/>Yesu anayankha kuti, <char style="wj">“Ngati ukufuna kukhala wangwiro, pita kagulitse katundu wako ndi kupereka kwa osauka, ndipo udzakhala ndi chuma kumwamba. Ukakachita zimenezi, ukabwere udzanditsate Ine.”</char></para>
  <para style="p">
    <verse number="22" style="v"/>Mnyamatayo atamva zimenezi, anachoka mokhumudwa, chifukwa anali ndi chuma chambiri.</para>
  <para style="p">
    <verse number="23" style="v"/>Pamenepo Yesu anati kwa ophunzira ake, <char style="wj">“Zoonadi, ndikuwuzani kuti nʼkovuta kuti olemera akalowe mu ufumu wakumwamba.</char> <verse number="24" style="v"/><char style="wj">Komanso ndikuwuzani kuti, nʼkwapafupi kuti ngamira idzere pa kabowo ka zingano kusiyana ndi kuti wolemera akalowe mu ufumu wa Mulungu.”</char></para>
  <para style="p">
    <verse number="25" style="v"/>Ophunzira atamva zimenezi, anadabwa kwambiri ndipo anamufunsa kuti, “Nanga angapulumuke ndani?”</para>
  <para style="p">
    <verse number="26" style="v"/>Yesu anawayangʼana iwo nati, <char style="wj">“Ndi anthu, izi nʼzosatheka, koma ndi Mulungu zinthu zonse zimatheka.”</char></para>
  <para style="p">
    <verse number="27" style="v"/>Petro anamuyankha Iye kuti, “Ife tinasiya zonse ndi kukutsatirani Inu! Nanga tsono ife tidzalandira chiyani?”</para>
  <para style="p">
    <verse number="28" style="v"/>Yesu anawawuza kuti, <char style="wj">“Zoonadi, ndikuwuzani kuti pa nthawi yokonzanso zinthu zonse, pamene Mwana wa Munthu adzakhala pa mpando wake waufumu mu ulemerero wake kumwamba, inu amene mwanditsata Ine mudzakhalanso pa mipando khumi ndi iwiri yaufumu, kuweruza mafuko khumi ndi awiri a Israeli.</char> <verse number="29" style="v"/><char style="wj">Ndipo aliyense amene wasiya nyumba, kapena abale, kapena alongo, kapena bambo kapena mayi kapena mkazi, kapena ana, kapena minda chifukwa cha Ine adzalandira madalitso ochuluka ndi kulandiranso moyo wosatha.</char> <verse number="30" style="v"/><char style="wj">Koma ambiri amene ali oyambirira adzakhala omalizira, ndipo ambiri amene ndi omalizira adzakhala oyambirira.”</char></para>
  <chapter number="20" style="c"/>
  <para style="s1">Fanizo la Aganyu Mʼmunda wa Mphesa</para>
  <para style="p">
    <verse number="1" style="v"/>
    <char style="wj">“Ufumu wakumwamba uli ngati mwini munda amene anapita mmawa kukalemba anthu aganyu kuti akagwire ntchito mʼmunda wake wa mpesa.</char> <verse number="2" style="v"/><char style="wj">Anagwirizana kuwalipira dinari monga malipiro a tsiku limodzi ndipo anawatumiza mʼmunda wake wamphesa.</char></para>
  <para style="p">
    <verse number="3" style="v"/>
    <char style="wj">“Nthawi 9 koloko mmawa, anatulukanso naona ena atayimirira pa msika akungokhala.</char> <verse number="4" style="v"/><char style="wj">Anawawuza kuti, ‘Inunso pitani mukagwire ntchito mʼmunda wanga wa mpesa, ndipo ndidzakulipirani malipiro oyenera.’</char> <verse number="5" style="v"/><char style="wj">Ndipo anapita.</char></para>
  <para style="p">
    <char style="wj">“Anatulukanso nthawi ya 12 koloko masana, ndi nthawi ya 3 koloko masananso nachita chimodzimodzi.</char> <verse number="6" style="v"/><char style="wj">Nthawi ya 5 koloko madzulo anatulukanso ndipo anapeza enanso atangoyimirira. Anawafunsa kuti, ‘Chifukwa chiyani mukungoyimirira pano tsiku lonse osagwira ntchito?’</char></para>
  <para style="p">
    <verse number="7" style="v"/>
    <char style="wj">“Iwo anayankha kuti, ‘Chifukwa palibe munthu amene watilemba ganyu.’</char></para>
  <para style="p">
    <char style="wj">“Iye anawawuza kuti, ‘Inunso pitani mukagwire ntchito mʼmunda wanga wa mpesa.’</char></para>
  <para style="p">
    <verse number="8" style="v"/>
    <char style="wj">“Ndipo pofika madzulo, mwini munda wamphesa anayitana kapitawo wake nati, ‘Itana antchito ndipo uwapatse malipiro awo, kuyambira omalizira aja mpaka oyamba.’</char></para>
  <para style="p">
    <verse number="9" style="v"/>
    <char style="wj">“Antchito amene anawalemba ganyu pa 5 koloko masana anafika ndipo aliyense analandira dinari.</char> <verse number="10" style="v"/><char style="wj">Ndipo atabwera kwa amene analembedwa poyamba anayembekezera kuti alandira zambiri. Koma aliyense wa iwo analandira dinari.</char> <verse number="11" style="v"/><char style="wj">Atalandira, anayamba kuderera kwa mwini mundayo.</char> <verse number="12" style="v"/><char style="wj">Iwo anati, ‘Anthu amene munawalemba pomalizira agwira ntchito ora limodzi, ndipo mwawafananitsa ndi ife amene tathyoka nayo ntchito ndi kutentha kwa dzuwa tsiku lonse.’</char></para>
  <para style="p">
    <verse number="13" style="v"/>
    <char style="wj">“Koma iye anamuyankha mmodzi wa iwo nati, ‘Bwenzi, ine sikuti sindinachite chilungamo. Kodi sunavomereze kuti ugwira ntchito ndi kulandira dinari?</char> <verse number="14" style="v"/><char style="wj">Tenga malipiro ako pita. Ndikufuna kumupatsa munthu amene ndinamulemba pomaliza mofanana ndi mmene ndakupatsira iwe.</char> <verse number="15" style="v"/><char style="wj">Kodi ndilibe ufulu wochita zimene ndikufuna ndi ndalama zanga? Kapena ukuyipidwa chifukwa ndine wopereka mowolowamanja?’</char></para>
  <para style="p">
    <verse number="16" style="v"/>
    <char style="wj">“Momwemo omalizira adzakhala oyamba ndipo oyamba adzakhala omalizira.”</char></para>
  <para style="s1">Yesu Anenanso za Imfa Yake</para>
  <para style="p">
    <verse number="17" style="v"/>Tsopano pamene Yesu ankapita ku Yerusalemu, anatengera pambali ophunzira ake khumi ndi awiriwo nati kwa iwo, <verse number="18" style="v"/><char style="wj">“Tikupita ku Yerusalemu, ndipo Mwana wa Munthu adzaperekedwa kwa akulu a ansembe ndi aphunzitsi amalamulo. Iwo adzamuweruza kuti aphedwe,</char> <verse number="19" style="v"/><char style="wj">ndipo adzamupereka kwa anthu a mitundu ina kuti amunyoze ndi kumukwapula ndi kumupachika. Pa tsiku lachitatu adzaukitsidwa!”</char></para>
  <para style="s1">Pempho la Mkazi wa Zebedayo</para>
  <para style="p">
    <verse number="20" style="v"/>Amayi a ana a Zebedayo anabwera ndi ana ake kwa Yesu, nagwada pansi namupempha Iye.</para>
  <para style="p">
    <verse number="21" style="v"/>Yesu anawafunsa kuti, <char style="wj">“Mukufuna chiyani?”</char></para>
  <para style="p">Amayiwo anati, “Lolani kuti ana anga awiriwa adzakhale mmodzi ku dzanja lanu lamanja ndi wina ku dzanja lanu lamazere mu ufumu wanu.”</para>
  <para style="p">
    <verse number="22" style="v"/>Yesu anawawuza kuti, <char style="wj">“Simukudziwa chimene mukupempha. Kodi mungathe kumwera chikho chimene ndidzamwera Ine?”</char></para>
  <para style="p">Iwo anayankha nati, “Inde tingathe.”</para>
  <para style="p">
    <verse number="23" style="v"/>Yesu anawawuza kuti, <char style="wj">“Zoonadi mudzamwera chikho changa, koma kuti mudzakhale ku dzanja langa lamanja kapena lamazere si kwa Ine kupereka. Malo awa ndi a iwo amene anakonzeredweratu ndi Atate anga.”</char></para>
  <para style="p">
    <verse number="24" style="v"/>Ophunzira khumi aja, anawapsera mtima abale awiriwo. <verse number="25" style="v"/>Yesu anawayitana onse pamodzi nati, <char style="wj">“Mukudziwa kuti olamulira a mitundu ina ali ndi mphamvu pa iwo, ndipo akuluakulu awo amawalamulira.</char> <verse number="26" style="v"/><char style="wj">Siziyenera kutero ndi inu. Mʼmalo mwake, aliyense amene akufuna kukhala wamkulu pakati panu akhale wotumikira wanu.</char> <verse number="27" style="v"/><char style="wj">Ndipo aliyense amene akufuna kukhala woyamba akhale kapolo wanu.</char> <verse number="28" style="v"/><char style="wj">Momwenso Mwana wa Munthu sanabwere kudzatumikiridwa, koma kudzatumikira, ndi kupereka moyo wake kukhala dipo la anthu ambiri.”</char></para>
  <para style="s1">Yesu Achiritsa Anthu Awiri Osaona</para>
  <para style="p">
    <verse number="29" style="v"/>Pamene Yesu ndi ophunzira ake ankachoka ku Yeriko, gulu lalikulu la anthu linawatsata. <verse number="30" style="v"/>Amuna awiri osaona anakhala mʼmbali mwa msewu, ndipo pamene anamva kuti Yesu akudutsa anafuwula kuti, “Ambuye, Mwana wa Davide, tichitireni chifundo!”</para>
  <para style="p">
    <verse number="31" style="v"/>Gulu la anthulo linawadzudzula iwo ndi kuwawuza kuti akhale chete, koma anafuwulitsabe kuti, “Ambuye, Mwana wa Davide, tichitireni chifundo!”</para>
  <para style="p">
    <verse number="32" style="v"/>Yesu anayima ndi kuwayitana ndipo anawafunsa kuti, <char style="wj">“Mukufuna ndikuchitireni chiyani?”</char></para>
  <para style="p">
    <verse number="33" style="v"/>Anamuyankha nati, “Ambuye, tikufuna tione!”</para>
  <para style="p">
    <verse number="34" style="v"/>Yesu anamva nawo chifundo ndipo anakhudza maso awo. Nthawi yomweyo anaona namutsata Iye.</para>
  <chapter number="21" style="c"/>
  <para style="s1">Yesu Alowa mu Yerusalemu</para>
  <para style="p">
    <verse number="1" style="v"/>Akuyandikira ku Yerusalemu anafika ku Betifage pa phiri la Olivi, Yesu anatumiza ophunzira awiri, <verse number="2" style="v"/>nawawuza kuti, <char style="wj">“Pitani ku mudzi uli patsogolo panu, ndipo mukakangolowa mʼmenemo mukapeza bulu womangidwa ali ndi mwana pa mbali pake. Mukawamasule ndipo mubwere nawo kwa Ine.</char> <verse number="3" style="v"/><char style="wj">Wina akakayankhula, mukamuwuze kuti Ambuye akuwafuna, ndipo adzawatumiza nthawi yomweyo.”</char></para>
  <para style="p">
    <verse number="4" style="v"/>Izi zinachitika kukwaniritsa zimene zinayankhulidwa ndi mneneri:</para>
  <para style="q1">
    <verse number="5" style="v"/>“Uza mwana wamkazi wa Ziyoni,</para>
  <para style="q2">taona, mfumu yako ikubwera kwa iwe,</para>
  <para style="q1">yofatsa ndi yokwera pa bulu,</para>
  <para style="q2">pa kamwana ka bulu, mwana wa nyama yonyamula katundu.”</para>
  <para style="p">
    <verse number="6" style="v"/>Ophunzirawo anapita nachita monga Yesu anawalamulira. <verse number="7" style="v"/>Anabweretsa bulu ndi mwana wake, nayala zovala zawo pa abuluwo, ndipo Yesu anakwerapo. <verse number="8" style="v"/>Gulu lalikulu la anthu linayala zovala zawo mu msewu pamene ena anadula nthambi zamitengo ndi kuziyala mu msewumo. <verse number="9" style="v"/>Magulu amene anali patsogolo pake ndi amene amamutsatira anafuwula kuti,</para>
  <para style="q1">“Hosana Mwana wa Davide!”</para>
  <para style="b"/>
  <para style="q1">“Wodala Iye amene abwera mʼdzina la Ambuye!”</para>
  <para style="b"/>
  <para style="q1">“Hosana mmwambamwamba!”</para>
  <para style="p">
    <verse number="10" style="v"/>Yesu atalowa mu Yerusalemu, mzinda wonse unatekeseka ndipo anthu anafunsa kuti, “Ndani ameneyu?”</para>
  <para style="p">
    <verse number="11" style="v"/>Magulu a anthu anayankha kuti, “Uyu ndi Yesu, mneneri wochokera ku Nazareti.”</para>
  <para style="s1">Yesu mʼNyumba ya Mulungu</para>
  <para style="p">
    <verse number="12" style="v"/>Yesu analowa mʼdera lina la Nyumba ya Mulungu ndipo anatulutsa kunja anthu onse amene ankachita malonda. Anagubuduza matebulo a osinthira ndalama ndi mipando ya ogulitsa nkhunda. <verse number="13" style="v"/>Iye anawawuza kuti, <char style="wj">“Zinalembedwa kuti Nyumba yanga idzatchedwa Nyumba ya mapemphero koma inu mwayisandutsa phanga la anthu achifwamba.”</char></para>
  <para style="p">
    <verse number="14" style="v"/>Anthu osaona ndi olumala anabwera kwa Iye mʼNyumba ya Mulungu ndipo anawachiritsa. <verse number="15" style="v"/>Koma akulu a ansembe ndi aphunzitsi amalamulo ataona zodabwitsa zimene anachita, komanso ana akufuwula mʼNyumbayo kuti, “Hosana kwa Mwana wa Davide,” anapsa mtima.</para>
  <para style="p">
    <verse number="16" style="v"/>Anamufunsa kuti, “Kodi mukumva zimene anawa akunena?”</para>
  <para style="p">Yesu anayankha nati, <char style="wj">“Inde. Kodi simunawerenge kuti,</char></para>
  <para style="q1">
    <char style="wj">“Kuchokera mʼkamwa mwa ana ndi makanda</char></para>
  <para style="q2">
    <char style="wj">mwatuluka mayamiko?”</char></para>
  <para style="p">
    <verse number="17" style="v"/>Ndipo anawasiya natuluka mu mzindawo ndi kupita ku Betaniya, kumene anakagona.</para>
  <para style="s1">Yesu Atemberera Mtengo wa Mkuyu</para>
  <para style="p">
    <verse number="18" style="v"/>Mmamawa, pamene amabwera ku mzinda, anamva njala. <verse number="19" style="v"/>Ataona mtengo wamkuyu mʼmbali mwa msewu, anapitapo koma sanapeze kanthu koma masamba okhaokha. Pamenepo anati kwa mtengowo, <char style="wj">“Usadzabalenso chipatso!”</char> Nthawi yomweyo mtengowo unafota.</para>
  <para style="p">
    <verse number="20" style="v"/>Ophunzira ataona zimenezi, anadabwa nafunsa kuti, “Kodi mtengo wamkuyuwu wauma msanga bwanji?”</para>
  <para style="p">
    <verse number="21" style="v"/>Yesu anayankha kuti, <char style="wj">“Zoonadi, ndikuwuzani kuti ngati muli ndi chikhulupiriro ndipo simukayika, simudzangochita zokha zachitika kwa mkuyuzi, koma mudzatha kuwuza phiri ili kuti, ‘Pita, kadziponye wekha mʼnyanja,’ ndipo zidzachitikadi.</char> <verse number="22" style="v"/><char style="wj">Ngati mukhulupirira, mudzalandira chilichonse chimene muchipempha mʼpemphero.”</char></para>
  <para style="s1">Amufunsa Yesu za Ulamuliro Wake</para>
  <para style="p">
    <verse number="23" style="v"/>Yesu analowa mʼNyumba ya Mulungu, ndipo pamene ankaphunzitsa, akulu a ansembe ndi akuluakulu anabwera kwa Iye namufunsa kuti, “Muchita izi ndi ulamuliro wanji ndipo anakupatsani ndani ulamuliro umenewu?”</para>
  <para style="p">
    <verse number="24" style="v"/>Yesu anayankha kuti, <char style="wj">“Inenso ndikufunsani funso limodzi, mukandiyankha, Inenso ndikukuwuzani ndi ulamuliro wa yani umene ndikuchitira izi.</char> <verse number="25" style="v"/><char style="wj">Ubatizo wa Yohane unachokera kuti? Kumwamba kapena kwa anthu?”</char></para>
  <para style="p">Anakambirana pakati pawo ndipo anati, “Tikati, ‘Kuchokera kumwamba,’ Iye adzafunsa kuti, ‘Bwanji simunakhulupirire?’ <verse number="26" style="v"/>Koma tikati, ‘Kuchokera kwa anthu,’ ife tikuopa anthuwa, pakuti onse amakhulupirira kuti Yohane anali mneneri.”</para>
  <para style="p">
    <verse number="27" style="v"/>Choncho anamuwuza Yesu kuti, “Sitikudziwa.”</para>
  <para style="p">Pamenepo Iye anati, <char style="wj">“Inenso sindikuwuzani kuti ndi ulamuliro wa yani umene ndichitira izi.”</char></para>
  <para style="s1">Fanizo la Ana Amuna Awiri</para>
  <para style="p">
    <verse number="28" style="v"/>
    <char style="wj">“Kodi muganiza bwanji? Panali munthu wina anali ndi ana aamuna awiri. Anapita kwa woyamba nati, ‘Mwanawe pita kagwire ntchito lero mʼmunda wamphesa.’</char></para>
  <para style="p">
    <verse number="29" style="v"/>
    <char style="wj">“Iye anayankha kuti, ‘Sindipita,’ koma pambuyo pake anasintha maganizo napita.</char></para>
  <para style="p">
    <verse number="30" style="v"/>
    <char style="wj">“Kenaka abambowo anapita kwa mwana winayo nanena chimodzimodzi. Iye anayankha kuti, ‘Ndipita abambo,’ koma sanapite.</char></para>
  <para style="p">
    <verse number="31" style="v"/>
    <char style="wj">“Ndani wa awiriwa anachita chimene abambo ake amafuna?”</char></para>
  <para style="p">Anamuyankha nati, “Woyambayo.”</para>
  <para style="p">Yesu anawawuza kuti, <char style="wj">“Ndikuwuzani zoonadi, kuti amisonkho ndi adama akulowa mu ufumu wa Mulungu inu musanalowemo.”</char> <verse number="32" style="v"/><char style="wj">Pakuti Yohane anabwera kwa inu kuti akuonetseni njira yachilungamo, koma inu simunakhulupirire iye, koma amisonkho ndi adama anamukhulupirira. Koma ngakhale munaona izi, simunatembenuke mtima ndi kumukhulupirira iye.</char></para>
  <para style="s1">Fanizo la Alimi</para>
  <para style="p">
    <verse number="33" style="v"/>
    <char style="wj">“Tamverani fanizo lina: Panali mwini munda amene anadzala mphesa. Anamanga mpanda kuzungulira mundawo, nakumba moponderamo mphesa ndipo anamanga nsanja. Kenaka anabwereketsa munda wamphesawo kwa alimi ena napita pa ulendo.</char> <verse number="34" style="v"/><char style="wj">Pamene nthawi yokolola inakwana, anatumiza antchito ake kwa matenanti aja kuti akatenge zipatso zake.</char></para>
  <para style="p">
    <verse number="35" style="v"/>
    <char style="wj">“Alimi aja anagwira antchito ake; namenya mmodzi, napha wina, ndi kumuponya miyala wachitatuyo.</char> <verse number="36" style="v"/><char style="wj">Kenaka anatumiza antchito ena oposa oyambawo ndipo matenantiwo anawachitira chimodzimodzi.</char> <verse number="37" style="v"/><char style="wj">Pomalizira anatumiza mwana wake. Anati adzamuchitira ulemu mwana wanga.</char></para>
  <para style="p">
    <verse number="38" style="v"/>
    <char style="wj">“Koma alimiwo ataona mwanayo anati kwa wina ndi mnzake, ‘Uyu ndiye olowa mʼmalo mwa abambo ake. Tiyeni timuphe ndipo titenge cholowa chake.’</char> <verse number="39" style="v"/><char style="wj">Pamenepo anamutenga namuponyera kunja kwa munda wamphesa namupha.</char></para>
  <para style="p">
    <verse number="40" style="v"/>
    <char style="wj">“Tsono akabwera mwini munda wamphesa adzachita nawo chiyani matenantiwo?”</char></para>
  <para style="p">
    <verse number="41" style="v"/>Iwo anayankha kuti, “Adzawapha moyipa alimi oyipawo ndipo adzabwereketsa mundawo kwa alimi ena amene adzamupatsa gawo lake la mbewu pa nthawi yokolola.”</para>
  <para style="p">
    <verse number="42" style="v"/>Yesu anawawuza kuti, <char style="wj">“Kodi simunawerenge mʼmalemba kuti:</char></para>
  <para style="q1">
    <char style="wj">“ ‘Mwala umene omanga nyumba anawukana,</char></para>
  <para style="q2">
    <char style="wj">womwewo wasanduka mwala wofunika kwambiri wa pa ngodya.</char></para>
  <para style="q1">
    <char style="wj">Ambuye wachita izi,</char></para>
  <para style="q2">
    <char style="wj">ndipo ndi zodabwitsa mʼmaso mwathu.’</char></para>
  <para style="p">
    <verse number="43" style="v"/>
    <char style="wj">“Nʼchifukwa chake ndi kukuwuzani kuti ufumu wa Mulungu udzalandidwa kwa inu ndipo udzapatsidwa kwa anthu amene adzabereka chipatso chake.</char> <verse number="44" style="v"/><char style="wj">Amene agwa pa mwalawu adzadukaduka, ndipo amene udzamugwere udzamuthudzula.”</char></para>
  <para style="p">
    <verse number="45" style="v"/>Akulu a ansembe ndi Afarisi atamva mafanizo a Yesu, anadziwa kuti ankanena iwo. <verse number="46" style="v"/>Pamenepo anafuna njira yoti amugwirire, koma anaopa gulu la anthu chifukwa anthu onse ankakhulupirira kuti Iye anali mneneri.</para>
  <chapter number="22" style="c"/>
  <para style="s1">Fanizo la Phwando la Ukwati</para>
  <para style="p">
    <verse number="1" style="v"/>Yesu anayankhula nawonso mʼmafanizo, nati, <verse number="2" style="v"/><char style="wj">“Ufumu wakumwamba uli ngati mfumu imene inakonzera phwando mwana wake wamwamuna.</char> <verse number="3" style="v"/><char style="wj">Anatumiza antchito ake kwa amene anayitanidwa kuphwando koma anakana kubwera.</char></para>
  <para style="p">
    <verse number="4" style="v"/>
    <char style="wj">“Kenaka anatumiza antchito ena nati, ‘Awuzeni oyitanidwa kuti phwando lakonzedwa: ndapha ngʼombe yayimuna ndi nyama zina zonenepa ndipo zonse zakonzedwa. Bwerani ku phwando laukwati.’</char></para>
  <para style="p">
    <verse number="5" style="v"/>
    <char style="wj">“Koma iwo sanalabadire ndipo anachoka; wina anapita ku munda wake ndi wina ku malonda ake.</char> <verse number="6" style="v"/><char style="wj">Ndipo otsalawo anagwira antchito ake, nawazunza ndi kuwapha.</char> <verse number="7" style="v"/><char style="wj">Mfumu inakwiya. Inatumiza asilikali ake ndipo anawononga opha anzawowo ndi kutentha mzinda wawo.</char></para>
  <para style="p">
    <verse number="8" style="v"/>
    <char style="wj">“Pamenepo anati kwa antchito ake, ‘Phwando laukwati lakonzedwa, koma amene ndinawayitana sanali oyenera.</char> <verse number="9" style="v"/><char style="wj">Pitani ku mphambano za misewu ndipo kayitaneni aliyense amene mukamupeze kuti abwere ku phwando.’</char> <verse number="10" style="v"/><char style="wj">Pamenepo antchitowo anapita ku misewu nakasonkhanitsa anthu onse amene anakawapeza, abwino ndi oyipa omwe, ndipo nyumba ya madyerero inadzaza ndi oyitanidwa.</char></para>
  <para style="p">
    <verse number="11" style="v"/>
    <char style="wj">“Koma pamene mfumu inabwera kudzaona oyitanidwawo, inaona munthu amene sanavale zovala zaukwati.</char> <verse number="12" style="v"/><char style="wj">Inamufunsa kuti, ‘Bwenzi walowa bwanji muno wopanda zovala zaukwati?’ Munthuyo anakhala chete.</char></para>
  <para style="p">
    <verse number="13" style="v"/>
    <char style="wj">“Pamenepo mfumuyo inawuza otumikira kuti, ‘Mʼmangeni manja ndi miyendo, ndipo muponyeni kunja, ku mdima kumene kudzakhale kulira ndi kukuta mano.’</char></para>
  <para style="p">
    <verse number="14" style="v"/>
    <char style="wj">“Popeza oyitanidwa ndi ambiri koma osankhidwa ndi ochepa.”</char></para>
  <para style="s1">Za Kupereka Msonkho</para>
  <para style="p">
    <verse number="15" style="v"/>Kenaka Afarisi anatuluka nakakonza njira zomupezera zifukwa Yesu mʼmawu ake. <verse number="16" style="v"/>Anatumiza ophunzira awo kwa Iye pamodzi ndi Aherodia. Anati, “Aphunzitsi, tidziwa kuti ndinu wangwiro ndi kuti mumaphunzitsa mawu a Mulungu monga mwa choonadi. Simutekeseka ndi anthu, popeza simusamala kuti kodi ndi ndani? <verse number="17" style="v"/>Tiwuzeni tsono maganizo anu ndi otani, kodi nʼkololedwa kupereka msonkho kwa Kaisara kapena ayi?”</para>
  <para style="p">
    <verse number="18" style="v"/>Koma Yesu podziwa maganizo awo oyipa anati, <char style="wj">“Inu achiphamaso, bwanji mufuna kundipezera chifukwa?</char> <verse number="19" style="v"/><char style="wj">Onetseni ndalama imene mumapereka msonkho.”</char> Iwo anabweretsa dinari, <verse number="20" style="v"/>ndipo anawafunsa kuti, <char style="wj">“Kodi chithunzi ichi ndi malemba awa ndi za ndani?”</char></para>
  <para style="p">
    <verse number="21" style="v"/>Iwo anayankha kuti, “Ndi za Kaisara.”</para>
  <para style="p">Pamenepo anawawuza kuti, <char style="wj">“Perekani kwa Kaisara zake za Kaisara, ndi kwa Mulungu zake za Mulungu.”</char></para>
  <para style="p">
    <verse number="22" style="v"/>Atamva izi, anadabwa, ndipo anamusiya Iye, nachoka.</para>
  <para style="s1">Ukwati ndi za Kuuka kwa Akufa</para>
  <para style="p">
    <verse number="23" style="v"/>Tsiku lomwelo Asaduki amene amati kulibe za kuukanso, anabwera kwa Iye ndi funso. <verse number="24" style="v"/>Iwo anati, “Aphunzitsi, Mose anatiwuza kuti munthu akamwalira wosasiya ana, mʼbale wake akuyenera kukwatira mkazi wamasiyeyo kuti amuberekere ana mʼbale wakeyo. <verse number="25" style="v"/>Tsopano panali abale asanu ndi awiri pakati pathu. Woyambayo anakwatira ndipo anamwalira, ndipo popeza analibe ana, mʼbale wake analowa chokolo. <verse number="26" style="v"/>Izi zinachitikiranso mʼbale wa chiwiri ndi wachitatu mpaka wachisanu ndi chiwiri. <verse number="27" style="v"/>Pa mapeto pake mkaziyo anamwaliranso. <verse number="28" style="v"/>Tsopano, kodi akadzaukitsidwa adzakhala mkazi wa ndani mwa asanu ndi awiriwa popeza aliyense anamukwatirapo?”</para>
  <para style="p">
    <verse number="29" style="v"/>Yesu anayankha kuti, <char style="wj">“Inu mukulakwitsa chifukwa simukudziwa malemba kapena mphamvu ya Mulungu.</char> <verse number="30" style="v"/><char style="wj">Anthu akadzaukitsidwa, sadzakwatira kapena kukwatiwa; adzakhala ngati angelo kumwamba.</char> <verse number="31" style="v"/><char style="wj">Koma za kuukitsidwa kwa akufa, kodi simunawerenge zimene Mulungu ananena kwa inu kuti,</char> <verse number="32" style="v"/><char style="wj">‘Ine ndine Mulungu wa Abrahamu, Mulungu wa Isake ndi Mulungu wa Yakobo?’ Iyeyo si Mulungu wa akufa koma wa amoyo.”</char></para>
  <para style="p">
    <verse number="33" style="v"/>Magulu a anthu atamva zimenezi, anazizwa ndi chiphunzitso chake.</para>
  <para style="s1">Lamulo Lalikulu Koposa</para>
  <para style="p">
    <verse number="34" style="v"/>Pakumva kuti Yesu anawakhalitsa chete Asaduki, Afarisi anasonkhana pamodzi. <verse number="35" style="v"/>Mmodzi wa iwo, katswiri wa malamulo anamuyesa Iye ndi funso ndipo anati, <verse number="36" style="v"/>“Aphunzitsi, kodi lamulo lalikulu koposa mu malamulo ndi liti?” <verse number="37" style="v"/>Yesu anayankha kuti, <char style="wj">“Uzikonda Yehova Mulungu wako ndi mtima wako wonse ndi moyo wako wonse ndi nzeru zako zonse.</char> <verse number="38" style="v"/><char style="wj">Ili ndi lamulo loyamba ndi loposa onse.</char> <verse number="39" style="v"/><char style="wj">Ndipo lachiwiri ndi lofanana nalo: ‘Konda mnansi wako monga iwe mwini.’</char> <verse number="40" style="v"/><char style="wj">Malamulo onse ndi aneneri zakhazikika pa malamulo awiriwa.”</char></para>
  <para style="s1">Kodi Khristu ndi Mwana wa Ndani?</para>
  <para style="p">
    <verse number="41" style="v"/>Afarisi atasonkhana pamodzi, Yesu anawafunsa kuti, <verse number="42" style="v"/><char style="wj">“Kodi mukuganiza bwanji za Khristu? Ndi Mwana wa ndani?”</char></para>
  <para style="p">Iwo anayankha kuti, “Mwana wa Davide.”</para>
  <para style="p">
    <verse number="43" style="v"/>Iye anawawuza kuti, <char style="wj">“Nanga zikutheka bwanji kuti Davide poyankhula mwa Mzimu Woyera amatchula Iye ‘Ambuye?’ Pakuti akuti,</char></para>
  <para style="q1">
    <verse number="44" style="v"/>
    <char style="wj">“Ambuye anati kwa Ambuye wanga:</char></para>
  <para style="q2">
    <char style="wj">‘Khala pa dzanja langa lamanja</char></para>
  <para style="q1">
    <char style="wj">mpaka ndiyike adani ako</char></para>
  <para style="q2">
    <char style="wj">pansi pa mapazi ako.’</char></para>
  <para style="m">
    <verse number="45" style="v"/>
    <char style="wj">Ngati tsono Davide amamutchula ‘Ambuye,’ zingatheke bwanji kukhala mwana wake?”</char> <verse number="46" style="v"/>Panalibe wina anatha kuyankha, ndipo kuchokera pamenepo, panalibe wina anayerekeza kumufunsa funso.</para>
  <chapter number="23" style="c"/>
  <para style="s1">Yesu Adzudzula Aphunzitsi Amalamulo ndi Afarisi</para>
  <para style="p">
    <verse number="1" style="v"/>Pamenepo Yesu anati kwa magulu a anthu ndi ophunzira ake: <verse number="2" style="v"/><char style="wj">“Aphunzitsi amalamulo ndi Afarisi amakhala pa mpando wa Mose.</char> <verse number="3" style="v"/><char style="wj">Choncho muziwamvera ndi kuchita chilichonse chimene akuwuzani. Koma musachite zimene amachita, popeza sachita zimene amaphunzitsa.</char> <verse number="4" style="v"/><char style="wj">Amamanga akatundu olemera nawayika pa mapewa a anthu, koma iwo eni safuna kuwanyamula.</char></para>
  <para style="p">
    <verse number="5" style="v"/>
    <char style="wj">“Ntchito zawo amachita ndi cholinga chakuti anthu awaone. Amadzimangirira timaphukusi tikulutikulu ta Mawu a Mulungu pa mphumi ndi pa mkono komanso amatalikitsa mphonje za mikanjo yawo.</char> <verse number="6" style="v"/><char style="wj">Amakonda malo aulemu pa maphwando ndi malo ofunika kwambiri mʼmasunagoge.</char> <verse number="7" style="v"/><char style="wj">Amakondwera ndi kupatsidwa moni mʼmisika ndi kutchulidwa kuti ‘Aphunzitsi.’</char></para>
  <para style="p">
    <verse number="8" style="v"/>
    <char style="wj">“Koma inu simuyenera kutchulidwa ‘Aphunzitsi,’ popeza muli naye Mbuye mmodzi ndipo inu nonse ndinu abale.</char> <verse number="9" style="v"/><char style="wj">Ndipo musamatchule wina aliyense pansi pano kuti ‘Atate,’ pakuti muli ndi Atate mmodzi, ndipo ali kumwamba.</char> <verse number="10" style="v"/><char style="wj">Komanso musamatchedwenso ‘Mtsogoleri,’ pakuti muli naye Mtsogoleri mmodzi amene ndi Khristu.</char> <verse number="11" style="v"/><char style="wj">Wamkulu pakati panu adzakhala wokutumikirani.</char> <verse number="12" style="v"/><char style="wj">Pakuti aliyense amene adzikuza adzachepetsedwa, ndipo aliyense amene adzichepetsa adzakuzidwa.</char></para>
  <para style="s1">Tsoka kwa Aphunzitsi Amalamulo ndi Afarisi</para>
  <para style="p">
    <verse number="13" style="v"/>
    <char style="wj">“Tsoka kwa inu aphunzitsi amalamulo ndi Afarisi achiphamaso! Mumatseka pa khomo la kumwamba kuti anthu asalowemo. Eni akenu simulowamo komanso simulola kuti ena amene akufuna kulowa kuti alowe.</char> <verse number="14" style="v"/><char style="wj">Muli ndi tsoka, inu aphunzitsi amalamulo ndi Afarisi, anthu achiphamaso! Mumawadyera akazi amasiye chuma chawo, kwinaku nʼkumanamizira kunena mapemphero ataliatali. Chifukwa cha zimenezi Mulungu adzakulangani koposa.</char></para>
  <para style="p">
    <verse number="15" style="v"/>
    <char style="wj">“Tsoka kwa inu, aphunzitsi amalamulo ndi Afarisi, achiphamaso! Mumayenda maulendo ambiri pa mtunda ndi pa nyanja kuti mutembenuze munthu mmodzi, ndipo akatembenuka, mumamusandutsa kukhala mwana wa gehena kawiri kuposa inu.</char></para>
  <para style="p">
    <verse number="16" style="v"/>
    <char style="wj">“Tsoka kwa inu, atsogoleri akhungu! Mumati, ‘Ngati wina alumbira kutchula Nyumba ya Mulungu, zilibe kanthu; koma ngati wina alumbira kutchula ndalama zagolide za mʼNyumbayo, wotere ayenera kusunga lumbiro lake.’</char> <verse number="17" style="v"/><char style="wj">Inu akhungu opusa! Chopambana nʼchiyani: ndalama zagolide, kapena Nyumba imene imayeretsa golideyo?</char> <verse number="18" style="v"/><char style="wj">Ndiponso mumati, ‘Ngati wina alumbira kutchula guwa lansembe, sizitanthauza kanthu; koma ngati wina alumbira kutchula mphatso ya paguwa lansembe, wotere ayenera kusunga lumbiro lake.’</char> <verse number="19" style="v"/><char style="wj">Inu anthu akhungu! Chopambana nʼchiyani: mphatso, kapena guwa limene limayeretsa mphatsoyo?</char> <verse number="20" style="v"/><char style="wj">Chifukwa chake, iye amene alumbira kutchula guwa alumbira pa ilo ndi pa chilichonse chili pamenepo.</char> <verse number="21" style="v"/><char style="wj">Ndipo iye wolumbira potchula Nyumba ya Mulungu alumbira pa Nyumbayo ndi pa Iye amene amakhala mʼmenemo.</char> <verse number="22" style="v"/><char style="wj">Ndipo iye wolumbira kutchula kumwamba alumbira kutchula mpando waufumu wa Mulungu ndi pa Iye wokhalapo.</char></para>
  <para style="p">
    <verse number="23" style="v"/>
    <char style="wj">“Tsoka kwa inu, aphunzitsi amalamulo ndi Afarisi, achiphamaso! Mumapereka chakhumi cha timbewu tonunkhira ndi cha timbewu tokometsera chakudya. Koma mwasiya zofunikira kwambiri za mʼmalamulo monga chilungamo, chifundo ndi kukhulupirika. Muyenera kuchita zomalizirazi komanso osasiya zoyambazo.</char> <verse number="24" style="v"/><char style="wj">Atsogoleri akhungu inu! Mumachotsa kantchentche mu chakumwa chanu koma mumameza ngamira.</char></para>
  <para style="p">
    <verse number="25" style="v"/>
    <char style="wj">“Tsoka kwa inu, aphunzitsi amalamulo ndi Afarisi achiphamaso! Mumayeretsa kunja kwa chikho ndi mbale, koma mʼkatimo mwadzaza ndi dyera ndi kusadziretsa.</char> <verse number="26" style="v"/><char style="wj">Afarisi akhungu! Poyamba tsukani mʼkati mwa chikho ndi mbale, ndipo kunja kwake kudzakhalanso koyera.</char></para>
  <para style="p">
    <verse number="27" style="v"/>
    <char style="wj">“Tsoka kwa inu, aphunzitsi amalamulo ndi Afarisi, achiphamaso! Muli ngati ziliza pa manda zowala kunja zimene zimaoneka zokongola koma mʼkatimo mwadzaza mafupa a anthu akufa ndi zonyansa zina zonse.</char> <verse number="28" style="v"/><char style="wj">Chimodzimodzinso, kunja mumaoneka kwa anthu kuti ndinu olungama koma mʼkatimo ndinu odzaza ndi chinyengo ndi zoyipa zina.</char></para>
  <para style="p">
    <verse number="29" style="v"/>
    <char style="wj">“Tsoka kwa inu, aphunzitsi amalamulo ndi Afarisi, achiphamaso! Mumamanga ziliza za aneneri ndi kukongoletsa manda a olungama.</char> <verse number="30" style="v"/><char style="wj">Ndipo mumati, ‘Ngati tikanakhala mʼmasiku a makolo athu sitikanakhetsa nawo magazi a aneneri.’</char> <verse number="31" style="v"/><char style="wj">Potero mukutsimikiza kuti muli ana a iwo amene anapha aneneri.</char> <verse number="32" style="v"/><char style="wj">Dzazani inu muyeso wa uchimo wa makolo anu!</char></para>
  <para style="p">
    <verse number="33" style="v"/>
    <char style="wj">“Njoka inu! Ana amamba! Mudzachithawa bwanji chilango cha gehena?</char> <verse number="34" style="v"/><char style="wj">Choncho ndi kutumizirani aneneri ndi anthu anzeru ndi aphunzitsi. Ena a iwo mudzawapha ndi kuwapachika; ena mudzawakwapula mʼmasunagoge anu ndi kuwafunafuna kuchokera mudzi wina kufikira wina.</char> <verse number="35" style="v"/><char style="wj">Ndipo magazi onse a olungama amene anakhetsedwa pansi pano, kuyambira magazi a Abele, olungama kufikira Zakariya mwana wa Barakiya, amene munamupha pakati pa Nyumba ya Mulungu ndi guwa lansembe, adzakhala pa inu.</char> <verse number="36" style="v"/><char style="wj">Zoonadi, ndikuwuzani kuti zonsezi zidzafika pa mʼbado uno.</char></para>
  <para style="p">
    <verse number="37" style="v"/>
    <char style="wj">“Haa! Yerusalemu, Yerusalemu, iwe amene umapha aneneri ndi kugenda miyala amene atumidwa kwa iwe, kawirikawiri ndimafuna kusonkhanitsa ana ako, monga nkhuku imasonkhanitsira ana ake pansi pa mapiko ake, koma iwe sunafune.</char> <verse number="38" style="v"/><char style="wj">Taona, nyumba yako yasiyidwa ya bwinja.</char> <verse number="39" style="v"/><char style="wj">Chifukwa chake ndikuwuza kuti simudzandionanso kufikira pamene mudzati, ‘Wodala Iye amene akudza mʼdzina la Ambuye.’ ”</char></para>
  <chapter number="24" style="c"/>
  <para style="s1">Zizindikiro za Masiku Otsiriza</para>
  <para style="p">
    <verse number="1" style="v"/>Yesu anatuluka mʼNyumba ya Mulungu ndipo akuchoka ophunzira ake anadza kwa Iye ndi kumuonetsa mamangidwe a Nyumbayo. <verse number="2" style="v"/>Iye anawafunsa kuti, <char style="wj">“Kodi mukuona zinthu zonsezi? Zoonadi, Ine ndikuwuzani kuti palibe mwala pano umene udzasiyidwe pa unzake; uliwonse udzagwetsedwa pansi.”</char></para>
  <para style="p">
    <verse number="3" style="v"/>Pamene Yesu anakhala pansi pa phiri la Olivi, ophunzira ake anabwera kwa Iye mwamseri nati, “Tiwuzeni, kodi izi zidzachitika liti, ndipo chizindikiro cha kubwera kwanu ndi zizindikiro za kutha kwa dziko zidzakhala chiyani?”</para>
  <para style="p">
    <verse number="4" style="v"/>Yesu anayankha kuti, <char style="wj">“Onetsetsani kuti wina asakunyengeni.</char> <verse number="5" style="v"/><char style="wj">Pakuti ambiri adzabwera mʼdzina langa nadzati, ‘Ndine Khristu,’ ndipo adzanyenga ambiri.</char> <verse number="6" style="v"/><char style="wj">Mudzamva za nkhondo ndi mbiri za nkhondo, koma onetsetsani kuti musadzidzimuke nazo. Zotere ziyenera kuchitika, koma chimaliziro sichinafike.</char> <verse number="7" style="v"/><char style="wj">Mtundu ndi mtundu udzawukirana, ndipo ufumu ndi ufumu udzawukirana. Kudzakhala njala ndi zivomerezi mʼmalo osiyanasiyana.</char> <verse number="8" style="v"/><char style="wj">Zonsezi ndi chiyambi chabe cha zowawa.</char></para>
  <para style="p">
    <verse number="9" style="v"/>
    <char style="wj">“Pamenepo adzakuperekani kuti mukazunzidwe ndi kuphedwa, ndipo mitundu yonse idzakudani chifukwa cha Ine.</char> <verse number="10" style="v"/><char style="wj">Pa nthawi imeneyo ambiri adzasiya chikhulupiriro ndipo adzadana ndi kuperekana wina ndi mnzake,</char> <verse number="11" style="v"/><char style="wj">ndipo aneneri onama ambiri adzaoneka ndi kunyenga anthu ambiri.</char> <verse number="12" style="v"/><char style="wj">Chifukwa cha kuchuluka kwa zoyipa, chikondi cha ambiri chidzazirala,</char> <verse number="13" style="v"/><char style="wj">koma wopirira kufikira chimaliziro adzapulumuka.</char> <verse number="14" style="v"/><char style="wj">Ndipo uthenga wa ufumu udzalalikidwa ku dziko lonse lapansi ngati umboni kwa mitundu yonse, ndipo pomwepo chimaliziro chidzafika.”</char></para>
  <para style="p">
    <verse number="15" style="v"/>
    <char style="wj">“Tsono mukadzaona chinthu chonyansa chosakaza chitayima pamalo oyera chimene anayankhula mneneri Danieli, owerengayo azindikire.</char> <verse number="16" style="v"/><char style="wj">Pamenepo amene ali ku Yudeya athawire ku mapiri.</char> <verse number="17" style="v"/><char style="wj">Yemwe ali pa denga la nyumba yake asatsike kukatulutsa chinthu chilichonse mʼnyumba.</char> <verse number="18" style="v"/><char style="wj">Yemwe ali ku munda asapite kukatenga mkanjo wake.</char> <verse number="19" style="v"/><char style="wj">Kudzakhala koopsa kwambiri masiku amenewo kwa amayi oyembekezera ndi kwa oyamwitsa!</char> <verse number="20" style="v"/><char style="wj">Pempherani kuti kuthawa kwanu kusadzachitike nthawi yozizira kapena pa Sabata.</char> <verse number="21" style="v"/><char style="wj">Popeza kudzakhala masautso aakulu, omwe safanana ndi ena ali onse chiyambireni cha dziko lapansi mpaka lero lino ndipo sadzafanananso ndi ena.</char> <verse number="22" style="v"/><char style="wj">Ngati masiku amenewo sakanafupikitsidwa, palibe mmodzi akanapulumuka, koma chifukwa cha osankhidwawo masiku amenewo adzafupikitsidwa.</char> <verse number="23" style="v"/><char style="wj">Pa nthawi imeneyo ngati wina adzati kwa inu, ‘Onani, Khristu ali pano!’ Kapena, ‘Uyo ali ukoyo!’ Musakhulupirire.</char> <verse number="24" style="v"/><char style="wj">Chifukwa akhristu onama ndi aneneri onama adzaoneka ndipo adzachita zizindikiro zazikulu ndi zodabwitsa kuti akanyenge ngakhale osankhidwawo ngati kukanakhala kotheka kutero.</char> <verse number="25" style="v"/><char style="wj">Onani, ndakuwuzani izi nthawi isanafike.</char></para>
  <para style="p">
    <verse number="26" style="v"/>
    <char style="wj">“Ndiye ngati wina akuwuzani inu kuti, ‘Uyo ali ku chipululu,’ inu musapiteko; kapena akati, ‘Uyu ali kuno mʼchipinda chamʼkati,’ musakhulupirire.</char> <verse number="27" style="v"/><char style="wj">Monga momwe mphenzi ingʼanima kuchokera kummawa kupita kumadzulo, momwemonso kudzakhala kubwera kwa Mwana wa Munthu.</char> <verse number="28" style="v"/><char style="wj">Kulikonse kuli chinthu cha kufa, makwangwala adzasonkhanako.</char></para>
  <para style="p">
    <verse number="29" style="v"/>
    <char style="wj">“Akadzangotha mavuto a masiku amenewo,</char></para>
  <para style="q1">
    <char style="wj">“ ‘dzuwa lidzadetsedwa,</char></para>
  <para style="q2">
    <char style="wj">ndipo mwezi sudzawala;</char></para>
  <para style="q1">
    <char style="wj">nyenyezi zidzagwa kuchokera kumwamba,</char></para>
  <para style="q2">
    <char style="wj">ndipo mphamvu za mmwamba zidzagwedezeka.’</char></para>
  <para style="p">
    <verse number="30" style="v"/>
    <char style="wj">“Pa nthawi imeneyo chizindikiro cha Mwana wa Munthu chidzaoneka mlengalenga, ndipo mitundu yonse ya pa dziko lapansi idzalira. Idzaona Mwana wa Munthu akubwera ndi mitambo, mphamvu ndi ulemerero waukulu.</char> <verse number="31" style="v"/><char style="wj">Ndipo adzatuma angelo ake, ndi kulira kwa lipenga kwakukulu, nadzasonkhanitsa osankhidwa ake kuchokera ku mphepo zinayi, ndi kuchokera kumathero a thambo kufika mbali ina.</char></para>
  <para style="p">
    <verse number="32" style="v"/>
    <char style="wj">“Tsopano kuchokera ku mtengo wamkuyu phunzirani ichi: Pamene uyamba kuphukira, masamba ake akatuluka, mumadziwa kuti dzinja layandikira.</char> <verse number="33" style="v"/><char style="wj">Momwemonso, pamene mudzaona zinthu zonsezi mudzadziwe kuti ali pafupi pa khomo penipeni.</char> <verse number="34" style="v"/><char style="wj">Zoonadi, ndikuwuzani kuti mʼbado uwu sudzatha mpaka zinthu zonse zitachitika.</char> <verse number="35" style="v"/><char style="wj">Kumwamba ndi dziko lapansi zidzatha, koma mawu anga sadzatha.”</char></para>
  <para style="s1">Tsiku ndi Nthawi Sizidziwika</para>
  <para style="p">
    <verse number="36" style="v"/>
    <char style="wj">“Palibe amene adziwa za tsikulo kapena nthawi, angakhale angelo akumwamba, angakhale Mwana, koma Atate okha.</char> <verse number="37" style="v"/><char style="wj">Monga momwe zinalili nthawi ya Nowa, momwemonso zidzatero pobwera kwa Mwana wa Munthu.</char> <verse number="38" style="v"/><char style="wj">Pakuti masiku amenewo chisanafike chigumula, anthu amadya ndi kumwa, kukwatira ndi kukwatiwa, mpaka tsiku limene Nowa analowa mʼchombo;</char> <verse number="39" style="v"/><char style="wj">ndipo sanadziwe za chimene chikanachitika mpaka pamene chigumula chinafika ndi kuwamiza onse. Umu ndi mmene zidzakhalira pobwera kwa Mwana wa Munthu.</char> <verse number="40" style="v"/><char style="wj">Amuna awiri adzakhala mʼmunda; wina adzatengedwa ndi wina adzatsala.</char> <verse number="41" style="v"/><char style="wj">Amayi awiri adzakhala akusinja pa mtondo; wina adzatengedwa ndi wina adzatsala.</char></para>
  <para style="p">
    <verse number="42" style="v"/>
    <char style="wj">“Chifukwa chake yangʼanirani, popeza simudziwa tsiku lanji limene Ambuye anu adzabwera.</char> <verse number="43" style="v"/><char style="wj">Koma zindikirani ichi: Ngati mwini nyumba akanadziwa nthawi yanji ya usiku imene mbala imabwera, sakanagona ndipo sakanalola kuti nyumba yake ithyoledwe.</char> <verse number="44" style="v"/><char style="wj">Inunso tsono muyenera kukhala okonzeka, chifukwa Mwana wa Munthu adzabwera pa nthawi imene inu simukumuyembekezera.</char></para>
  <para style="s1">Wantchito Wokhulupirika ndi Wosakhulupirika</para>
  <para style="p">
    <verse number="45" style="v"/>
    <char style="wj">“Kodi wantchito wokhulupirika ndi wanzeru amene ambuye ake anamuyika kukhala woyangʼanira antchito a mʼnyumba kuti awapatse chakudya chawo pa nthawi yake ndani?</char> <verse number="46" style="v"/><char style="wj">Chidzakhala chabwino kwa wantchitoyo ngati mbuye wake pofika adzamupeza akuchita zimenezi.</char> <verse number="47" style="v"/><char style="wj">Zoonadi, ndikuwuzani kuti adzamuyika kukhala woyangʼanira katundu wake yense.</char> <verse number="48" style="v"/><char style="wj">Koma tiyerekeze kuti wantchitoyo ndi woyipa, nati kwa iye yekha, ‘Mbuye wanga akuchedwa kubwera,’</char> <verse number="49" style="v"/><char style="wj">nayamba kumenya antchito anzake, nadya ndi kumwa ndi zidakwa.</char> <verse number="50" style="v"/><char style="wj">Mbuye wa wantchitoyo adzabwera pa tsiku limene iye samamuyembekezera ndi pa nthawi imene iye sakuyidziwa.</char> <verse number="51" style="v"/><char style="wj">Adzamulanga koopsa ndipo adzamuyika kokhala anthu achiphamaso, kumene kudzakhala kulira ndi kukukuta mano.”</char></para>
  <chapter number="25" style="c"/>
  <para style="s1">Fanizo la Anamwali Khumi</para>
  <para style="p">
    <verse number="1" style="v"/>
    <char style="wj">“Nthawi imeneyo ufumu wakumwamba udzafanizidwa ndi anamwali khumi amene anatenga nyale zawo napita kukakumana ndi mkwati.</char> <verse number="2" style="v"/><char style="wj">Asanu anali opusa ndipo asanu ena anali ochenjera.</char> <verse number="3" style="v"/><char style="wj">Opusawo anatenga nyale zawo koma sanatenge mafuta;</char> <verse number="4" style="v"/><char style="wj">koma ochenjerawo anatenga mafuta awo mʼmabotolo pamodzi ndi nyale zawo.</char> <verse number="5" style="v"/><char style="wj">Mkwati anachedwa ndipo onse anayamba kusinza nagona.</char></para>
  <para style="p">
    <verse number="6" style="v"/>
    <char style="wj">“Pakati pa usiku kunamveka kufuwula kuti, ‘Onani Mkwati! Tulukani kuti mukakumane naye!’</char></para>
  <para style="p">
    <verse number="7" style="v"/>
    <char style="wj">“Pamenepo anamwali onse anadzuka nayatsa nyale zawo.</char> <verse number="8" style="v"/><char style="wj">Opusawo anati kwa ochenjerawo, ‘Tipatseniko mafuta anu; nyale zathu zikuzima.</char>’</para>
  <para style="p">
    <verse number="9" style="v"/>
    <char style="wj">“Ochenjerawo anayankha, nati, ‘Ayi sangakwanire inu ndi ife. Pitani kwa ogulitsa mafuta ndi kukadzigulira nokha.’</char></para>
  <para style="p">
    <verse number="10" style="v"/>
    <char style="wj">“Koma pamene ankapita kukagula mafutawo, mkwati anafika. Anamwali amene anali okonzeka aja analowa naye pamodzi mʼnyumba ya phwando la ukwati. Ndipo khomo linatsekedwa.</char></para>
  <para style="p">
    <verse number="11" style="v"/>
    <char style="wj">“Pambuyo pake enawo anabwera nati, ‘Ambuye! Ambuye! Titsekulireni!’</char></para>
  <para style="p">
    <verse number="12" style="v"/>
    <char style="wj">“Koma iye anayankha kuti, ‘Zoonadi, ine ndikuwuzani kuti sindikukudziwani.’</char></para>
  <para style="p">
    <verse number="13" style="v"/>
    <char style="wj">“Choncho khalani odikira, popeza simudziwa tsiku kapena nthawi.”</char></para>
  <para style="s1">Fanizo la Kagwiritsidwe Ntchito ka Ndalama</para>
  <para style="p">
    <verse number="14" style="v"/>
    <char style="wj">“Komanso udzafanizidwa ndi munthu amene ankapita pa ulendo, ndipo anayitana antchito ake nawasiyira chuma chake.</char> <verse number="15" style="v"/><char style="wj">Wina anamupatsa ndalama 5,000, kwa wina 2,000 ndi kwa wina 1,000. Aliyense monga mwa nzeru zake. Pamenepo anapita pa ulendo wake.</char> <verse number="16" style="v"/><char style="wj">Munthu amene analandira ndalama 5,000 uja, anapita nthawi yomweyo nachita nazo malonda napindula 5,000 zina.</char> <verse number="17" style="v"/><char style="wj">Chimodzimodzinso amene analandira 2,000 uja anapindula 2,000 zina.</char> <verse number="18" style="v"/><char style="wj">Koma munthu amene analandira 1,000 uja, anapita nakumba dzenje nabisapo ndalama ya mbuye wake.</char></para>
  <para style="p">
    <verse number="19" style="v"/>
    <char style="wj">“Patapita nthawi yayitali, mbuye wa antchitowo anabwera nawayitana kuti afotokoze chimene anachita ndi ndalama zija.</char> <verse number="20" style="v"/><char style="wj">Munthu amene analandira ndalama 5,000 uja anabweretsa 5,000 zina nati, ‘Ambuye munandisungitsa 5,000, taonani ndapindula 5,000 zinanso.’</char></para>
  <para style="p">
    <verse number="21" style="v"/>
    <char style="wj">“Ambuye ake anayankha nati, ‘Wachita bwino, wantchito wabwino ndi wokhulupirika iwe! Wakhala wokhulupirika pa zinthu zochepa; ndidzakuyika iwe kukhala woyangʼanira zinthu zambiri. Bwera, udzakondwere pamodzi ndi mbuye wako!’</char></para>
  <para style="p">
    <verse number="22" style="v"/>
    <char style="wj">“Munthu amene anali ndi ndalama 2,000 uja anabweranso nati, ‘Ambuye munandisungitsa 2,000, onani, ndapindula 2,000 zinanso.’</char></para>
  <para style="p">
    <verse number="23" style="v"/>
    <char style="wj">“Mbuye wake anayankha nati, ‘Wachita bwino, wantchito wabwino ndi wokhulupirika! Wakhala wokhulupirika pa zinthu zochepa; ndidzakuyika kukhala woyangʼanira zinthu zambiri. Bwera, udzakondwere pamodzi ndi mbuye wako!’</char></para>
  <para style="p">
    <verse number="24" style="v"/>
    <char style="wj">“Kenaka munthu amene analandira ndalama 1,000 uja anabwera nati, ‘Ambuye ndinadziwa kuti ndinu munthu wowuma mtima, amene mumakolola pamene simunadzale ndi kututa kumene simunafese.</char> <verse number="25" style="v"/><char style="wj">Choncho ndinachita mantha ndipo ndinapita ndi kukabisa ndalama yanuyo pa dzenje. Onani, si iyi ndalama yanu ija.’</char></para>
  <para style="p">
    <verse number="26" style="v"/>
    <char style="wj">“Mbuye wake anayankha nati, ‘Iwe wantchito woyipa ndi waulesi! Iwe umadziwa kuti ndimakolola pamene sindinadzale, ndi kututa kumene sindinafese.</char> <verse number="27" style="v"/><char style="wj">Bwanji sunayike ndalama yanga kwa osunga ndalama kuti ine pobwera ndidzalandire ndalama yangayo pamodzi ndi chiwongoladzanja?</char></para>
  <para style="p">
    <verse number="28" style="v"/>
    <char style="wj">“ ‘Mulandeni ndalamayo, ndipo patsani iye amene ali ndi ndalama 10,000.</char> <verse number="29" style="v"/><char style="wj">Pakuti aliyense amene ali nazo adzapatsidwa zambiri, ndipo adzakhala nazo zochuluka. Aliyense amene alibe adzalandidwa ngakhale chimene ali nacho.</char> <verse number="30" style="v"/><char style="wj">Ndipo muponyeni wantchito wopanda phinduyu kunja, ku mdima kumene kudzakhala kulira ndi kukukuta mano.’ ”</char></para>
  <para style="s1">Nkhosa ndi Mbuzi</para>
  <para style="p">
    <verse number="31" style="v"/>
    <char style="wj">“Pamene Mwana wa Munthu adzabwera mu ulemerero wake, pamodzi ndi angelo ake onse, adzakhala pa mpando waufumu mu ulemerero wakumwamba.</char> <verse number="32" style="v"/><char style="wj">Mitundu yonse ya anthu idzasonkhanitsidwa pamaso pake, ndipo adzawalekanitsa iwo wina ndi mnzake monga mʼbusa amalekanitsa nkhosa ndi mbuzi.</char> <verse number="33" style="v"/><char style="wj">Adzayika nkhosa ku dzanja lake lamanja ndi mbuzi ku lamanzere.</char></para>
  <para style="p">
    <verse number="34" style="v"/>
    <char style="wj">“Pamenepo mfumu idzati kwa a ku dzanja lamanja, ‘Bwerani inu odalitsika ndi Atate anga; landirani ufumu umene unakonzedwa chifukwa cha inu kuyambira pachiyambi cha dziko.</char> <verse number="35" style="v"/><char style="wj">Pakuti ndinali ndi njala ndipo munandipatsa chakudya, ndinali ndi ludzu ndipo munandipatsa madzi akumwa, ndinali mlendo ndipo munandilandira,</char> <verse number="36" style="v"/><char style="wj">ndinali wausiwa ndipo munandiveka, ndinali wodwala ndipo munandisamalira, ndinali ku ndende ndipo inu munandiyendera.’</char></para>
  <para style="p">
    <verse number="37" style="v"/>
    <char style="wj">“Ndipo olungamawo adzamuyankha kuti, ‘Ambuye ndi liti tinakuonani muli ndi njala ndipo tinakudyetsani, kapena ludzu ndipo tinakupatsani madzi akumwa?</char> <verse number="38" style="v"/><char style="wj">Ndi liti tinakuonani muli mlendo ndipo tinakulandirani, kapena wa usiwa ndipo tinakuvekani?</char> <verse number="39" style="v"/><char style="wj">Ndi liti tinakuonani mutadwala kapena ku ndende ndipo tinakuyenderani?’</char></para>
  <para style="p">
    <verse number="40" style="v"/>
    <char style="wj">“Mfumu idzayankha kuti, ‘Zoonadi, ndikuwuzani kuti chilichonse chimene munachitira mmodzi wa abale anga onyozekawa munandichitira Ine.’</char></para>
  <para style="p">
    <verse number="41" style="v"/>
    <char style="wj">“Pamenepo adzanena kwa akumanzere kwake kuti, ‘Chokani kwa Ine, inu otembereredwa, pitani ku moto wosatha wokonzedwera mdierekezi ndi angelo ake.</char> <verse number="42" style="v"/><char style="wj">Pakuti ndinali ndi njala ndipo simunandipatse chakudya, ndinali ndi ludzu ndipo simunandipatse madzi akumwa,</char> <verse number="43" style="v"/><char style="wj">ndinali mlendo koma inu simunandilandire, ndinali wa usiwa koma simunandiveke, ndinali wodwala komanso ku ndende simunandisamalire.’</char></para>
  <para style="p">
    <verse number="44" style="v"/>
    <char style="wj">“Iwo adzayankha kuti, ‘Ambuye ndi liti tinakuonani muli ndi njala kapena ludzu kapena mlendo kapena wausiwa kapena wodwala kapena mʼndende, ndipo kuti sitinakuthandizeni?’</char></para>
  <para style="p">
    <verse number="45" style="v"/>
    <char style="wj">“Iye adzayankha kuti, ‘Zoonadi, ndikuwuzani kuti chilichonse chimene simunachitire mmodzi wa abale anga onyozekawa simunandichitire Ine.’</char></para>
  <para style="p">
    <verse number="46" style="v"/>
    <char style="wj">“Amenewa adzapita ku chilango chosatha pamene olungama ku moyo wosatha.”</char></para>
  <chapter number="26" style="c"/>
  <para style="s1">Chiwembu cha Ayuda pa Yesu</para>
  <para style="p">
    <verse number="1" style="v"/>Yesu atamaliza kuyankhula zonsezi, anati kwa ophunzira ake, <verse number="2" style="v"/><char style="wj">“Monga mukudziwa, kwatsala masiku awiri kuti Paska ifike ndipo Mwana wa Munthu adzaperekedwa kuti apachikidwe.”</char></para>
  <para style="p">
    <verse number="3" style="v"/>Pamenepo akulu a ansembe ndi akuluakulu anasonkhana ku nyumba ya mkulu wa ansembe dzina lake Kayafa, <verse number="4" style="v"/>ndipo anapangana kuti amugwire Yesu mobisa ndi kumupha. <verse number="5" style="v"/>Ndipo anati, “Osati nthawi yaphwando chifukwa pangabuke chipolowe pakati pa anthu.”</para>
  <para style="s1">Yesu Adzozedwa ku Betaniya</para>
  <para style="p">
    <verse number="6" style="v"/>Yesu ali ku Betaniya mʼnyumba Simoni Wakhate, <verse number="7" style="v"/>mayi wina anabwera kwa Iye ndi botolo la mafuta onunkhira a mtengowapatali, amene anathira pa mutu pake Iye akudya pa tebulo.</para>
  <para style="p">
    <verse number="8" style="v"/>Ophunzira ataona izi anayipidwa nafunsa kuti, “Chifukwa chiyani akuwononga chotere? <verse number="9" style="v"/>Mafuta amenewa akanatha kugulitsidwa pa mtengo waukulu, ndipo ndalama zake zikanaperekedwa kwa osauka.”</para>
  <para style="p">
    <verse number="10" style="v"/>Yesu podziwa izi anawawuza kuti, <char style="wj">“Chifukwa chiyani mukumuvutitsa mayiyu? Wandichitira Ine chinthu chabwino.</char> <verse number="11" style="v"/><char style="wj">Osauka mudzakhala nawo nthawi zonse, koma simudzakhala ndi Ine nthawi zonse.</char> <verse number="12" style="v"/><char style="wj">Pamene wathira mafuta onunkhirawa pa thupi langa, wachita izi kukonzekera kuyikidwa kwanga mʼmanda.</char> <verse number="13" style="v"/><char style="wj">Zoonadi, ndikuwuzani kuti kulikonse kumene Uthenga Wabwinowu udzalalikidwa ku dziko lonse lapansi, zimene wachitazi zidzanenedwanso pomukumbukira.”</char></para>
  <para style="s1">Yudasi Avomereza Kupereka Yesu</para>
  <para style="p">
    <verse number="14" style="v"/>Pamenepo mmodzi wa khumi ndi awiriwo wotchedwa Yudasi Isikarioti anapita kwa akulu a ansembe <verse number="15" style="v"/>nafunsa kuti, “Kodi mundipatsa chiyani ngati nditamupereka Iye kwa inu?” Pamenepo anamuwerengera ndalama zokwanira masiliva makumi atatu. <verse number="16" style="v"/>Kuyambira pamenepo Yudasi anafunafuna nthawi yabwino yoti amupereke Yesu.</para>
  <para style="s1">Paska Womaliza ndi Mgonero wa Ambuye</para>
  <para style="p">
    <verse number="17" style="v"/>Pa tsiku loyamba laphwando la buledi wopanda yisiti, ophunzira anabwera kwa Yesu ndi kumufunsa kuti, “Kodi mukufuna tikakonze kuti malo odyera Paska?”</para>
  <para style="p">
    <verse number="18" style="v"/>Iye anayankha kuti, <char style="wj">“Pitani mu mzinda kwa munthu wakutiwakuti ndipo kamuwuzeni kuti, ‘Aphunzitsi akuti, nthawi yanga yoyikidwa yayandikira. Ine ndidzadya phwando la Paska ndi ophunzira anga ku nyumba kwako.’ ”</char> <verse number="19" style="v"/>Pamenepo ophunzira ake anachita monga momwe Yesu anawawuzira ndipo anakonza Paska.</para>
  <para style="p">
    <verse number="20" style="v"/>Kutada, Yesu ndi ophunzira ake khumi ndi awiriwo anakhala pa tebulo nʼkumadya. <verse number="21" style="v"/>Akudya, Iye anati, <char style="wj">“Zoonadi, ndikuwuzani kuti mmodzi wa inu adzandipereka.”</char></para>
  <para style="p">
    <verse number="22" style="v"/>Iwo anamva chisoni kwambiri ndipo anayamba kuyankhulana naye mmodzimmodzi nati, “Kodi nʼkukhala ine Ambuye?”</para>
  <para style="p">
    <verse number="23" style="v"/>Yesu anayankha nati, <char style="wj">“Iye amene akusunsa mʼmbale pamodzi ndi Ine, yemweyo adzandipereka.</char> <verse number="24" style="v"/><char style="wj">Mwana wa Munthu adzaphedwa monga mmene kunalembedwera za Iye. Koma tsoka kwa munthu amene apereka Mwana wa Munthu! Kukanakhala bwino kwa iye akanapanda kubadwa.”</char></para>
  <para style="p">
    <verse number="25" style="v"/>Ndipo Yudasi amene anamupereka Iye anati, “Monga nʼkukhala ine Aphunzitsi?”</para>
  <para style="p">Yesu anayankha nati, <char style="wj">“Iwe watero.”</char></para>
  <para style="p">
    <verse number="26" style="v"/>Pamene ankadya, Yesu anatenga buledi, nayamika ndipo anamunyema nagawira ophunzira ake nanena kuti, <char style="wj">“Tengani, idyani; ili ndi thupi langa.”</char></para>
  <para style="p">
    <verse number="27" style="v"/>Kenaka anatenga chikho, nayamika nachipereka kwa iwo nati, <char style="wj">“Imwani nonsenu.</char> <verse number="28" style="v"/><char style="wj">Awa ndi magazi anga a pangano amene akhetsedwa chifukwa cha ambiri kuti akhululukidwe machimo.</char> <verse number="29" style="v"/><char style="wj">Ndikuwuzani kuti sindidzamwanso kuchokera ku chipatso cha mtengo wa mpesa kuyambira lero mpaka tsiku ilo pamene ndidzamwenso mwatsopano ndi inu mu ufumu wa Atate anga.”</char></para>
  <para style="p">
    <verse number="30" style="v"/>Atayimba nyimbo, anatuluka kupita ku phiri la Olivi.</para>
  <para style="s1">Yesu Aneneratu kuti Petro Adzamukana</para>
  <para style="p">
    <verse number="31" style="v"/>Pamenepo Yesu anawawuza kuti, <char style="wj">“Usiku omwe uno inu nonse mudzandithawa, pakuti kwalembedwa:</char></para>
  <para style="q1">
    <char style="wj">“ ‘Kantha mʼbusa,</char></para>
  <para style="q2">
    <char style="wj">ndipo nkhosa zidzabalalika.’</char></para>
  <para style="m">
    <verse number="32" style="v"/>
    <char style="wj">Koma ndikadzauka, ndidzatsogola kupita ku Galileya.”</char></para>
  <para style="p">
    <verse number="33" style="v"/>Petro anayankha nati, “Ngakhale onsewa atakuthawani, ine ndekha ayi.”</para>
  <para style="p">
    <verse number="34" style="v"/>Yesu anayankha nati, <char style="wj">“Zoonadi, ndikukuwuza kuti usiku omwe uno, asanalire tambala, udzandikana Ine katatu.”</char></para>
  <para style="p">
    <verse number="35" style="v"/>Koma Petro ananenetsa nati, “Ngakhale kutakhala kufa nanu pamodzi, sindidzakukanani.” Ndipo ophunzira onse ananena chimodzimodzi.</para>
  <para style="s1">Yesu mu Getsemani</para>
  <para style="p">
    <verse number="36" style="v"/>Kenaka Yesu anapita ku malo otchedwa Getsemani, ndipo anawawuza kuti, <char style="wj">“Khalani pano pamene Ine ndikukapemphera apo.”</char> <verse number="37" style="v"/>Anatenga Petro ndi ana awiri a Zebedayo, ndipo anayamba kumva chisoni ndi kuvutika mu mtima. <verse number="38" style="v"/>Pamenepo anawawuza kuti, <char style="wj">“Moyo wanga uli ndi chisoni chofa nacho. Khalani pano ndipo dikirani pamodzi ndi Ine.”</char></para>
  <para style="p">
    <verse number="39" style="v"/>Atapita patsogolo pangʼono, anagwa pansi chafufumimba napemphera kuti, <char style="wj">“Atate anga, ngati ndikotheka, chikho ichi chichotsedwe kwa Ine. Koma osati monga mmene ndifunira, koma monga mufunira Inu.”</char></para>
  <para style="p">
    <verse number="40" style="v"/>Kenaka anabwera kwa ophunzira ake nawapeza ali mtulo. Iye anafunsa Petro kuti, <char style="wj">“Kodi anthu inu, simukanakhala maso pamodzi ndi Ine kwa ora limodzi lokha?</char> <verse number="41" style="v"/><char style="wj">Khalani maso ndi kupemphera kuti musagwe mʼmayesero. Mzimu ukufuna koma thupi ndi lofowoka.”</char></para>
  <para style="p">
    <verse number="42" style="v"/>Anachokanso nakapemphera kachiwiri kuti, <char style="wj">“Atate anga, ngati chikhochi sichingandichoke, mpaka nditamwa, kufuna kwanu kuchitike.”</char></para>
  <para style="p">
    <verse number="43" style="v"/>Atabweranso anawapeza ali mtulo chifukwa zikope zawo zinalemedwa ndi tulo. <verse number="44" style="v"/>Choncho anawasiya napitanso kukapemphera kachitatu nanenanso chimodzimodzi.</para>
  <para style="p">
    <verse number="45" style="v"/>Kenaka anabwera kwa ophunzira ake nati kwa iwo, <char style="wj">“Kodi mukanagonabe ndi kupumula? Taonani, ora layandikira ndipo Mwana wa Munthu akuperekedwa mʼmanja mwa ochimwa.</char> <verse number="46" style="v"/><char style="wj">Imirirani, tiyeni tizipita! Wondipereka Ine wafika!”</char></para>
  <para style="s1">Amugwira Yesu</para>
  <para style="p">
    <verse number="47" style="v"/>Akuyankhula choncho, Yudasi mmodzi mwa khumi ndi awiriwo anafika. Pamodzi ndi iye panali gulu lalikulu la anthu ali ndi mikondo ndi zibonga otumidwa ndi akulu a ansembe ndi akuluakulu. <verse number="48" style="v"/>Womuperekayo anawawuziratu chizindikiro anthuwo kuti, “Amene ndidzapsompsona ndi iyeyo; mugwireni.” <verse number="49" style="v"/>Pamenepo Yudasi anapita kwa Yesu nati, “Moni, Aphunzitsi!” Ndipo anapsompsona Iye.</para>
  <para style="p">
    <verse number="50" style="v"/>Yesu anayankha kuti, <char style="wj">“Bwenzi langa, chita chimene wabwerera.”</char></para>
  <para style="p">Pamenepo anthuwo anabwera patsogolo namugwira Yesu ndi kumumanga. <verse number="51" style="v"/>Pa chifukwa ichi, mmodzi wa anzake a Yesu anagwira lupanga lake, nalisolola ndi kutema wantchito wa mkulu wa ansembe, nadula khutu lake.</para>
  <para style="p">
    <verse number="52" style="v"/>Yesu anati kwa iye, <char style="wj">“Bwezera lupanga lako mʼchimake, chifukwa onse amene amapha ndi lupanga adzafa ndi lupanga.</char> <verse number="53" style="v"/><char style="wj">Kodi mukuganiza kuti sindingathe kupempha Atate anga ndipo nthawi yomweyo nʼkundipatsa magulu a angelo oposa khumi ndi awiri?</char> <verse number="54" style="v"/><char style="wj">Koma nanga malemba akwaniritsidwa bwanji amene akuti ziyenera kuchitika motere?”</char></para>
  <para style="p">
    <verse number="55" style="v"/>Pa nthawi yomweyo Yesu anati kwa gululo, <char style="wj">“Kodi ndine mtsogoleri wa anthu owukira kuti mwabwera ndi malupanga ndi zibonga kudzandigwira? Tsiku ndi tsiku ndimakhala mʼNyumba ya Mulungu kuphunzitsa, koma simunandigwire.</char> <verse number="56" style="v"/><char style="wj">Koma zonsezi zachitika kuti zolembedwa ndi aneneri zikwaniritsidwe.”</char> Pamenepo ophunzira anamusiya nathawa.</para>
  <para style="s1">Yesu ku Bwalo la Akulu Ayuda</para>
  <para style="p">
    <verse number="57" style="v"/>Iwo amene anamugwira Yesu anamutengera kwa Kayafa, mkulu wa ansembe, kumene aphunzitsi amalamulo ndi akuluakulu anasonkhana. <verse number="58" style="v"/>Koma Petro anamutsatira Iye patali, mpaka ku bwalo la mkulu wa ansembe. Analowa nakhala pansi pamodzi ndi alonda kuti aone zotsatira.</para>
  <para style="p">
    <verse number="59" style="v"/>Akulu a ansembe ndi akulu olamulira Ayuda amafunafuna umboni wonama wofuna kuphera Yesu. <verse number="60" style="v"/>Koma sanathe kupeza uliwonse, angakhale kuti mboni zambiri zabodza zinapezeka.</para>
  <para style="p">Pomalizira mboni ziwiri zinabwera patsogolo. <verse number="61" style="v"/>Ndipo zinati, “Munthu uyu anati, ‘Ndikhoza kupasula Nyumba ya Mulungu ndi kuyimanganso mʼmasiku atatu.’ ”</para>
  <para style="p">
    <verse number="62" style="v"/>Pamenepo mkulu wa ansembe anayimirira nati kwa Yesu, “Kodi suyankha? Kodi umboni umenewu ndi otani umene anthu awa akupereka kukutsutsa Iwe?” <verse number="63" style="v"/>Koma Yesu anakhalabe chete.</para>
  <para style="p">Mkulu wa ansembe anati kwa Iye, “Ndikulamulira Iwe ndi lumbiro pamaso pa Mulungu wa Moyo: utiwuze ife ngati ndiwe Khristu Mwana wa Mulungu.”</para>
  <para style="p">
    <verse number="64" style="v"/>Yesu anayankha nati, <char style="wj">“Mwanena ndinu. Koma ndikunena kwa inu nonse: mʼtsogolomo mudzaona Mwana wa Munthu atakhala kudzanja lamanja la Wamphamvuzonse ndipo akubwera ndi mitambo ya kumwamba.”</char></para>
  <para style="p">
    <verse number="65" style="v"/>Pamenepo mkulu wa ansembe anangʼamba zovala zake nati, “Wanyoza Mulungu! Tifuniranji mboni zina? Taonani, tsopano mwamva mwano wake. <verse number="66" style="v"/>Mukuganiza bwanji?”</para>
  <para style="p">Iwo anayankha kuti, “Ayenera kuphedwa!”</para>
  <para style="p">
    <verse number="67" style="v"/>Kenaka anamulavulira kumaso namumenya ndi zibakera. Ena anamumenya makofi. <verse number="68" style="v"/>Ndipo anati, “Tanenera kwa ife, Khristu. Wakumenya ndani?”</para>
  <para style="s1">Petro Amukana Yesu</para>
  <para style="p">
    <verse number="69" style="v"/>Tsopano Petro anakhala ku bwalo la nyumbayo, ndipo mtsikana wantchito anabwera kwa iye nati, “Iwenso unali ndi Yesu wa ku Galileya.”</para>
  <para style="p">
    <verse number="70" style="v"/>Koma iye anakana pamaso pawo nati, “Sindikudziwa chimene ukunena.”</para>
  <para style="p">
    <verse number="71" style="v"/>Kenaka anachoka kupita ku khomo la mpanda, kumene mtsikana wina anamuonanso nawuza anthu nati, “Munthu uyu anali ndi Yesu wa ku Nazareti.”</para>
  <para style="p">
    <verse number="72" style="v"/>Iye anakananso molumbira kuti, “Sindimudziwa munthuyu!”</para>
  <para style="p">
    <verse number="73" style="v"/>Patapita kanthawi pangʼono, amene anayimirira pamenepo anapita kwa Petro nati, “Zoonadi, ndiwe mmodzi wa iwo, popeza mayankhulidwe ako akukuwulula.”</para>
  <para style="p">
    <verse number="74" style="v"/>Pamenepo anayamba kudzitemberera ndipo analumbira kwa iwo nati, “Sindimudziwa munthu ameneyo!”</para>
  <para style="p">Nthawi yomweyo tambala analira. <verse number="75" style="v"/>Ndipo Petro anakumbukira mawu amene Yesu anayankhula kuti, <char style="wj">“Tambala asanalire, udzandikana Ine katatu.”</char> Ndipo anatuluka panja nakalira kwambiri.</para>
  <chapter number="27" style="c"/>
  <para style="s1">Yudasi Adzimangirira</para>
  <para style="p">
    <verse number="1" style="v"/>Mmamawa, akulu a ansembe onse ndi akuluakulu anavomerezana kuti aphe Yesu. <verse number="2" style="v"/>Anamumanga, napita naye kukamupereka kwa bwanamkubwa Pilato.</para>
  <para style="p">
    <verse number="3" style="v"/>Yudasi, amene anamupereka Iye, ataona kuti Yesu waweruzidwa kuti akaphedwe, anatsutsika mu mtima mwake nakabweza ndalama zamasiliva makumi atatu zija kwa akulu a ansembe ndi kwa akuluakulu. <verse number="4" style="v"/>Iye anati, “Ndachimwa pakuti ndapereka munthu wosalakwa.”</para>
  <para style="p">Iwo anayankha nati, “Ife tilibe nazo kanthu izo ndi zako.”</para>
  <para style="p">
    <verse number="5" style="v"/>Pamenepo Yudasi anaponya ndalamazo mʼNyumba ya Mulungu nachoka. Kenaka anapita nakadzimangirira.</para>
  <para style="p">
    <verse number="6" style="v"/>Akulu a ansembe anatola ndalamazo nati, “Sikololedwa ndi lamulo kuti ndalamazi tiziyike mosungira chuma cha Mulungu, popeza ndi ndalama za magazi.” <verse number="7" style="v"/>Choncho anagwirizana kuti ndalamazo azigwiritse ntchito pogulira munda wa wowumba mbiya kuti ukhale manda alendo. <verse number="8" style="v"/>Ndi chifukwa chake umatchedwa munda wamagazi mpaka lero lino. <verse number="9" style="v"/>Pamenepo zimene anayankhula mneneri Yeremiya zinakwaniritsidwa kuti, “Anatenga ndalama zamasiliva makumi atatu mtengo umene anamuyikira Iye anthu a Israeli. <verse number="10" style="v"/>Ndipo anazigwiritsa ntchito kugula munda wa wowumba mbiya monga mmene Ambuye anandilamulira ine.”</para>
  <para style="s1">Yesu kwa Pilato</para>
  <para style="p">
    <verse number="11" style="v"/>Pa nthawi yomweyo Yesu anayimirira pamaso pa bwanamkubwa ndipo bwanamkubwayo anamufunsa Iye kuti, “Kodi ndiwe Mfumu ya Ayuda?”</para>
  <para style="p">Koma Yesu anayankha kuti, <char style="wj">“Mwanena ndinu.”</char></para>
  <para style="p">
    <verse number="12" style="v"/>Pamene akulu a ansembe ndi akuluakulu ankamuneneza, sanayankhe kanthu. <verse number="13" style="v"/>Kenaka Pilato anamufunsa Iye kuti, “Kodi sukumva zinthu zimene akukunenerazi?” <verse number="14" style="v"/>Koma Yesu sanayankhe ngakhale mawu amodzi mpaka bwanamkubwa anadabwa kwambiri.</para>
  <para style="p">
    <verse number="15" style="v"/>Pa nthawiyi chinali chizolowezi cha bwanamkubwa kuti pachikondwerero cha Paska amamasula wamʼndende wosankhidwa ndi anthu. <verse number="16" style="v"/>Pa nthawiyo anali ndi wamʼndende woyipa kwambiri dzina lake Baraba. <verse number="17" style="v"/>Gulu la anthu litasonkhana, Pilato anawafunsa kuti, “Ndi ndani amene mufuna kuti ndikumasulireni; Baraba kapena Yesu wotchedwa Khristu?” <verse number="18" style="v"/>Pakuti anadziwa kuti anamupereka Yesu chifukwa cha kaduka.</para>
  <para style="p">
    <verse number="19" style="v"/>Pamene Pilato anakhala pa mpando woweruza, mkazi wake anamutumizira uthenga uwu, “Musachite kanthu ndi munthuyo, ndi wosalakwa pakuti ndavutika kwambiri lero mʼmaloto chifukwa cha munthuyo.”</para>
  <para style="p">
    <verse number="20" style="v"/>Koma akulu a ansembe ndi akuluakulu ananyengerera gulu la anthu kuti apemphe Baraba ndi kuti Yesu aphedwe.</para>
  <para style="p">
    <verse number="21" style="v"/>Bwanamkubwayo anafunsa kuti, “Ndi ndani mwa awiriwa amene mufuna ine ndikumasulireni?”</para>
  <para style="p">Iwo anayankha kuti, “Baraba.”</para>
  <para style="p">
    <verse number="22" style="v"/>Pilato anafunsa kuti, “Nanga ndichite chiyani ndi Yesu wotchedwa Khristu?”</para>
  <para style="p">Onse anayankha kuti “Mpachikeni!”</para>
  <para style="p">
    <verse number="23" style="v"/>Pilato anafunsa kuti, “Chifukwa chiyani? Wachita choyipa chotani?”</para>
  <para style="p">Koma anachita phokoso nafuwula kwambiri kuti, “Mpachikeni!”</para>
  <para style="p">
    <verse number="24" style="v"/>Pilato ataona kuti samaphulapo kanthu, koma mʼmalo mwake chiwawa chimayambika, anatenga madzi nasamba mʼmanja mwake pamaso pa gulu la anthu. Iye anati “Ine ndilibe chifukwa ndi magazi a munthu uyu, ndipo uwu ndi udindo wanu!”</para>
  <para style="p">
    <verse number="25" style="v"/>Anthu onse anayankha nati, “Magazi ake akhale pa ife ndi pa ana athu!”</para>
  <para style="p">
    <verse number="26" style="v"/>Pamenepo anawamasulira Baraba koma analamula kuti Yesu akakwapulidwe, ndipo anamupereka kuti akapachikidwe.</para>
  <para style="s1">Asilikali Amuchita Chipongwe Yesu</para>
  <para style="p">
    <verse number="27" style="v"/>Pamenepo asilikali abwanamkubwayo anamutenga nalowa naye ku bwalo la milandu ndipo anasonkhanitsa gulu lonse la asilikali namuzungulira Iye. <verse number="28" style="v"/>Anamuvula malaya ake namuveka Iye malaya ofiira aufumu. <verse number="29" style="v"/>Ndipo kenaka analuka chipewa chaminga nachiyika pa mutu pake. Anamugwiritsa ndodo mʼdzanja lake lamanja nagwada pamaso pake namuchitira chipongwe nati, “Tikulonjereni Mfumu ya Ayuda.” <verse number="30" style="v"/>Anamuthira malovu ndipo anatenga ndodo namumenya nayo pa mutu mobwerezabwereza. <verse number="31" style="v"/>Atamaliza kumuchitira chipongwe, anamuvula malaya aja namuveka malaya ake aja napita naye kokamupachika.</para>
  <para style="s1">Amupachika Yesu</para>
  <para style="p">
    <verse number="32" style="v"/>Pamene gululi linkatuluka ndi Yesu, anakumana ndi munthu wochokera ku Kurene dzina lake Simoni ndipo anamuwumiriza kunyamula mtanda. <verse number="33" style="v"/>Anafika ku malo wotchedwa Gologota amene atanthauza kuti malo a bade la mutu. <verse number="34" style="v"/>Pamenepo anamupatsa vinyo wosakaniza ndi ndulu kuti amwe; koma atalawa anakana kumwa. <verse number="35" style="v"/>Atamupachika Iye, anagawana zovala zake pochita maere. <verse number="36" style="v"/>Ndipo anakhala pansi namulonda Iye. <verse number="37" style="v"/>Pamwamba pa mutu wake analembapo mawu osonyeza mlandu wake akuti, “<char style="sc">uyu ndi yesu, mfumu ya ayuda</char>.” <verse number="38" style="v"/>Achifwamba awiri anapachikidwa pamodzi ndi Iye, mmodzi kudzanja lamanja wina kudzanja lamanzere. <verse number="39" style="v"/>Ndipo amene amadutsa anamunenera mawu a chipongwe, akupukusa mitu yawo. <verse number="40" style="v"/>Ndipo anati, “Iwe amene ungapasule Nyumba ya Mulungu ndi kuyimanga masiku atatu, dzipulumutse wekha! Tsika pa mtandapo ngati ndiwe Mwana wa Mulungu!”</para>
  <para style="p">
    <verse number="41" style="v"/>Chimodzimodzinso akulu a ansembe, aphunzitsi amalamulo ndi akuluakulu anamuchitira chipongwe. <verse number="42" style="v"/>Iwo anati, “Anapulumutsa ena koma sangathe kudzipulumutsa yekha! Ndi mfumu ya Israeli! Mulekeni atsike pa mtanda ndipo tidzamukhulupirira Iye. <verse number="43" style="v"/>Amadalira Mulungu, mulekeni Mulunguyo amupulumutse tsopano ngati akumufuna pakuti anati, ‘Ndine Mwana wa Mulungu.’ ” <verse number="44" style="v"/>Momwemonso mbala zimene zinapachikidwa naye pamodzi zinamuneneranso zachipongwe.</para>
  <para style="s1">Kufa kwa Yesu</para>
  <para style="p">
    <verse number="45" style="v"/>Kuyambira 12 koloko masana mpaka 3 koloko, kunachita mdima pa dziko lonse. <verse number="46" style="v"/>Ndipo nthawi ili ngati 3 koloko, Yesu analira mofuwula nati, <char style="wj">“Eloi, Eloi, lama sabakitani!”</char> Kutanthauza kuti, <char style="wj">“Mulungu Wanga, Mulungu Wanga, mwandisiyiranji Ine?”</char></para>
  <para style="p">
    <verse number="47" style="v"/>Ena a oyimirira pamalopo atamva izi anati, “Akuyitana Eliya.”</para>
  <para style="p">
    <verse number="48" style="v"/>Mmodzi wa iwo anathamanga natenga chinkhupule. Anachidzaza ndi vinyo wosasa, nachizika ku mtengo namupatsa Yesu kuti amwe. <verse number="49" style="v"/>Koma ena onse anati, “Mulekeni tiyeni tione ngati Eliyayo abwere kudzamupulutsa.”</para>
  <para style="p">
    <verse number="50" style="v"/>Ndipo pamene Yesu analiranso mofuwula, anapereka mzimu wake.</para>
  <para style="p">
    <verse number="51" style="v"/>Pa nthawi imeneyo chinsalu chotchinga cha mʼNyumba ya Mulungu chinangʼambika pakati kuyambira pamwamba mpaka pansi. Dziko linagwedezeka ndipo miyala inangʼambika. <verse number="52" style="v"/>Manda anatsekuka ndipo mitembo yambiri ya anthu oyera mtima amene anafa inaukitsidwa. <verse number="53" style="v"/>Anatuluka mʼmanda mwawo, ndipo chitachitika chiukitso cha Yesu, anapita mu mzinda woyera naonekera kwa anthu ambiri.</para>
  <para style="p">
    <verse number="54" style="v"/>Mkulu wa asilikali ndi amene ankalondera Yesu ataona chivomerezi ndi zonse zinachitika, anachita mantha, ndipo anati, “Zoonadi, uyu anali Mwana wa Mulungu!”</para>
  <para style="p">
    <verse number="55" style="v"/>Amayi ambirimbiri amene ankasamalira Yesu ankaonerera ali patali. Iwo anamutsatira Yesu kuchokera ku Galileya. <verse number="56" style="v"/>Pakati pawo panali Mariya wa ku Magadala, Mariya amayi ake Yakobo ndi Yosefe ndi amayi a ana a Zebedayo.</para>
  <para style="s1">Yesu Ayikidwa Mʼmanda</para>
  <para style="p">
    <verse number="57" style="v"/>Pamene kumada, kunabwera munthu wolemera wa ku Arimateyu dzina lake Yosefe amene anali wophunzira wa Yesu. <verse number="58" style="v"/>Anapita kwa Pilato kukapempha mtembo wa Yesu, ndipo Pilato analamula kuti uperekedwe kwa iye. <verse number="59" style="v"/>Yosefe anatenga mtembowo, nawukulunga nsalu yabafuta. <verse number="60" style="v"/>Ndipo anawuyika mʼmanda ake atsopano amene anasema mu thanthwe, natsekapo ndi mwala waukulu pa khomo la mandawo nachokapo. <verse number="61" style="v"/>Mariya wa Magadala ndi Mariya wina anakhala pansi moyangʼanizana ndi mandawo.</para>
  <para style="s1">Alonda a pa Manda</para>
  <para style="p">
    <verse number="62" style="v"/>Litapita tsiku lokonzekera Sabata, mmawa mwake, akulu a ansembe ndi Afarisi anapita kwa Pilato. <verse number="63" style="v"/>Iwo anati, “Bwana takumbukira kuti munthu wonyenga uja akanali ndi moyo anati, ‘Pakatha masiku atatu ndidzauka.’ <verse number="64" style="v"/>Choncho lamulirani kuti manda ake atetezedwe mpaka pa tsiku lachitatu. Chifukwa tikapanda kutero, ophunzira ake angabwere kudzaba mtembo wake ndipo angawuze anthu kuti waukitsidwa kwa akufa. Ndipo chinyengo chomalizachi chidzakhala choyipa kwambiri kusiyana ndi choyamba chija.”</para>
  <para style="p">
    <verse number="65" style="v"/>Pilato anayankha kuti, “Tengani mlonda kalondereni monga mudziwira.” <verse number="66" style="v"/>Tsono anapita nakatseka manda kolimba ndi kuyikapo chizindikiro ndipo anayikapo mlonda.</para>
  <chapter number="28" style="c"/>
  <para style="s1">Yesu Auka kwa Akufa</para>
  <para style="p">
    <verse number="1" style="v"/>Litapita tsiku la Sabata, mmawa wa tsiku loyamba la Sabata, Mariya wa ku Magadala ndi Mariya wina anapita kukaona manda.</para>
  <para style="p">
    <verse number="2" style="v"/>Kunachitika chivomerezi chachikulu, pakuti mngelo wa Ambuye anabwera kuchokera kumwamba ndipo anapita ku manda, nakagubuduza mwala nawukhalira. <verse number="3" style="v"/>Maonekedwe ake anali ngati mphenzi ndipo zovala zake zinali mbuu ngati matalala. <verse number="4" style="v"/>Alondawo anachita naye mantha kwambiri kotero kuti ananjenjemera ndi kuwuma ngati akufa.</para>
  <para style="p">
    <verse number="5" style="v"/>Mngelo anati kwa amayiwo, “Musachite mantha popeza ndikudziwa kuti mukufuna Yesu amene anapachikidwa. <verse number="6" style="v"/>Iye muno mulibe, wauka monga mmene ananenera. Bwerani, dzaoneni malo amene anagona. <verse number="7" style="v"/>Ndipo pitani msanga kawuzeni ophunzira ake kuti, ‘Wauka kwa akufa ndipo watsogola kupita ku Galileya. Mukamuona Iye kumeneko.’ Taonani ndakuwuzani.”</para>
  <para style="p">
    <verse number="8" style="v"/>Pamenepo amayiwo anachoka mofulumira ku mandako ali ndi mantha komabe atadzaza ndi chimwemwe, ndipo anathamanga kukawuza ophunzira ake. <verse number="9" style="v"/>Mwadzidzidzi Yesu anakumana nawo nati, <char style="wj">“Moni.”</char> Iwo anabwera kwa Iye, nagwira mapazi ake namulambira. <verse number="10" style="v"/>Ndipo Yesu anawawuza kuti, <char style="wj">“Musachite mantha, pitani kawuzeni abale anga kuti apite ku Galileya ndipo kumeneko akandiona Ine.”</char></para>
  <para style="s1">Uthenga wa Alonda</para>
  <para style="p">
    <verse number="11" style="v"/>Amayi aja akupita, ena mwa alonda aja anapita ku mzinda nafotokozera akulu a ansembe zonse zimene zinachitika. <verse number="12" style="v"/>Akulu a ansembe atakumana ndi akuluakulu anapangana zochita. Anapatsa alonda aja ndalama zambiri, <verse number="13" style="v"/>nawawuza kuti, “Muzinena kuti, ‘Ophunzira ake anabwera usiku ndipo amuba ife tili mtulo.’ <verse number="14" style="v"/>Ngati nkhani iyi imupeze bwanamkubwa, ife tidzamukhazika mtima pansi ndipo simudzakhala mʼmavuto.” <verse number="15" style="v"/>Pamenepo alondawo anatenga ndalamazo nachita monga mmene anawuzidwira. Ndipo mbiri iyi inawanda pakati pa Ayuda mpaka lero lino.</para>
  <para style="s1">Yesu Atuma Ophunzira Ake</para>
  <para style="p">
    <verse number="16" style="v"/>Ndipo ophunzira khumi ndi mmodzi aja anapita ku Galileya, ku phiri limene Yesu anawawuza kuti apite. <verse number="17" style="v"/>Atamuona Iye, anamulambira; koma ena anakayika. <verse number="18" style="v"/>Kenaka Yesu anabwera kwa iwo nati, <char style="wj">“Ulamuliro wonse kumwamba ndi dziko lapansi wapatsidwa kwa Ine.</char> <verse number="19" style="v"/><char style="wj">Chifukwa chake, pitani kaphunzitseni anthu a mitundu yonse, ndi kuwabatiza mʼdzina la Atate ndi la Mwana ndi la Mzimu Woyera,</char> <verse number="20" style="v"/><char style="wj">ndi kuwaphunzitsa amvere zonse zimene ndinakulamulirani. Ndipo onani, Ine ndidzakhala pamodzi ndi inu kufikira kutha kwa dziko lapansi pano.”</char></para>
</usx>
