<?xml version="1.0" encoding="UTF-8"?>
<usx version="2.6">
  <book code="OBA" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">OBADIYA</para>
  <para style="toc1">Obadiya</para>
  <para style="toc2">Obadiya</para>
  <para style="toc3">Oba</para>
  <para style="mt1">Obadiya</para>
  <chapter number="1" style="c"/>
  <para style="s1">Masomphenya a Obadiya</para>
  <para style="p">
    <verse number="1" style="v"/>Masomphenya a Obadiya.</para>
  <para style="b"/>
  <para style="p">Ambuye Yehova akunena kwa Edomu kuti,</para>
  <para style="q1">Tamva uthenga wochokera kwa Yehova:</para>
  <para style="q2">Nthumwi yatumidwa kupita kwa anthu a mitundu kukanena kuti,</para>
  <para style="q1">“Konzekani, tiyeni tikachite nkhondo ndi Edomu.”</para>
  <para style="b"/>
  <para style="q1">
    <verse number="2" style="v"/>“Taona, ndidzakuchepetsani pakati pa anthu a mitundu ina;</para>
  <para style="q2">udzanyozedwa kwambiri.</para>
  <para style="q1">
    <verse number="3" style="v"/>Kudzikuza kwa mtima wako kwakusocheretsa,</para>
  <para style="q2">iwe amene umakhala mʼmapanga a mʼmatanthwe</para>
  <para style="q2">ndipo umamanga nyumba zako pa mapiri ataliatali,</para>
  <para style="q1">iwe amene umanena mu mtima mwako kuti,</para>
  <para style="q2">‘Ndani anganditsitse pansi?’</para>
  <para style="q1">
    <verse number="4" style="v"/>Koma ngakhale umawuluka ngati chiwombankhanga</para>
  <para style="q2">ndi kumanga chisa chako pakati pa nyenyezi,</para>
  <para style="q2">ndidzakutsitsa pansi kuchokera kumeneko,”</para>
  <para style="q4">akutero Yehova.</para>
  <para style="q1">
    <verse number="5" style="v"/>“Anthu akuba akanabwera kwa iwe,</para>
  <para style="q2">kapena anthu olanda zinthu akanafika usiku,</para>
  <para style="q1">aa, tsoka lanji limene likukudikira iwe!</para>
  <para style="q2">Kodi akanangotengako zimene akuzifuna zokha?</para>
  <para style="q1">Ngati anthu othyola mphesa akanafika,</para>
  <para style="q2">kodi akanakusiyiraniko mphesa pangʼono pokha?</para>
  <para style="q1">
    <verse number="6" style="v"/>Koma Esau adzalandidwa zinthu zonse,</para>
  <para style="q2">chuma chake chobisika chidzabedwa!</para>
  <para style="q1">
    <verse number="7" style="v"/>Anthu onse ogwirizana nawo adzakupirikitsira kumalire;</para>
  <para style="q2">abwenzi ako adzakunyenga ndi kukugonjetsa;</para>
  <para style="q1">amene amadya chakudya chako adzakutchera msampha,</para>
  <para style="q2">koma iwe sudzazindikira zimenezi.”</para>
  <para style="b"/>
  <para style="q1">
    <verse number="8" style="v"/>Yehova akunena kuti, “Tsiku limenelo,</para>
  <para style="q2">kodi sindidzawononga anthu onse anzeru a ku Edomu,</para>
  <para style="q2">anthu odziwa zinthu mʼmapiri a Esau?</para>
  <para style="q1">
    <verse number="9" style="v"/>Ankhondo ako, iwe Temani, adzachita mantha,</para>
  <para style="q2">ndipo aliyense amene ali mʼphiri la Esau</para>
  <para style="q2">adzaphedwa pa nkhondo.</para>
  <para style="q1">
    <verse number="10" style="v"/>Chifukwa cha nkhanza zimene unachitira mʼbale wako Yakobo,</para>
  <para style="q2">udzakhala wamanyazi;</para>
  <para style="q2">adzakuwononga mpaka muyaya.</para>
  <para style="q1">
    <verse number="11" style="v"/>Pamene adani</para>
  <para style="q2">ankamulanda chuma chake</para>
  <para style="q1">pamene alendo analowa pa zipata zake</para>
  <para style="q2">ndi kuchita maere pa Yerusalemu,</para>
  <para style="q2">pa tsikulo iwe unali ngati mmodzi wa iwo.</para>
  <para style="q1">
    <verse number="12" style="v"/>Iwe sunayenera kunyoza mʼbale wako</para>
  <para style="q2">pa nthawi ya tsoka lake,</para>
  <para style="q1">kapena kunyogodola Ayuda</para>
  <para style="q2">chifukwa cha chiwonongeko chawo,</para>
  <para style="q1">kapena kuwaseka pa nthawi ya</para>
  <para style="q2">mavuto awo.</para>
  <para style="q1">
    <verse number="13" style="v"/>Iwe sunayenera kudutsa pa zipata za anthu anga</para>
  <para style="q2">pa nthawi ya masautso awo,</para>
  <para style="q1">kapena kuwanyogodola</para>
  <para style="q2">pa tsiku la tsoka lawo,</para>
  <para style="q1">kapena kulanda chuma chawo</para>
  <para style="q2">pa nthawi ya masautso awo.</para>
  <para style="q1">
    <verse number="14" style="v"/>Sunayenera kudikirira pamphambano ya misewu</para>
  <para style="q2">kuti uphe Ayuda othawa,</para>
  <para style="q1">kapena kuwapereka kwa adani awo Ayuda opulumuka</para>
  <para style="q2">pa nthawi ya mavuto awo.”</para>
  <para style="b"/>
  <para style="q1">
    <verse number="15" style="v"/>“Tsiku la Yehova layandikira</para>
  <para style="q2">limene adzaweruza mitundu yonse ya anthu.</para>
  <para style="q1">Adzakuchitira zomwe unawachitira ena;</para>
  <para style="q2">zochita zako zidzakubwerera wekha.</para>
  <para style="q1">
    <verse number="16" style="v"/>Iwe unamwa pa phiri langa loyera,</para>
  <para style="q2">koteronso mitundu ina yonse idzamwa kosalekeza;</para>
  <para style="q1">iwo adzamwa ndi kudzandira</para>
  <para style="q2">ndipo adzayiwalika pa mbiri ya dziko lapansi.</para>
  <para style="q1">
    <verse number="17" style="v"/>Koma pa Phiri la Ziyoni padzakhala chipulumutso;</para>
  <para style="q2">phirilo lidzakhala lopatulika,</para>
  <para style="q1">ndipo nyumba ya Yakobo</para>
  <para style="q2">idzalandira cholowa chake.</para>
  <para style="q1">
    <verse number="18" style="v"/>Nyumba ya Yakobo idzasanduka moto</para>
  <para style="q2">ndipo nyumba ya Yosefe idzasanduka lawi la moto;</para>
  <para style="q1">nyumba ya Esau idzasanduka chiputu,</para>
  <para style="q2">ndipo adzayitenthe pa moto ndi kuyipsereza.</para>
  <para style="q1">Sipadzakhala anthu opulumuka</para>
  <para style="q2">kuchokera mʼnyumba ya Esau.”</para>
  <para style="q4">Yehova wayankhula.</para>
  <para style="b"/>
  <para style="q1">
    <verse number="19" style="v"/>Anthu ochokera ku Negevi adzakhala</para>
  <para style="q2">ku mapiri a Esau,</para>
  <para style="q1">ndipo anthu ochokera mʼmbali mwa mapiri</para>
  <para style="q2">adzatenga dziko la Afilisti.</para>
  <para style="q1">Adzakhala mʼminda ya Efereimu ndi Samariya,</para>
  <para style="q2">ndipo Benjamini adzatenga Giliyadi.</para>
  <para style="q1">
    <verse number="20" style="v"/>Aisraeli amene ali ku ukapolo</para>
  <para style="q2">adzalandira dziko la Kanaani mpaka ku Zarefati;</para>
  <para style="q1">a ku Yerusalemu amene ali ku ukapolo ku Sefaradi</para>
  <para style="q2">adzalandira mizinda ya ku Negevi.</para>
  <para style="q1">
    <verse number="21" style="v"/>Opulumukawo adzapita ku Phiri la Ziyoni</para>
  <para style="q2">ndipo adzalamulira mapiri a Esau.</para>
  <para style="q2">Koma ufumuwo udzakhala wa Yehova.</para>
</usx>
