<?xml version="1.0" encoding="UTF-8"?>
<usx version="2.6">
  <book code="2TI" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">2 TIMOTEYO</para>
  <para style="toc1">Kalata Yachiwiri ya Paulo Yolembera Timoteyo</para>
  <para style="toc2">2 Timoteyo</para>
  <para style="toc3">2 Tim</para>
  <para style="mt2">KALATA YACHIWIRI YA PAULO YOLEMBERA</para>
  <para style="mt1">TIMOTEYO</para>
  <chapter number="1" style="c"/>
  <para style="p">
    <verse number="1" style="v"/>Paulo mtumwi wa Khristu Yesu mwa chifuniro cha Mulungu. Anandituma kuti ndilalike za lonjezo la moyo umene uli mwa Khristu Yesu.</para>
  <para style="p">
    <verse number="2" style="v"/>Kwa Timoteyo, mwana wanga wokondedwa:</para>
  <para style="p">Chisomo, chifundo ndi mtendere zochokera kwa Mulungu Atate ndi Ambuye athu Yesu Khristu.</para>
  <para style="s1">Chilimbikitso Pokhala Wokhulupirika</para>
  <para style="p">
    <verse number="3" style="v"/>Ndikuyamika Mulungu amene ndimamutumikira ndi chikumbumtima chosatsutsika, monga momwe ankachitira makolo anga. Usiku ndi usana ndimakukumbukira mosalekeza mʼmapemphero anga. <verse number="4" style="v"/>Ndikamakumbukira misozi yako, ndimalakalaka nditakuona kuti ndidzazidwe ndi chimwemwe. <verse number="5" style="v"/>Ndakumbukira za chikhulupiriro chako choona chimene chinayamba mwa agogo ako a Loisi ndi mwa amayi ako Yunike ndipo ndikutsimikiza mtima kuti chilinso mwa iwe.</para>
  <para style="s1">Kumvera Paulo ndi Uthenga Wabwino</para>
  <para style="p">
    <verse number="6" style="v"/>Nʼchifukwa chake ndikukukumbutsa kuti upemerere monga amachitira moto, mphatso imene Mulungu anakupatsa nditakusanjika manja. <verse number="7" style="v"/>Pakuti Mzimu amene Mulungu anatipatsa, si Mzimu wotipatsa manyazi, koma Mzimu wotipatsa mphamvu, chikondi ndi kudzisunga.</para>
  <para style="p">
    <verse number="8" style="v"/>Choncho usachite manyazi kuchitira umboni Ambuye athu, kapena kuchita manyazi chifukwa cha ine wamʼndende. Koma umve nane zowawa chifukwa cha Uthenga Wabwino, mothandizidwa ndi mphamvu za Mulungu. <verse number="9" style="v"/>Iye anatipulumutsa ndipo anatiyitanira ku moyo oyera mtima, osati chifukwa cha chilichonse chimene tinachita, koma chifukwa cha chikonzero ndi chisomo chake. Chisomo chimenechi anatipatsa ife mwa Khristu Yesu nthawi isanayambe. <verse number="10" style="v"/>Koma tsopano Mulungu watiwululira kudzera mʼkuoneka kwa Mpulumutsi wathu, Khristu Yesu, amene anathetsa mphamvu za imfa ndipo mwa Uthenga Wabwino anaonetsa poyera moyo umene sungafe. <verse number="11" style="v"/>Ine ndinasankhidwa kukhala wamthenga, ndi mtumwi ndi mphunzitsi wa Uthenga Wabwinowu. <verse number="12" style="v"/>Nʼchifukwa chake ndikuvutika monga ndililimu. Komabe zimenezi sizikundichititsa manyazi, popeza ndikumudziwa amene ndamukhulupirira ndipo ndikutsimikiza mtima kuti akhoza kusamalira chimene ndinamusungitsa mpaka tsiku lijalo.</para>
  <para style="p">
    <verse number="13" style="v"/>Zimene unamva kwa ine, uzisunge kuti zikhale chitsanzo cha chiphunzitso choona, mwa chikhulupiriro ndi chikondi mwa Khristu Yesu. <verse number="14" style="v"/>Samalira bwino zokoma zimene anakusungitsa. Uzisamalire mothandizidwa ndi Mzimu Woyera amene amakhala mwa ife.</para>
  <para style="s1">Zitsanzo za Kusakhulupirika ndi Kukhulupirika</para>
  <para style="p">
    <verse number="15" style="v"/>Iwe udziwa kuti onse a mʼchigawo cha Asiya anandithawa, kuphatikizapo Fugelo ndi Herimogene omwe.</para>
  <para style="p">
    <verse number="16" style="v"/>Mulungu achitire chifundo banja lonse la Onesiforo chifukwa ankandisangalatsa kawirikawiri ndipo sankachita nane manyazi ngakhale ndinali womangidwa ndi maunyolo. <verse number="17" style="v"/>Mʼmalo mwake, atangofika ku Roma, anandifunafuna ndipo anandipeza. <verse number="18" style="v"/>Ambuye amulole kuti adzalandire chifundo kwa Ambuye pa tsiku lijalo! Ukudziwa bwino momwe iye anandithandizira mʼnjira zosiyanasiyana ku Efeso.</para>
  <chapter number="2" style="c"/>
  <para style="p">
    <verse number="1" style="v"/>Tsono iwe, mwana wanga, limbika mʼchisomo chimene chili mwa Khristu Yesu. <verse number="2" style="v"/>Ndipo zinthu zimene unamva ine ndikuziyankhula pamaso pa mboni zambiri, uziphunzitse kwa anthu odalirika amene akaphunzitsenso ena. <verse number="3" style="v"/>Umve nane zowawa, monga msilikali wa Khristu Yesu. <verse number="4" style="v"/>Palibe msilikali amene ali pa ntchito amagwiranso ntchito za anthu wamba, iye amafuna kukondweretsa bwana wolamulira. <verse number="5" style="v"/>Chimodzimodzinso, munthu amene ali pa mpikisano waliwiro, salandira mphotho ya wopambana pokhapokha atatsiriza monga mwa malamulo a mpikisanowo. <verse number="6" style="v"/>Mlimi wolimbika ndi amene amayembekezereka kukhala woyambirira kulandira gawo la zokolola. <verse number="7" style="v"/>Lingalira zimene ndikunenazi, pakuti Ambuye adzakuzindikiritsa zonsezi.</para>
  <para style="p">
    <verse number="8" style="v"/>Kumbukira Yesu Khristu wochokera ku mtundu wa Davide kuti anauka kwa akufa. Uwu ndiye uthenga wanga wabwino <verse number="9" style="v"/>umene ndikuwuvutikira choterewu mpaka kumangidwa ndi maunyolo ngati wakuba. Koma mawu a Mulungu sanamangidwe ndi maunyolo. <verse number="10" style="v"/>Choncho ndikupirira chilichonse chifukwa cha osankhidwa, kuti nawonso apulumutsidwe ndi Khristu Yesu ndi kulandira ulemerero wosatha.</para>
  <para style="p">
    <verse number="11" style="v"/>Mawu oyenera kuwadalira ndi awa:</para>
  <para style="q1">Ngati ife tinafa naye pamodzi,</para>
  <para style="q2">tidzakhalanso moyo pamodzi naye.</para>
  <para style="q1">
    <verse number="12" style="v"/>Ngati tinapirira,</para>
  <para style="q2">tidzalamuliranso naye pamodzi.</para>
  <para style="q1">Ngati ife timukana,</para>
  <para style="q2">Iye adzatikananso.</para>
  <para style="q1">
    <verse number="13" style="v"/>Ngati ndife osakhulupirika,</para>
  <para style="q2">Iye adzakhalabe wokhulupirika</para>
  <para style="q2">popeza sangathe kudzikana.</para>
  <para style="s1">Kuthana ndi Aphunzitsi Onyenga</para>
  <para style="p">
    <verse number="14" style="v"/>Uziwakumbutsa anthu a Mulungu zinthu izi. Uwachenjeze pamaso pa Mulungu kuti asamakangane pa za mawu. Zimenezi nʼzopanda phindu ndipo zimangowononga amene akumvawo. <verse number="15" style="v"/>Uyesetse kukhala wovomerezeka pamaso pa Mulungu monga wantchito wopanda chifukwa chochitira manyazi amene amalalikira mawu achoonadi molondola. <verse number="16" style="v"/>Upewe nkhani zopanda pake, zosalemekeza Mulungu, chifukwa anthu oyankhula zotere amanka napotokerapotokera. <verse number="17" style="v"/>Chiphunzitso chawo chidzafalikira ngati chilonda. Mwa anthuwa muli Humenayo ndi Fileto. <verse number="18" style="v"/>Iwowa apatuka pa choonadi. Iwo amaphunzitsa kuti kuuka kwa akufa kunachitika kale, motero amawononga chikhulupiriro cha anthu ena. <verse number="19" style="v"/>Komabe maziko olimba, amene Mulungu anawayika ngokhazikika, ndipo mawu olembedwapo ndi awa: “Yehova amadziwa amene ndi ake,” ndiponso, “Aliyense amene amavomereza dzina la Ambuye ayenera kusiya zoyipa.”</para>
  <para style="p">
    <verse number="20" style="v"/>Mʼnyumba yayikulu simukhala ziwiya zagolide ndi zasiliva zokha, koma mumakhalanso zamtengo ndi zadothi. Zina zimakhala za ntchito yapamwamba, zina za ntchito wamba. <verse number="21" style="v"/>Munthu akadziyeretsa nʼkusiya ntchito za wambazi, adzakhala chiwiya cha ntchito yapamwamba, woyeretsedwa, ndi waphindu kwa Ambuye wake, wokonzeka kugwira ntchito iliyonse yabwino.</para>
  <para style="p">
    <verse number="22" style="v"/>Thawa zilakolako zoyipa zachinyamata. Funafuna chilungamo, chikhulupiriro, chikondi ndi mtendere pamodzi ndi amene akuyitanira pa dzina la Ambuye ndi mtima osadetsedwa. <verse number="23" style="v"/>Ukane matsutsano oyipa ndi opusa, chifukwa amayambitsa mikangano. <verse number="24" style="v"/>Ndiponso mtumiki wa Ambuye asamakangane ndi anthu, koma azikhala wachifundo kwa aliyense, wodziwa kuphunzitsa, osati wokalipakalipa. <verse number="25" style="v"/>Otsutsana naye awalangize mofatsa, mwina Mulungu adzawapatsa mwayi woti asinthike ndi kuzindikira choonadi. <verse number="26" style="v"/>Motero nzeru zawo zidzabweramo, ndipo adzathawa msampha wa mdierekezi, amene anawagwira ukapolo kuti azichita zofuna zake.</para>
  <chapter number="3" style="c"/>
  <para style="s1">Zoopsa za Mʼmasiku Otsiriza</para>
  <para style="p">
    <verse number="1" style="v"/>Koma dziwa izi: Mʼmasiku otsiriza kudzafika nthawi zoopsa kwambiri. <verse number="2" style="v"/>Anthu adzakhala odzikonda, okonda ndalama, odzitama, onyada, achipongwe, osamvera makolo awo, osayamika, wopanda chiyero. <verse number="3" style="v"/>Adzakhala wopanda chikondi, osakhululuka, osinjirira, osadziletsa, ankhanza, osakonda zabwino, <verse number="4" style="v"/>opereka anzawo kwa adani awo, osaopa zoyipa, odzitukumula, okonda zowasangalatsa mʼmalo mokonda Mulungu. <verse number="5" style="v"/>Adzakhala ndi maonekedwe achipembedzo koma mphamvu yake ndi kumayikana. Anthu amenewa uziwapewa.</para>
  <para style="p">
    <verse number="6" style="v"/>Iwowa ndi anthu aja amene amayendayenda mʼmakomo a anthu nʼkumanyenga akazi ofowoka mʼmaganizo, olemedwa ndi machimo ndiponso otengeka ndi zilakolako zoyipa zamitundumitundu, <verse number="7" style="v"/>amaphunzira nthawi zonse koma samatha kuzindikira choonadi. <verse number="8" style="v"/>Monga momwe Yanesi ndi Yambere anawukira Mose, momwemonso anthu amenewa amawukira choonadi. Nzeru zawo ndi zowonongeka ndipo pa za chikhulupiriro, ndi okanidwa. <verse number="9" style="v"/>Koma sadzapita nazo patali kwambiri zimenezi, pakuti anthu onse adzaona kupusa kwawo monga anachitira Yanesi ndi Yambere.</para>
  <para style="s1">Paulo Alimbikitsa Timoteyo</para>
  <para style="p">
    <verse number="10" style="v"/>Tsono iwe, umadziwa zonse zimene ndimaphunzitsa, makhalidwe anga, cholinga changa, chikhulupiriro changa, kuleza mtima kwanga, chikondi changa, ndi kupirira kwanga, <verse number="11" style="v"/>mazunzo anga, masautso anga, monga zinandichitikira ku Antiokeya, ku Ikoniya ndi ku Lusitra. Ndinazunzika kwambiri. Koma Ambuye anandipulumutsa pa zonsezi. <verse number="12" style="v"/>Kunena zoona, munthu aliyense amene akufuna kukhala moyo wolemekeza Mulungu mwa Khristu Yesu, adzazunzikadi, <verse number="13" style="v"/>pomwe anthu oyipa ndi onyenga adzanka nayipirayipira, kunamiza ena, iwo nʼkumanamizidwanso. <verse number="14" style="v"/>Koma iwe pitiriza zimene waziphunzira ndi kuzivomereza, chifukwa ukudziwa amene anakuphunzitsa zimenezi. <verse number="15" style="v"/>Kuyambira uli wamngʼono wakhala ukudziwa Malemba Oyera, amene akhoza kukupatsa nzeru zokupulumutsa kudzera mʼchikhulupiriro cha mwa Yesu Khristu. <verse number="16" style="v"/>Malemba onse anawalembetsa ndi Mulungu, ndipo othandiza pophunzitsa, podzudzula, pokonza cholakwika ndi polangiza za chilungamo <verse number="17" style="v"/>kuti munthu wa Mulungu akonzekere bwino lomwe kugwira ntchito iliyonse yabwino.</para>
  <chapter number="4" style="c"/>
  <para style="p">
    <verse number="1" style="v"/>Pamaso pa Mulungu ndi pamaso pa Khristu Yesu, amene adzaweruza amoyo ndi akufa omwe pamene adzaonekera ndi ufumu wake, ndikukulamula kuti: <verse number="2" style="v"/>Lalikira Mawu; khala wokonzeka pa nthawi yake, ngakhale pamene si pa nthawi yake. Konza zolakwa zawo, dzudzula ndipo limbikitsa moleza mtima kwambiri ndi malangizo osamalitsa. <verse number="3" style="v"/>Pakuti idzafika nthawi imene anthu adzakana chiphunzitso choona. Mʼmalo mwake, chifukwa chokhumba kumva zowakomera zokha, adzasonkhanitsa aphunzitsi ambiri omawawuza zimene iwo akufuna kumva. <verse number="4" style="v"/>Sadzafuna kumva choona koma adzafuna kumva nthano chabe. <verse number="5" style="v"/>Koma iwe, khala tcheru nthawi zonse, pirira mʼzovuta, gwira ntchito ya mlaliki, gwira ntchito zonse za utumiki wako.</para>
  <para style="p">
    <verse number="6" style="v"/>Pakuti moyo wanga wayamba kale kuthiridwa ngati nsembe, ndipo nthawi yakwana yoti ndinyamuke ulendo wanga. <verse number="7" style="v"/>Ndamenya nkhondo yabwino, ndatsiriza bwino mpikisano wa liwiro ndipo ndasunga chikhulupiriro. <verse number="8" style="v"/>Tsopano mphotho yanga ikundidikira imene ndi chipewa cha chilungamo, imene Ambuye, woweruza wolungama, adzandipatsa pa tsiku lijalo, osati ine ndekha komanso onse amene akufunitsitsa kubwera kwake.</para>
  <para style="s1">Ndemanga ya Paulo</para>
  <para style="p">
    <verse number="9" style="v"/>Uyesetse kubwera kuno msanga. <verse number="10" style="v"/>Paja Dema anandisiya chifukwa chokonda dziko lapansi lino, ndipo anapita ku Tesalonika. Kresike anapita ku Galatiya ndipo Tito anapita ku Dalimatiya. <verse number="11" style="v"/>Ndatsala ndi Luka yekha basi. Mutenge Marko ndipo ubwere naye kuno, chifukwa amandithandiza mu utumiki wanga. <verse number="12" style="v"/>Ndatumiza Tukiko ku Efeso. <verse number="13" style="v"/>Pobwera, unditengere chofunda pamwamba chimene ndinachisiya kwa Kupro ku Trowa. Unditengerenso mabuku anga, makamaka aja azikopawa.</para>
  <para style="p">
    <verse number="14" style="v"/>Alekisandro, mmisiri wa zitsulo anandichitira zoyipa kwambiri. Ambuye adzamubwezera pa zimene anachita. <verse number="15" style="v"/>Iwenso ukhale naye tcheru chifukwa anatsutsa kwambiri uthenga wathu.</para>
  <para style="p">
    <verse number="16" style="v"/>Podziteteza koyamba pa mlandu wanga, panalibe ndi mmodzi yemwe amene anandithandiza, koma aliyense anandithawa. Mulungu awakhululukire. <verse number="17" style="v"/>Koma Ambuye anayima nane limodzi, ndipo anandipatsa mphamvu, kuti kudzera mwa ine, uthenga ulalikidwe kwambiri, ndikuti anthu a mitundu ina amve. Ndipo ndinalanditsidwa mʼkamwa mwa mkango. <verse number="18" style="v"/>Ambuye adzandilanditsa ku chilichonse chofuna kundichita choyipa ndipo adzandisamalira bwino mpaka kundilowetsa chonse mu ufumu wake wakumwamba. Kwa Iye kukhale ulemerero mpaka muyaya.</para>
  <para style="s1">Mawu Otsiriza</para>
  <para style="p">
    <verse number="19" style="v"/>Pereka moni kwa Prisila ndi Akura pamodzi ndi banja lonse la Onesiforo. <verse number="20" style="v"/>Erasto anatsalira ku Korinto. Trofimo ndinamusiya akudwala ku Mileto. <verse number="21" style="v"/>Uyesetse kubwera kuno nthawi yozizira isanafike. Eubulo akupereka moni, ndiponso Pude, Lino, Klaudiya ndi abale onse nawonso akupereka moni.</para>
  <para style="p">
    <verse number="22" style="v"/>Ambuye akhale ndi mzimu wako. Chisomo chikhale ndi inu nonse.</para>
</usx>
