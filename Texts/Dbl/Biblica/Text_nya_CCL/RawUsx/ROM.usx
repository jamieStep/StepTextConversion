<?xml version="1.0" encoding="UTF-8"?>
<usx version="2.6">
  <book code="ROM" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">AROMA</para>
  <para style="toc1">Kalata ya Paulo Yolembera Aroma</para>
  <para style="toc2">Aroma</para>
  <para style="toc3">Aro</para>
  <para style="mt2">KALATA YA PAULO YOLEMBERA</para>
  <para style="mt1">AROMA</para>
  <chapter number="1" style="c"/>
  <para style="p">
    <verse number="1" style="v"/>Ndine Paulo, mtumiki wa Khristu Yesu, woyitanidwa ndi Mulungu kukhala mtumwi. Ndinapatulidwa kuti ndilalikire Uthenga Wabwino wa Mulungu <verse number="2" style="v"/>umene analonjeza kale mʼMalemba Oyera kudzera mwa aneneri ake. <verse number="3" style="v"/>Uthengawu ndi wonena za Mwana wake amene mwa umunthu wake anali wochokera mwa Davide. <verse number="4" style="v"/>Iyeyu ndi amene anatsimikizidwa kukhala Mwana wa Mulungu mwamphamvu za Mzimu Woyera pamene anauka kwa akufa. Kudzera mwa Ambuye athu Yesu Khristu, <verse number="5" style="v"/>ife tinalandira chisomo chokhala atumwi oyitana anthu a mitundu yonse kuti amukhulupirire ndi kumumvera mwachikhulupiriro kuti dzina lake lilemekezedwe. <verse number="6" style="v"/>Inunso muli mʼgulu la Amitundu oyitanidwawo kukhala ake a Yesu Khristu.</para>
  <para style="p">
    <verse number="7" style="v"/>Ndikulembera kwa onse okhala ku Roma amene Mulungu amakukondani nakuyitanani kuti mukhale oyera mtima.</para>
  <para style="p">Chisomo ndi mtendere zochokera kwa Mulungu Atate athu ndi kwa Ambuye Yesu Khristu zikhale ndi inu.</para>
  <para style="s1">Paulo Afunitsitsa Kukacheza ku Roma</para>
  <para style="p">
    <verse number="8" style="v"/>Poyamba, ndikuthokoza Mulungu wanga kudzera mwa Yesu Khristu chifukwa cha nonsenu, pakuti pa dziko lonse lapansi anthu akukamba za chikhulupiriro chanu. <verse number="9" style="v"/>Mulungu amene ndimamutumikira ndi mtima wanga onse polalikira Uthenga Wabwino wa Mwana wake, ndi mboni yanga kuti ndimakupemphererani nthawi zonse. <verse number="10" style="v"/>Mʼmapemphero anga, nthawi zonse, ndimapemphera kuti ngati nʼkotheka mwachifuniro cha Mulungu, njira inditsekukire kuti ndibwere kwanuko.</para>
  <para style="p">
    <verse number="11" style="v"/>Ine ndikulakalaka kukuonani kuti ndikugawireni mphatso zina zauzimu kuti zikulimbikitseni <verse number="12" style="v"/>ndiponso kuti tonsefe tilimbikitsane mʼchikhulupiriro wina ndi mnzake. <verse number="13" style="v"/>Abale, ine sindifuna kuti mukhale osadziwa kuti nthawi zambiri ndakhala ndikufuna zobwera kwanuko, koma mpaka pano pali zolepheretsa, ndi cholinga choti ndidzapezeko zipatso pakati panupo monga momwe ndakhala ndikuchitira pakati pa a mitundu ina.</para>
  <para style="p">
    <verse number="14" style="v"/>Ine ndi wokakamizidwa ndi udindo wotumikira Agriki pamodzi ndi omwe si Agriki, kwa anzeru ndi kwa opusa omwe. <verse number="15" style="v"/>Pa chifukwa chimenechi, ine ndikufunitsitsa kulalikira Uthenga Wabwino kwa inunso amene muli ku Roma.</para>
  <para style="p">
    <verse number="16" style="v"/>Ine sindichita manyazi ndi Uthenga Wabwino chifukwa ndiwo mphamvu za Mulungu zopulumutsa aliyense amene akhulupirira, poyamba Myuda, kenaka Mhelene. <verse number="17" style="v"/>Pakuti mu Uthenga Wabwino anawulula kuti chilungamo chimachokera kwa Mulungu. Kuyambira pachiyambi mpaka potsiriza ndi chilungamo chobwera mwachikhulupiriro, monga kwalembedwera kuti, “Wolungama adzakhala ndi moyo mwachikhulupiriro.”</para>
  <para style="s1">Mkwiyo wa Mulungu pa Mtundu wa Anthu</para>
  <para style="p">
    <verse number="18" style="v"/>Mkwiyo wa Mulungu ukuonekera kuchokera kumwamba. Ukutsutsana ndi kusapembedza konse ndi kuyipa kwa anthu amene amapondereza choonadi mwa chikhalidwe chawo choyipa. <verse number="19" style="v"/>Za Mulungu zimene zingathe kudziwika, ndi zomveka bwino kwa iwo pakuti Mulungu anazionetsera kwa iwo. <verse number="20" style="v"/>Pakuti kuyambira pamene dziko lapansi linalengedwa, zinthu zosaoneka za Mulungu, mphamvu zake zosatha ndi chikhalidwe cha umulungu, zakhala zikuoneka bwinobwino. Akhala akuzindikira poona zimene Mulungu analenga, kotero kuti anthu sangathe kuwiringula.</para>
  <para style="p">
    <verse number="21" style="v"/>Ngakhale iwo anadziwa Mulungu, sanamulemekeze ngati Mulungu kapena kumuthokoza, koma maganizo awo anasanduka wopanda pake ndipo mʼmitima yawo yopusa munadzaza mdima. <verse number="22" style="v"/>Ngakhale ankadzitama kuti ndi anzeru, anasanduka opusa. <verse number="23" style="v"/>Iwo anasinthanitsa ulemerero wa Mulungu wosafa ndi mafano opangidwa ndi manja wooneka ngati munthu amene amafa, kapena ngati mbalame, ndi nyama kapena zokwawa.</para>
  <para style="p">
    <verse number="24" style="v"/>Nʼchifukwa chake Mulungu anawasiya kuti azingochita zilakolako zochititsa manyazi zauchimo zomwe mitima yawo inkafuna. Zotsatira zake anachita za chiwerewere wina ndi mnzake kunyazitsa matupi awo. <verse number="25" style="v"/>Iwo anasinthanitsa choonadi cha Mulungu ndi bodza ndipo anapembedza ndi kutumikira zinthu zolengedwa mʼmalo mwa Mlengi amene ali woyenera kutamandidwa mpaka muyaya. Ameni.</para>
  <para style="p">
    <verse number="26" style="v"/>Chifukwa cha ichi, Mulungu anawasiya kuti azitsata zilakolako zochititsa manyazi. Ngakhale akazi omwe anasiya machitidwe achibadwidwe pa za ukwati, namachita machitidwe ena otsutsana ndi chibadwa chawo. <verse number="27" style="v"/>Chimodzimodzinso amuna analeka machitidwe a ukwati ndi akazi nʼkumakhumbana amuna okhaokha. Amuna ankachita zochitisa manyazizi ndi amuna anzawo, ndipo analandira chilango choyenera molingana ndi zochita zawo zachitayikozo.</para>
  <para style="p">
    <verse number="28" style="v"/>Ndipo popeza anaona kuti nʼchopanda nzeru kumvera Mulungu, Iye anawasiya kuti atsatire maganizo achitayiko kuti achite zosayenera kuchitazo. <verse number="29" style="v"/>Iwo ndi odzazidwa ndi mtundu uliwonse wa makhalidwe oyipa, zonyansa, umbombo ndi dumbo. Iwo ndi odzazidwa ndi kaduka, kupha, mikangano, chinyengo ndi udani. Iwowo ndi amiseche, <verse number="30" style="v"/>osinjirira, odana ndi Mulungu, achipongwe, odzitama ndi odzitukumula. Iwo amapeza njira zochitira zoyipa. Samvera makolo awo, <verse number="31" style="v"/>alibe nzeru, chikhulupiriro, sakhudzidwa mu mtima ndipo ndi ankhanza. <verse number="32" style="v"/>Ngakhale kuti amadziwa chiweruzo cholungama cha Mulungu chakuti amene amachita zinthu zotere amayenera imfa, iwo sangopitiriza chabe zimenezi, koma amavomerezanso amene amazichita zimenezi.</para>
  <chapter number="2" style="c"/>
  <para style="s1">Kuweruza Kolungama kwa Mulungu</para>
  <para style="p">
    <verse number="1" style="v"/>Choncho, iwe amene umaweruza munthu wina, ulibe pokanira pakuti nthawi iliyonse pamene uweruza wina ukudzitsutsa wekha chifukwa iwe amene umaweruzawe umachitanso zinthu zomwezo. <verse number="2" style="v"/>Tsopano ife tikudziwa kuti chiweruzo cha Mulungu, chotsutsa amene amachita zinthu zotere, nʼchokhazikika pa choonadi. <verse number="3" style="v"/>Kodi ukuganiza kuti udzathawa chiweruzo cha Mulungu iwe munthu wamba, pamene uweruza ena, iwe ndi kumachitanso zomwezo? <verse number="4" style="v"/>Kodi kapena ukupeputsa kukoma mtima kwa Mulungu, kuleza mtima kwake ndi kupirira kwake? Kodi sukuzindikira kuti kukoma mtima kwakeko, nʼkofuna kuti iweyo ulape machimo ako?</para>
  <para style="p">
    <verse number="5" style="v"/>Koma pakuti ndiwe wosamvera ndi wa mtima wosafuna kulapa, ukudzisungira chilango pa tsiku la mkwiyo wa Mulungu, pamene chiweruzo cholungama cha Mulungu chidzaonetsedwa. <verse number="6" style="v"/>Mulungu adzabwezera aliyense molingana ndi ntchito zake. <verse number="7" style="v"/>Iye adzapereka moyo wosatha kwa amene amafunafuna ulemerero, ulemu ndi moyo pochita ntchito zabwino mopirira. <verse number="8" style="v"/>Koma Mulungu adzakhuthulira mkwiyo ndi ukali wake pa amene amachita zofuna zawo ndi kukana choonadi nʼkumatsatira zoyipa. <verse number="9" style="v"/>Masautso ndi zowawa zidzagwera munthu aliyense amene amachita zonyansa, kuyambira Myuda kenaka anthu a mitundu ina. <verse number="10" style="v"/>Koma ulemerero, ulemu ndi mtendere zidzakhala kwa aliyense amene amachita zabwino, kuyambira Myuda kenaka anthu a mitundu ina. <verse number="11" style="v"/>Pajatu Mulungu alibe tsankho.</para>
  <para style="p">
    <verse number="12" style="v"/>Onse amene amachimwa osadziwa Malamulo, adzawonongeka ngakhale kuti sadziwa Malamulowo. Ndipo onse amene amachimwa akudziwa Malamulo adzaweruzidwa potsata Malamulowo. <verse number="13" style="v"/>Pakuti si amene amangomva Malamulo amene amakhala wolungama pamaso pa Mulungu, koma ndi okhawo amene amachita zili mʼMalamulomo amene adzatchedwa olungama. <verse number="14" style="v"/>Ndithu, pamene a mitundu ina, amene alibe Malamulo, koma mwachikhalidwe chawo amachita zimene zili mʼMalamulo, iwowo ndi Malamulo pa iwo okha, ngakhale kuti alibe Malamulowo. <verse number="15" style="v"/>Ntchito zawo zimaonetsa kuti Malamulowo alembedwa mʼmitima mwawo. Chikumbumtima chawonso chimawachitira umboni pakuti maganizo awo amawatsutsa kapena kuwavomereza. <verse number="16" style="v"/>Izi zidzachitika pa tsiku limene Mulungu adzaweruza zinsinsi za anthu kudzera mwa Yesu Khristu, monga momwe Uthenga wanga Wabwino unenera.</para>
  <para style="s1">Ayuda ndi Malamulo</para>
  <para style="p">
    <verse number="17" style="v"/>Koma iweyo, amene umadzitcha kuti ndiwe Myuda, umadalira Malamulo, ndipo umanyadira ubale wako ndi Mulungu, <verse number="18" style="v"/>ngati umadziwa chifuniro chake, ndi kudziwa zoyenera kuchita chifukwa unaphunzitsidwa ndi Malamulo; <verse number="19" style="v"/>ngati umadziwadi kuti ndiwe mtsogoleri wa osaona, nyale yowunikira amene ali mu mdima, <verse number="20" style="v"/>mlangizi wa anthu opusa, mphunzitsi wa makanda, chifukwa umadziwa kuti mʼMalamulo uli nayo nzeru yonse ndi choonadi, <verse number="21" style="v"/>tsono, iwe amene umaphunzitsa ena, sudziphunzitsa wekha kodi? Kodi iwe amene umalalikira kuti anthu asabe, umabanso? <verse number="22" style="v"/>Kodi iwe amene umanena kuti anthu asachite chigololo, umachitanso chigololo? Kodi iwe amene umanyasidwa ndi mafano, umalandanso za mʼnyumba zopembedzera mafanowo? <verse number="23" style="v"/>Kodi iwe amene umadzitama ndi Malamulo, umamuchititsa manyazi Mulungu posamvera Malamulowo? <verse number="24" style="v"/>Monga kwalembedwa, “Dzina la Mulungu likuchitidwa chipongwe pakati pa a mitundu ina chifukwa cha inu.”</para>
  <para style="p">
    <verse number="25" style="v"/>Mdulidwe umakhala ndi phindu ngati usunga Malamulo, koma ngati sumvera Malamulo, iweyo umakhala ngati kuti sunachite mdulidwe. <verse number="26" style="v"/>Ngati amene sanachite mdulidwe achita zomwe zili mʼMalamulo, kodi sadzatengedwa ngati ochita mdulidwe? <verse number="27" style="v"/>Munthu amene sanachite mdulidwe mʼthupi koma amamvera Malamulo adzakutsutsa iwe wosamvera Malamulowe, ngakhale kuti uli nawo Malamulo olembedwawo.</para>
  <para style="p">
    <verse number="28" style="v"/>Myuda weniweni si amene angooneka ngati Myuda pamaso pa anthu, ndipo mdulidwe weniweni si umene umangochitika mʼthupi pamaso pa anthu. <verse number="29" style="v"/>Ayi, Myuda weniweni ndi amene ali Myuda mu mtima mwake, ndipo mdulidwe weniweni ndi wa mtima, wochitika ndi Mzimu, osati ndi malamulo olembedwa. Woyamikira munthu wotere ndi Mulungu, osati anthu ayi.</para>
  <chapter number="3" style="c"/>
  <para style="s1">Kukhulupirika kwa Mulungu</para>
  <para style="p">
    <verse number="1" style="v"/>Nanga kodi pali ubwino wotani pokhala Myuda, kapena muli ubwino wanjinso mu mdulidwe? <verse number="2" style="v"/>Ubwino wake ndi wambiri mʼnjira zonse! Choyambirira iwo anapatsidwa Mawu a Mulungu kuti awasunge.</para>
  <para style="p">
    <verse number="3" style="v"/>Nanga zili bwanji ngati ena analibe chikhulupiriro? Kodi kupanda chikhulupiriro kwawo kukanalepheretsa kukhulupirika kwa Mulungu? <verse number="4" style="v"/>Ayi. Mʼnjira iliyonse ayi! Mulungu akhale woona, ndi munthu aliyense akhale wonama. Monga kwalembedwa kuti,</para>
  <para style="q1">“Kotero kuti inu mwapezeka kuti ndinu wolungama pamene muyankhula</para>
  <para style="q2">ndi kupambana pamene muweruza.”</para>
  <para style="p">
    <verse number="5" style="v"/>Koma ngati kuyipa mtima kwathu kuonetsa poyera kuti Mulungu ndi wolungama, ife tinganene chiyani? Kodi tinganene kuti Mulungu ndi wosalungama pamene aonetsa mkwiyo wake pa ife? (Ine ndikuyankhula monga mmene anthu ena amayankhulira). <verse number="6" style="v"/>Ayi. Mʼnjira iliyonse ayi! Ngati zikanakhala zotero, kodi Mulungu akanaweruza bwanji dziko lapansi? <verse number="7" style="v"/>Wina atanena kuti, “Ngati kunama kwanga kukuonetsa koposa kuti Mulungu ndi woona, ndi kuwonjezera pa ulemerero wake, nanga nʼchifukwa chiyani ndikuweruzidwa kuti ndine wochimwa?” <verse number="8" style="v"/>Nʼchifukwa chiyani osanena kuti, monga ena amanena mosasamala kuti, “Tiyeni tichite zoyipa kuti zabwino zionekere?” Anthu onena zoterewa kulangidwa kwawo ndi koyenera.</para>
  <para style="s1">Palibe Munthu Wolungama</para>
  <para style="p">
    <verse number="9" style="v"/>Kodi timalize bwanji? Kodi Ayuda ndife oposa anthu ena? Ayi. Mʼnjira iliyonse ayi! Ife tinanena kale kuti Ayuda ndi a mitundu ina omwe ndi ochimwa. <verse number="10" style="v"/>Monga kwalembedwa kuti,</para>
  <para style="q1">“Palibe munthu wolungama, inde palibe ndi mmodzi yemwe.</para>
  <para style="q2">
    <verse number="11" style="v"/>Palibe ndi mmodzi yemwe amene amazindikira,</para>
  <para style="q2">palibe amene amafunafuna Mulungu.</para>
  <para style="q1">
    <verse number="12" style="v"/>Onse apatukira kumbali,</para>
  <para style="q2">onse pamodzi asanduka opandapake.</para>
  <para style="q1">Palibe ndi mmodzi yemwe amene amachita zabwino,</para>
  <para style="q2">palibe ngakhale mmodzi.”</para>
  <para style="q1">
    <verse number="13" style="v"/>“Kummero kwawo kuli ngati manda apululu;</para>
  <para style="q2">ndi lilime lawo amayankhula zachinyengo.”</para>
  <para style="q1">“Ululu wa mamba uli pa milomo yawo.”</para>
  <para style="q2">
    <verse number="14" style="v"/>“Mʼkamwa mwawo ndi modzaza ndi zotemberera ndi mawu owawa.”</para>
  <para style="q1">
    <verse number="15" style="v"/>“Mapazi awo afulumira kukakhetsa magazi.</para>
  <para style="q2">
    <verse number="16" style="v"/>Kusakaza ndi chisoni kumaonekera mʼnjira zawo,</para>
  <para style="q1">
    <verse number="17" style="v"/>ndipo njira ya mtendere sayidziwa.”</para>
  <para style="q2">
    <verse number="18" style="v"/>“Saopa Mulungu ndi pangʼono pomwe.”</para>
  <para style="p">
    <verse number="19" style="v"/>Tsopano tikudziwa kuti chilichonse Malamulo amanena, amanena kwa amene amalamulidwa ndi Malamulowo, ndi cholinga chakuti aliyense asowe chonena, ndipo dziko lonse lidzayimbidwa mlandu ndi Mulungu. <verse number="20" style="v"/>Chifukwa chake palibe mmodzi amene adzayesedwa wolungama pamaso pake chifukwa chosunga Malamulo, kuti ife timazindikira tchimo kupyolera mu Malamulo.</para>
  <para style="s1">Kulungama Mwachikhulupiriro</para>
  <para style="p">
    <verse number="21" style="v"/>Koma tsopano chilungamo chochokera kwa Mulungu, osati chochokera ku Malamulo, chaonetsedwa. Ichi ndi chimene Malamulo ndi Aneneri amachitira umboni. <verse number="22" style="v"/>Timakhala olungama pamaso pa Mulungu pamene takhulupirira Yesu Khristu. Mulungu amachitira zimenezi anthu onse amene akhulupirira Khristu. Palibe kusiyana pakati pa Myuda ndi a mitundu ina, <verse number="23" style="v"/>pakuti onse anachimwa naperewera pa ulemerero wa Mulungu <verse number="24" style="v"/>ndipo onse alungamitsidwa mwaulere mwa chisomo chake chifukwa cha Khristu Yesu amene anawawombola. <verse number="25" style="v"/>Mulungu anamupereka Iyeyu kuti pokhetsa magazi ake, akhale nsembe yokhululukira machimo. Mulungu anachita zimenezi kufuna kuonetsa chilungamo chake. Chifukwa cha kuleza mtima kwake, sanalange anthu chifukwa cha machimo amene anachita kale. <verse number="26" style="v"/>Iye anachita izi kuti aonetse chilungamo chake lero lino. Anthu azindikire kuti Iye ndi wolungama ndipo amalungamitsa aliyense amene akhulupirira Yesu.</para>
  <para style="p">
    <verse number="27" style="v"/>Nanga tsono pamenepa munthu anganyadenso? Kunyadatu kwachotsedwa. Chifukwa cha Malamulo? Kodi Malamulo samafuna ntchito za munthu? Ayi, koma mwachikhulupiriro. <verse number="28" style="v"/>Ife tikunenabe kuti munthu amalungamitsidwa mwachikhulupiriro osati mwakusunga Malamulo. <verse number="29" style="v"/>Kodi Mulungu ndi Mulungu wa Ayuda okha? Kodi si Mulungu wa a mitundu inanso? Inde wa a mitundu inanso, <verse number="30" style="v"/>popeza ndi Mulungu mmodzi yemweyo amene adzalungamitsa mwachikhulupiriro ochita mdulidwe ndi osachita mdulidwe kudzera mʼchikhulupiriro chomwecho. <verse number="31" style="v"/>Kodi tsono ife, tikutaya Malamulo pamene tikunena kuti pafunika chikhulupiriro? Ayi. Mʼnjira iliyonse ayi! Komatu ife tikukwaniritsadi Malamulo.</para>
  <chapter number="4" style="c"/>
  <para style="s1">Abrahamu Analungamitsidwa Mwachikhulupiriro</para>
  <para style="p">
    <verse number="1" style="v"/>Nanga tsono tidzati chiyani za Abrahamu kholo lathu, iyeyu anapezana ndi zotani pa nkhani imeneyi? <verse number="2" style="v"/>Kunena zoona, Abrahamu akanalungamitsidwa ndi ntchito zake, akanakhala nako kanthu kodzitamandira, koma osati pamaso pa Mulungu. <verse number="3" style="v"/>Kodi Malemba akuti chiyani? “Abrahamu anakhulupirira Mulungu, ndipo ichi chinamuchititsa kukhala wolungama.”</para>
  <para style="p">
    <verse number="4" style="v"/>Tsopano munthu amene wagwira ntchito, malipiro ake satengedwa kukhala ngati mphatso koma zimene anayenera kulandira. <verse number="5" style="v"/>Koma kwa munthu amene sanagwire ntchito ndipo akhulupirira Mulungu amene amalungamitsa ochimwa, chikhulupiriro chakecho chimatengedwa kukhala chilungamo. <verse number="6" style="v"/>Davide ponena zomwezi pamene anayankhula za kudala kwa munthu amene Mulungu amulungamitsa osati chifukwa cha ntchito zake akuti,</para>
  <para style="q1">
    <verse number="7" style="v"/>“Odala ndi amene</para>
  <para style="q2">zoyipa zawo zakhululukidwa;</para>
  <para style="q2">amene machimo awo afafanizidwa.</para>
  <para style="q1">
    <verse number="8" style="v"/>Ngodala munthu amene</para>
  <para style="q2">machimo ake Ambuye sadzawakumbukiranso.”</para>
  <para style="p">
    <verse number="9" style="v"/>Kodi madalitso amenewa ali kwa ochita mdulidwe okha kapena kwa amene sanachitepo mdulidwe? Ife takhala tikunena kuti chikhulupiriro cha Abrahamu chinamuchititsa kukhala wolungama. <verse number="10" style="v"/>Kodi chinatengedwa bwanji? Kodi nʼkuti iye atachita mdulidwe kapena asanachite? Osati atachita mdulidwe koma asanachite! <verse number="11" style="v"/>Ndipo iye anachita mdulidwe ngati chizindikiro ndi chitsimikizo cha kulungama kumene anali nako mwachikhulupiriro pomwe anali asanachite mdulidwe. Choncho, iye ndi kholo la onse amene akhulupirira koma sanachite mdulidwe, ndi cholinga chakuti alungamitsidwe. <verse number="12" style="v"/>Ndipo iyenso ndiyenso kholo la ochita mdulidwe osati amene anangochita mdulidwe kokha koma amene amatsata chitsanzo cha chikhulupiriro chimene kholo lathu Abrahamu anali nacho asanachite mdulidwe.</para>
  <para style="p">
    <verse number="13" style="v"/>Abrahamu ndi zidzukulu zake sanalandire lonjezano lakuti adzalandira dziko lapansi kudzera mu Malamulo, koma kudzera mu chilungamo chimene chimabwera ndi chikhulupiriro. <verse number="14" style="v"/>Pakuti ngati amene amadalira Malamulo ndiye olowa mʼmalo, ndiye kuti chikhulupiriro nʼchopanda pake ndipo lonjezano ndi lopanda phindu <verse number="15" style="v"/>chifukwa Malamulo anabweretsa chilango. Ndipo kumene kulibe Malamulo kulibenso kuwalakwitsa.</para>
  <para style="p">
    <verse number="16" style="v"/>Motero, timalandira lonjezo mwachikhulupiriro. Laperekedwa mwachisomo kuti patsimikizidwe kuti lonjezolo liperekedwa kwa ana ndi zidzukulu zonse za Abrahamu, osati kwa iwo okha amene amatsatira Malamulo komanso kwa iwo amene ali ndi chikhulupiriro cha Abrahamu. Iye ndiye kholo la ife tonse. <verse number="17" style="v"/>Monga kwalembedwa kuti, “Ine ndakusandutsa kukhala kholo la mitundu yambiri.” Iye ndiye kholo lathu pamaso pa Mulungu, amene anamukhulupirira, Mulungu amene amapereka moyo kwa akufa ndipo amapereka moyo kwa zinthu zopanda moyo.</para>
  <para style="p">
    <verse number="18" style="v"/>Ngakhale zinali zosayembekezeka, Abrahamu anakhulupirira ndi chiyembekezo kuti adzakhala kholo la mitundu yambiri. Izi ndi monga zinanenedwa kwa iye kuti, “Ndi mmene adzakhalire ana ako ndi zidzukulu zako.” <verse number="19" style="v"/>Iye sanafowoke mʼchikhulupiriro. Anadziwa choonadi cha thupi lake kuti linali lakufa popeza anali ndi zaka pafupifupi 100 ndiponso mimba ya Sara inali yowuma. <verse number="20" style="v"/>Komabe iye sanagwedezeke chifukwa chosakhulupirira pa zokhudzana ndi lonjezo la Mulungu. Iye analimbikitsidwa mʼchikhulupiriro chake ndi kupereka ulemerero kwa Mulungu. <verse number="21" style="v"/>Anatsimikiza mu mtima mwake kuti Mulungu anali ndi mphamvu yochita chomwe analonjeza. <verse number="22" style="v"/>Nʼchifukwa chake “chinamuchititsa kukhala wolungama.” <verse number="23" style="v"/>Mawu akuti, “chinatengedwa kwa iye” sanalembedwe chifukwa cha iye yekha, <verse number="24" style="v"/>komanso chifukwa ife amene Mulungu adzatiyesa olungama, ife amene tikhulupirira mwa Iye amene anamuukitsa kwa akufa, Yesu Ambuye athu. <verse number="25" style="v"/>Iye anaperekedwa kuti aphedwe chifukwa cha machimo athu ndipo anaukitsidwa ndi kukhala ndi moyo kuti tilungamitsidwe.</para>
  <chapter number="5" style="c"/>
  <para style="s1">Mtendere ndi Chimwemwe</para>
  <para style="p">
    <verse number="1" style="v"/>Tsopano popeza tayesedwa olungama mwa chikhulupiriro, tili ndi mtendere ndi Mulungu kudzera mwa Ambuye athu Yesu Khristu. <verse number="2" style="v"/>Iyeyo ndiye amene anatsekulira njira mwachikhulupiriro yolowera mʼchisomo mʼmene takhazikikamo. Ndipo tikukondwerera chiyembekezo cha ulemerero wa Mulungu. <verse number="3" style="v"/>Koma si pokhapo ayi, koma ife tikukondweranso mʼmasautso athu chifukwa tikudziwa kuti masautso amatiphunzitsa kupirira. <verse number="4" style="v"/>Ndipo kupirira kumabweretsa makhalidwe, makhalidwe amabweretsa chiyembekezo. <verse number="5" style="v"/>Ndipo chiyembekezo chimenechi sichitikhumudwitsa chifukwa Mulungu mwa Mzimu Woyera, amene Iye anatipatsa, wadzaza mʼmitima mwathu ndi chikondi chake.</para>
  <para style="p">
    <verse number="6" style="v"/>Pakuti pa nthawi yake, tikanali ochimwa, Khristu anatifera anthu osapembedzafe. <verse number="7" style="v"/>Sizichitika kawirikawiri kuti munthu wina afere munthu wolungama, ngakhale kuti chifukwa cha munthu wabwino wina atha kulimba mtima kumufera. <verse number="8" style="v"/>Koma Mulungu anaonetsa chikondi chake kwa ife chifukwa pamene tinali ochimwabe, Khristu anatifera.</para>
  <para style="p">
    <verse number="9" style="v"/>Popeza chifukwa cha magazi ake ife tapezeka olungama pamaso pa Mulungu, Iyeyo adzatipulumutsa koposa kotani ku mkwiyo wa Mulungu. <verse number="10" style="v"/>Pakuti pamene tinali adani a Mulungu, tinayanjanitsidwa ndi Iye kudzera mu imfa ya Mwana wake. Nanga tidzapulumutsidwa bwanji kudzera mʼmoyo wake, titayanjanitsidwa naye? <verse number="11" style="v"/>Sikuti izi zili chomwechi chabe, koma timakondweranso mwa Mulungu kudzera mwa Ambuye athu Yesu Khristu. Kudzera mwa Iye, ife tsopano tayanjanitsidwa ndi Mulungu.</para>
  <para style="s1">Imfa Kudzera mwa Adamu, Moyo Kudzera mwa Yesu</para>
  <para style="p">
    <verse number="12" style="v"/>Choncho monga momwe tchimo linalowa mʼdziko lapansi kudzera mwa munthu mmodzi, ndi imfa kudzera mu tchimo, mʼnjirayi imfa inafika kwa anthu onse pakuti onse anachimwa. <verse number="13" style="v"/>Pakuti Malamulo asanaperekedwe, tchimo linali mʼdziko lapansi. Koma pamene palibe Malamulo, tchimo silitengedwa kukhala tchimo. <verse number="14" style="v"/>Komabe, imfa inalamulira kuyambira nthawi ya Adamu mpaka nthawi ya Mose. Inalamulira ngakhalenso pa iwo amene sanachimwe posamvera Malamulo monga anachitira Adamu. Adamuyo amene anali chifaniziro cha wina amene ankabwera.</para>
  <para style="p">
    <verse number="15" style="v"/>Koma sitingafananitse mphatso yaulereyo ndi kuchimwa kwa anthu. Pakuti ngati anthu ambiri anafa chifukwa cha kuchimwa kwa munthu mmodziyo, kuli koposa bwanji nanga chisomo cha Mulungu ndi mphatso zomwe zinabwera ndi chisomo cha munthu mmodzi, Yesu Khristu, ndi kusefukira kwa ambiri! <verse number="16" style="v"/>Ndiponso, mphatso ya Mulungu sifanana ndi zotsatira za kuchimwa kwa munthu mmodzi. Chiweruzo chinatsatira tchimo la munthu mmodzi ndi kubweretsa kutsutsidwa koma mphatso inatsatira zolakwa zambiri ndi kubweretsa kulungamitsidwa. <verse number="17" style="v"/>Pakuti ngati, chifukwa cha kulakwa kwa munthu mmodziyo, imfa inalamulira kudzera mwa munthu mmodziyo, kuli koposa bwanji nanga kwa iwo amene adzalandira chisomo chochuluka ndi mphatso yachilungamo, adzalamulira mʼmoyo kudzera mwa munthu mmodzi, Yesu Khristu.</para>
  <para style="p">
    <verse number="18" style="v"/>Choncho monga tchimo limodzi linabweretsa kutsutsika pa anthu onse, chimodzimodzinso ntchito imodzi yolungama inabweretsa chilungamo kwa anthu onse ndi kuwapatsa moyo. <verse number="19" style="v"/>Pakuti kusamvera kwa munthu mmodzi kunasandutsa anthu ambiri kukhala ochimwa, chimodzimodzinso anthu ambiri adzasanduka olungama kudzera mwa munthu mmodzinso.</para>
  <para style="p">
    <verse number="20" style="v"/>Malamulo a Mulungu anaperekedwa ndi cholinga chakuti anthu onse azindikire kuchuluka kwa machimo awo. Koma pamene machimo anachuluka, chisomo chinachuluka koposa. <verse number="21" style="v"/>Choncho monga momwe tchimo linkalamulira anthu ndi kubweretsa imfa pa iwo, chomwecho kunali koyenera kuti chisomo chilamulire pobweretsa chilungamo kwa anthu, ndi kuwafikitsa ku moyo wosatha mwa Yesu Khristu Ambuye athu.</para>
  <chapter number="6" style="c"/>
  <para style="s1">Kufa ku Tchimo, Kukhala ndi Moyo mwa Khristu</para>
  <para style="p">
    <verse number="1" style="v"/>Nanga tinene chiyani? Kodi tipitirire kuchimwa kuti chisomo chichulukebe? <verse number="2" style="v"/>Ayi. Mʼnjira iliyonse! Popeza tinafa ku tchimo, nanga tidzapitirira bwanji kukhalabe mʼmenemo? <verse number="3" style="v"/>Kodi simukudziwa kuti tonse amene tinabatizidwa mwa Khristu Yesu tinabatizidwa mu imfa yake? <verse number="4" style="v"/>Chifukwa chake ife tinayikidwa mʼmanda pamodzi ndi Iye mwa ubatizo. Tinalowa mu imfa ndi cholinga choti monga momwe Khristu anaukitsidwa kwa akufa ndi ulemerero wa Atate, ifenso tikakhale mʼmoyo watsopano.</para>
  <para style="p">
    <verse number="5" style="v"/>Pakuti ngati ife tinakhala amodzi ndi Iye mu imfa yake, tidzakhalanso ndithu amodzi ndi Iye mu kuuka kwake. <verse number="6" style="v"/>Ife tikudziwa kuti umunthu wathu wakale unapachikidwa pamodzi ndi Iye kuti thupi la uchimo likhale lopanda mphamvu ndi kuti tisakakhalenso akapolo a tchimo <verse number="7" style="v"/>chifukwa aliyense amene anafa anamasuka ku tchimo.</para>
  <para style="p">
    <verse number="8" style="v"/>Koma ngati tinafa pamodzi ndi Khristu, tikhulupirira kuti tidzakhalanso ndi moyo pamodzi ndi Iye. <verse number="9" style="v"/>Pakuti tikudziwa kuti popeza Khristu anaukitsidwa kwa akufa, Iye sangafenso. Imfa ilibenso mphamvu pa Iye. <verse number="10" style="v"/>Imfa imene Iye anafa, anafa ku tchimo kamodzi kokha, koma moyo umene akhala ndi wa kwa Mulungu.</para>
  <para style="p">
    <verse number="11" style="v"/>Kotero inunso, mudzione nokha ngati akufa ku tchimo koma a moyo kwa Mulungu mwa Khristu Yesu. <verse number="12" style="v"/>Nʼchifukwa chake, musalole tchimo lilamulire matupi anu amene anafa kuti mumvere zilakolako zonyansa. <verse number="13" style="v"/>Musapereke ziwalo zathupi lanu ku tchimo, ngati zipangizo zamakhalidwe oyipa. Mʼmalo mwake, mudzipereke kwa Mulungu, ngati amene achoka ku imfa kupita ku moyo. Ndipo mupereke ziwalo zathupi lanu ngati zipangizo zachilungamo. <verse number="14" style="v"/>Tchimo silidzakhalanso ndi mphamvu pa inu, chifukwa Malamulo sakulamulira moyo wanu koma chisomo.</para>
  <para style="s1">Ife Ndife Akapolo a Mulungu</para>
  <para style="p">
    <verse number="15" style="v"/>Nʼchiyani tsono? Kodi tidzichimwa chifukwa sitikulamulidwa ndi Malamulo koma chisomo? Ayi. Mʼnjira iliyonse ayi! <verse number="16" style="v"/>Kodi inu simudziwa kuti pamene mudzipereka kwa wina wake, kumumvera ngati akapolo, ndinu akapolo a amene mumumvera? Ngati ndinu akapolo a tchimo mudzafa. Koma ngati ndinu akapolo akumvera, mudzakhala olungama pamaso pake. <verse number="17" style="v"/>Koma ayamikidwe Mulungu pakuti ngakhale munali akapolo a tchimo, munamvera ndi mtima wonse chiphunzitso chimene munalandira. <verse number="18" style="v"/>Inu munamasulidwa ku tchimo ndipo tsopano mwasanduka akapolo achilungamo.</para>
  <para style="p">
    <verse number="19" style="v"/>Ine ndikufanizira zinthu za tsiku ndi tsiku chifukwa chikhalidwe chanu nʼchofowoka. Monga momwe munkapereka ziwalo za matupi kukhala akapolo a zonyansa ndi makhalidwe oyipa, zimene zimanka zichulukirabe, choncho tsopano dziperekeni ziwalozo kuti zikhale akapolo achilungamo ndi a kuyera mtima. <verse number="20" style="v"/>Pomwe munali akapolo atchimo, simunkalabadira za chilungamo. <verse number="21" style="v"/>Kodi munapeza phindu lanji pochita zinthu zimenezi, zomwe tsopano mukuchita nazo manyazi? Zinthu zimenezo zotsatira zake ndi imfa! <verse number="22" style="v"/>Koma tsopano pakuti inu mwamasulidwa ku tchimo ndipo mwasanduka akapolo a Mulungu, phindu lomwe mulipeza ndi kuyera mtima ndipo chotsatira chake ndi moyo wosatha. <verse number="23" style="v"/>Pakuti malipiro a tchimo ndi imfa, koma mphatso yaulere imene Mulungu amapereka ndi moyo wosatha mwa Khristu Yesu Ambuye athu.</para>
  <chapter number="7" style="c"/>
  <para style="s1">Chitsanzo cha Banja pa Mphamvu za Malamulo</para>
  <para style="p">
    <verse number="1" style="v"/>Kodi simukudziwa abale kuti Malamulo ali ndi ulamuliro pa munthu pokhapokha ngati ali ndi moyo? Ine ndikuyankhula kwa anthu amene akudziwa Malamulo. <verse number="2" style="v"/>Mwachitsanzo, Malamulo amati mkazi wokwatiwa ndi womangidwa ndi lamulo kwa mwamuna wakeyo nthawi yonse pamene mwamuna wakeyo ali moyo. Koma ngati mwamuna wake amwalira, mkaziyo ndi womasulidwa ku lamulo la ukwati. <verse number="3" style="v"/>Koma ngati iye akwatiwa ndi mwamuna wina pamene mwamuna wake ali moyo, amatchedwa wachigololo. Koma ngati mwamuna wakeyo amwalira, mkaziyo amasuka ku lamulo ndipo si wachigololo, ngakhale kuti wakwatiwa ndi mwamuna wina.</para>
  <para style="p">
    <verse number="4" style="v"/>Chimodzimodzi inunso, abale anga, munafa ku Malamulo kudzera mʼthupi la Khristu, kuti mukwatiwe ndi wina, ndi Iye amene anauka kwa akufa kuti tibalire Mulungu chipatso. <verse number="5" style="v"/>Pakuti pamene tinkalamulidwa ndi khalidwe lathu lauchimo, zilakolako zauchimo zimene Malamulo anaziwutsa zinkagwira ntchito mʼmatupi mwathu kotero kuti zinabala imfa. <verse number="6" style="v"/>Koma tsopano tamasulidwa ku Malamulowo pakuti tinafa ku zimene zinkatimanga, ndipo Mzimu Woyera akutithandiza kutumikira Mulungu mʼnjira yatsopano ndipo osati mʼnjira yakale yolembedwa.</para>
  <para style="s1">Kulimbana ndi Mphamvu za Tchimo</para>
  <para style="p">
    <verse number="7" style="v"/>Nanga ife tinene chiyani? Kodi Malamulo ndi oyipa? Ayi. Nʼkosatheka! Kunena zoona, popanda Malamulo, ine sindikanazindikira tchimo. Pakuti sindikanadziwa kuti kusirira ndi tchimo ngati Malamulo sakananena kuti, “Usasirire.” <verse number="8" style="v"/>Koma chifukwa cha Malamulo uchimo unapeza mwayi owutsa mʼkati mwanga khalidwe lililonse la kusirira. Pakuti pakanapanda Malamulo, uchimo ukanakhala wopanda mphamvu. <verse number="9" style="v"/>Nthawi ina ndinali ndi moyo popanda Malamulo. Koma nditayamba kudziwa Malamulo, pomwepo uchimo unayamba kuphuka, <verse number="10" style="v"/>ndipo ine ndinafa. Ine ndinazindikira kuti Malamulo omwe ankayenera kubweretsa moyo anabweretsa imfa.</para>
  <para style="p">
    <verse number="11" style="v"/>Pakuti uchimo unapeza mwayi chifukwa cha Malamulo ndipo kudzera mʼMalamulowo, unandinyenga ndi kundiyika mu imfa. <verse number="12" style="v"/>Choncho lamulo ndi loyera, lolungama ndi labwino. <verse number="13" style="v"/>Kodi chomwe ndi chabwino tsopano chinasanduka imfa kwa ine? Si choncho ayi! Koma kuti uchimo uzindikirike kuti ndi uchimo unabala imfa mwa ine kudzera mu chomwe chinali chabwino, kotero kuti kudzera mu lamulo uchimo ukhale oyipa kopitirira.</para>
  <para style="p">
    <verse number="14" style="v"/>Ife tikudziwa kuti Malamulo ndi auzimu; koma ine ndine munthu wofowoka chabe, wogulitsidwa ngati kapolo ku uchimo. <verse number="15" style="v"/>Ine sindizindikira zimene ndimachita. Pakuti zimene ndimafuna kuchita sindizichita koma zimene ndimadana nazo ndi zimene ndimazichita. <verse number="16" style="v"/>Ndipo ngati ndimachita zimene sindimafuna kuzichita, ndiye kuti ndikuvomereza kuti lamulo ndi labwino. <verse number="17" style="v"/>Monga mmene zililimu, si inenso mwini amene ndimazichita zimenezi, koma tchimo limene lili mʼkati mwanga. <verse number="18" style="v"/>Ine ndikudziwa kuti mwa ine mulibe kanthu kabwino, ndiye kuti mʼthupi langa lauchimo. Pakuti ndimafuna kuchita zabwino, koma ndimalephera kuzichita. <verse number="19" style="v"/>Ine sindichita zabwino zimene ndimafuna koma ndimachita zonyansa zimene sindikuzifuna. <verse number="20" style="v"/>Tsopano ngati ine ndimachita zimene sindikuzifuna, si inenso amene ndimazichita, koma ndi tchimo limene lili mʼkati mwanga.</para>
  <para style="p">
    <verse number="21" style="v"/>Tsono ndapeza kuti lamuloli likugwira ntchito. Ngakhale ndimafuna kuchita zabwino, zoyipa zili nane pomwepo. <verse number="22" style="v"/>Mtima wanga umakondwera ndi lamulo la Mulungu. <verse number="23" style="v"/>Koma mʼkati mwanga ndimaona lamulo lina likugwira ntchito kulimbana ndi zomwe mtima wanga umavomereza. Lamulo limenelo landisandutsa wamʼndende walamulo la uchimo lomwe likugwira ntchito mʼkati mwa ziwalo zanga. <verse number="24" style="v"/>Kalanga ine! Adzandipulumutsa ndani ku thupi la imfali? <verse number="25" style="v"/>Atamandike Mulungu, amene amandipulumutsa kudzera mwa Yesu Khristu Ambuye athu!</para>
  <para style="p">Kotero tsono, ineyo ndi mtima wanga ndimatumikira lamulo la Mulungu, koma ndi thupi langa ndimatumikira lamulo la uchimo.</para>
  <chapter number="8" style="c"/>
  <para style="s1">Moyo Watsopano mwa Khristu</para>
  <para style="p">
    <verse number="1" style="v"/>Choncho, tsopano amene ali mwa Khristu Yesu alibe mlandu owatsutsa <verse number="2" style="v"/>chifukwa mwa Khristu Yesu, lamulo la Mzimu Woyera amene amapereka moyo, lawamasula ku lamulo la tchimo ndi la imfa. <verse number="3" style="v"/>Pakuti zimene Malamulo sanathe kuzichita, popeza anali ofowoka chifukwa cha khalidwe lathu la uchimo, Mulungu anazichita potumiza Mwana wake mʼchifanizo cha munthu ochimwa kuti akhale nsembe yauchimo. Ndipo Iye anagonjetsa tchimo mʼthupi la munthu, <verse number="4" style="v"/>ndi cholinga chakuti chilungamo chofunikira cha lamulo chikwaniritsidwe kwathunthu mwa ife amene sitikhala monga mwachikhalidwe chathu cha uchimo koma mwa Mzimu.</para>
  <para style="p">
    <verse number="5" style="v"/>Pakuti anthu amene amakhala monga mwa makhalidwe oyipa a thupi amayika malingaliro awo pa zinthu zathupi. Koma amene amakhala monga mwa Mzimu amayika malingaliro awo pa zinthu za Mzimu. <verse number="6" style="v"/>Kuyika mtima pa zathupi ndi imfa koma kuyika mtima pa za Mzimu ndi moyo ndi mtendere. <verse number="7" style="v"/>Pakuti mtima umene wakhazikika pa zathupi ndi wodana ndi Mulungu. Sunagonjere lamulo la Mulungu ndipo sungathe kutero. <verse number="8" style="v"/>Ndipo anthu amene amalamulidwa ndi khalidwe lauchimo sangathe kukondweretsa Mulungu.</para>
  <para style="p">
    <verse number="9" style="v"/>Koma inu simulamulidwanso ndi khalidwe lanu lauchimo koma ndi Mzimu ngati Mzimu wa Mulungu akhaladi mwa inu. Koma ngati munthu aliyense alibe Mzimu wa Khristu, iyeyu si wa Khristu. <verse number="10" style="v"/>Ndipo ngati Khristu ali mwa inu, thupi lanu ndi lakufa chifukwa cha uchimo, koma mzimu wanu ndi wamoyo chifukwa cha chilungamo. <verse number="11" style="v"/>Ndipo ngati Mzimu wa Mulungu amene anaukitsa Yesu kwa akufa akhala mwa inu, Iyeyo amene anaukitsa Khristu kwa akufa adzapatsanso moyo matupi anu amene amafa kudzera mwa Mzimu wake amene amakhala mwa inu.</para>
  <para style="p">
    <verse number="12" style="v"/>Kotero abale, ife tili ndi zoti tikwaniritse, koma osati za khalidwe lathu lauchimo, kumachita zofuna zake. <verse number="13" style="v"/>Pakuti ngati inu mukhala monga mwa khalidwe lauchimo, mudzafa. Koma ngati mwa Mzimu mupha ntchito zoyipa zathupi, mudzakhala ndi moyo. <verse number="14" style="v"/>Onse amene amatsogozedwa ndi Mzimu wa Mulungu ndi ana a Mulungu. <verse number="15" style="v"/>Mzimu amene inu munalandira samakusandutsani akapolo, kuti muzikhalanso amantha, koma Mzimu amakusandutsani ana. Ndipo mwa Iye ife timafuwula kuti, “Abba, Atate.” <verse number="16" style="v"/>Mzimu mwini amavomerezana ndi mzimu wathu kuti ife ndife ana a Mulungu. <verse number="17" style="v"/>Tsono ngati tili ana ake, ndiye kuti ndife olowa mʼmalo a Mulungu ndi olowa mʼmalo pamodzi ndi Khristu. Ngati ife timva zowawa pamodzi ndi Khristu, tidzalandiranso ndi ulemerero womwe pamodzi naye.</para>
  <para style="s1">Ulemerero wa Mʼtsogolo</para>
  <para style="p">
    <verse number="18" style="v"/>Ine ndiganiza kuti masautso amene tikuwamva nthawi ino, sakufanana ndi ulemerero umene udzaonetsedwa mwa ife. <verse number="19" style="v"/>Pakuti chilengedwe chikudikira ndi chiyembekezo kuonetsedwa poyera kwa ana a Mulungu. <verse number="20" style="v"/>Pakuti chilengedwe sichinasankhe kugonjera zopanda pake, koma mwachifuniro cha Iye amene analola kuti chigonjere. Koma chili ndi chiyembekezo <verse number="21" style="v"/>chakuti chidzamasulidwa ku ukapolo wa chivundi ndi kulandiranso ufulu ndi ulemerero wa ana a Mulungu.</para>
  <para style="p">
    <verse number="22" style="v"/>Ife tikudziwa kuti chilengedwe chonse chakhala chikubuwula ndi ululu ngati ululu wa nthawi yobereka mwana mpaka tsopano lino. <verse number="23" style="v"/>Si zokhazo ayi, ngakhale ife tomwe, amene tili ndi zipatso zoyamba za Mzimu, tikubuwulira mʼkati mwathu pomwe tikudikira mwachidwi kusankhidwa kwathu ngati ana, kuwomboledwa kwa matupi athu. <verse number="24" style="v"/>Pakuti ife tinapulumutsidwa mʼchiyembekezo ichi. Koma chiyembekezo chimene chimaoneka si chiyembekezo ayi. Kodi ndani amene amayembekezera chimene ali nacho kale? <verse number="25" style="v"/>Koma ngati ife tiyembekeza chimene tikanalibe, ndiye kuti tikuyembekeza modekha mtima.</para>
  <para style="p">
    <verse number="26" style="v"/>Momwemonso, Mzimu amatithandiza ife mʼkufowoka kwathu. Ife sitidziwa momwe tiyenera kupempherera koma Mzimu mwini amatipempherera mobuwula ndi mawu osafotokozedwa. <verse number="27" style="v"/>Koma Iye amene amasanthula mitima yathu amadziwa maganizo a Mzimu, chifukwa Mzimu amapempherera oyera mtima molingana ndi chifuniro cha Mulungu.</para>
  <para style="s1">Oposa Agonjetsi</para>
  <para style="p">
    <verse number="28" style="v"/>Ndipo ife tikudziwa kuti zinthu zonse zimathandizana kuwachitira ubwino amene amakonda Mulungu, amene anayitanidwa monga mwa cholinga chake. <verse number="29" style="v"/>Pakuti amene Mulungu anawadziwiratu, anawasankhiratunso kuti akonzedwe mʼchifanizo cha Mwana wake, kuti Iye akhale Mwana woyamba kubadwa mwa abale ambiri. <verse number="30" style="v"/>Iwo amene anawasankhiratu, anawayitananso. Amene Iye anawayitana anawalungamitsanso ndipo amene anawalungamitsa anawapatsanso ulemerero.</para>
  <para style="p">
    <verse number="31" style="v"/>Nanga tsono tidzanena chiyani pa izi? Ngati Mulungu ali mbali yathu, adzatitsutsa ife ndani? <verse number="32" style="v"/>Iye amene sanatimane Mwana wake wa Iye yekha, koma anamupereka chifukwa cha ife tonse. Iye adzalekeranjinso pamodzi naye kutipatsa ife zinthu zonse mwaulere? <verse number="33" style="v"/>Ndani amene adzabweretsa mlandu kutsutsa amene Mulungu anawasankha? Ndi Mulungu amene amalungamitsa. <verse number="34" style="v"/>Ndani amene angatipeze ife olakwa? Palibe. Khristu Yesu amene anafa, kuposera pamenepo, amene anaukitsidwa ndi moyo, amene ali kudzanja lamanja la Mulungu ndiye amene akutipempherera. <verse number="35" style="v"/>Ndani amene adzatilekanitsa ife ndi chikondi cha Khristu? Kodi ndi masautso, kapena zowawa, kapena mazunzo, kapena njala, kapena umaliseche, kapena choopsa, kapena lupanga? <verse number="36" style="v"/>Monga kwalembedwa:</para>
  <para style="q1">“Chifukwa cha inu, ife tikuphedwa tsiku lonse:</para>
  <para style="q2">ife tikutengedwa ngati nkhosa zoti zikaphedwe.”</para>
  <para style="m">
    <verse number="37" style="v"/>Ayi, mu zonsezi ife ndife oposa agonjetsi mwa Iye amene anatikonda. <verse number="38" style="v"/>Pakuti ine ndatsimikiza ndi mtima wonse kuti ngakhale imfa, kapena moyo, ngakhale angelo, kapena ziwanda, ngakhale zinthu zilipo, kapena zili mʼtsogolo, kapena mphamvu zina, <verse number="39" style="v"/>ngakhale kutalika, kapena kuya, kapena chilichonse mʼchilengedwe chonse, sizingathe kutisiyanitsa ndi chikondi cha Mulungu chimene chili mwa Khristu Yesu Ambuye athu.</para>
  <chapter number="9" style="c"/>
  <para style="s1">Chisankho Chopambana cha Mulungu</para>
  <para style="p">
    <verse number="1" style="v"/>Ine ndikunena zoona mwa Khristu. Sindikunama ndipo chikumbumtima changa kudzera mwa Mzimu Woyera chikundichitira umboni. <verse number="2" style="v"/>Ndili ndi chisoni chachikulu ndipo ndikumva kupwetekeka kosalekeza mu mtima mwanga. <verse number="3" style="v"/>Pakuti ndikanafuna ine mwini nditatembereredwa ndi kuchotsedwa mwa Khristu chifukwa cha abale anga, amene ndi a mtundu wanga, <verse number="4" style="v"/>anthu Aisraeli. Iwo anasankhidwa kukhala ana. Mulungu anawapatsa ulemerero, anachita nawo mapangano, kuwapatsa Malamulo, Nyumba yopembedzeramo ndi malonjezano ake. <verse number="5" style="v"/>Awo ndi makolo athu. Kuchokera kwa iwo mʼthupi ndi kumene kunachokera makolo a Khristu Yesu amene ndi Mulungu wolamulira zinthu zonse, alemekezeke mpaka muyaya! Ameni.</para>
  <para style="p">
    <verse number="6" style="v"/>Sikuti mawu a Mulungu analephera. Pakuti si onse obadwa mwa Israeli amene ndi Israeli. <verse number="7" style="v"/>Kapena kuti ana ake chifukwa anachokera mwa Abrahamu. Koma zidzukulu zako zidzachokera mwa Isake. <verse number="8" style="v"/>Kutanthauza kuti, si ana obadwa mʼthupi amene ndi ana a Mulungu koma ndi ana a lonjezano amene amatengedwa kukhala zidzukulu za Abrahamu. <verse number="9" style="v"/>Pakuti Mulungu analonjeza ponena kuti, “Pa nthawi yake ngati yomwe ino chaka chamawa ndidzabweranso, ndipo Sara adzakhala ndi mwana wamwamuna.”</para>
  <para style="p">
    <verse number="10" style="v"/>Ndipo si pokhapo ayi. Ana awiri a Rebeka aja abambo awo anali mmodzi, kholo lathu Isake. <verse number="11" style="v"/>Komabe, ana amapasawa asanabadwe kapena asanachite chilichonse chabwino kapena choyipa, nʼcholinga choti chifuniro cha Mulungu chosankhiratu munthu aliyense chipitirire, <verse number="12" style="v"/>osati chifukwa cha ntchito za munthu koma chifuniro cha Iye mwini, anawuza Rebeka kuti, “Wamkulu adzatumikira wamʼngʼono.” <verse number="13" style="v"/>Monga momwe kwalembedwa kuti, “Ine ndinakonda Yakobo, koma ndinamuda Esau.”</para>
  <para style="p">
    <verse number="14" style="v"/>Nanga tsono tidzanena chiyani? Kodi Mulungu ndi osalungama? Ayi, ndi pangʼono pomwe! <verse number="15" style="v"/>Pakuti Mulungu anawuza Mose kuti,</para>
  <para style="q1">“Ine ndidzachitira chifundo amene ndikufuna kumuchitira chifundo,</para>
  <para style="q2">ndipo ndidzakomera mtima amene ndikufuna kumukomera mtima.”</para>
  <para style="m">
    <verse number="16" style="v"/>Nʼchifukwa chake, izi sizitengera zokhumba za munthu kapena kuyesetsa koma chifundo cha Mulungu. <verse number="17" style="v"/>Malemba akuti Mulungu anamuwuza Farao kuti, “Ine ndakuyika kukhala mfumu ndi cholinga choti ndionetse mphamvu zanga, kuti mwa iwe dzina langa litchuke pa dziko lonse lapansi.” <verse number="18" style="v"/>Choncho Mulungu amachitira chifundo munthu amene akufuna kumuchitira chifundo ndipo amawumitsa mtima munthu amene Iye akufuna kumuwumitsa mtima.</para>
  <para style="p">
    <verse number="19" style="v"/>Tsono mmodzi wa inu nʼkundifunsa kuti, “Nanga nʼchifukwa chiyani Mulungu amatipeza olakwa? Nanga ndani amene amakana chifuniro chake?” <verse number="20" style="v"/>Koma ndiwe yani, munthu wamba, woti nʼkutsutsana ndi Mulungu? “Kodi chimene chinawumbidwa nʼkufunsa amene anachiwumba kuti, ‘Kodi unandiwumbiranji motere?’ ” <verse number="21" style="v"/>Kodi wowumba alibe ufulu wowumba kuchokera ku dothi lomwelo mbiya yamtengowapatali ndi ina yamtengo wotsika?</para>
  <para style="p">
    <verse number="22" style="v"/>Koma Mulungu, anafuna kuonetsa mkwiyo wake ndi kuti mphamvu yake idziwike. Iye anapirira modekha mtima kwambiri zochita za anthu omwe anawakwiyirawo amene anayeneradi chiwonongeko. <verse number="23" style="v"/>Iye anachita izi kufuna kuonetsa kulemera kwa ulemerero wake ndi kuti udziwike kwa amene analandira chifundo chake. Iye anawakonzeratu kuti alandire ulemerero wake <verse number="24" style="v"/>ngakhale ifenso amene anatiyitana osati kuchokera kwa Ayuda okha komanso kwa a mitundu ina. <verse number="25" style="v"/>Monga momwe Mulungu akunenera mʼbuku la Hoseya kuti,</para>
  <para style="q1">“Amene sanali anthu anga ndidzawatcha ‘anthu anga;’</para>
  <para style="q2">ndipo Ine ndidzatcha ‘wokondedwa wanga’ amene sali wokondedwa wanga,”</para>
  <para style="m">
    <verse number="26" style="v"/>ndipo,</para>
  <para style="q1">“Pamalo omwewo pamene ananena kuti,</para>
  <para style="q2">‘Sindinu anthu anga,’</para>
  <para style="q1">pomweponso adzawatchula kuti, ‘Ana a Mulungu wamoyo.’ ”</para>
  <para style="p">
    <verse number="27" style="v"/>Yesaya anafuwula za Aisraeli kuti,</para>
  <para style="q1">“Ngakhale chiwerengero cha Aisraeli chingakhale ngati mchenga wa ku nyanja,</para>
  <para style="q2">otsala okha ndiye adzapulumuke.</para>
  <para style="q1">
    <verse number="28" style="v"/>Pakuti Ambuye adzagamula milandu</para>
  <para style="q2">ya anthu pa dziko lapansi mofulumira ndi kumaliziratu.”</para>
  <para style="p">
    <verse number="29" style="v"/>Monga momwe Yesaya ananena malo ena kuti,</para>
  <para style="q1">“Ngati Yehova Wamphamvuzonse</para>
  <para style="q2">akanapanda kutisiyira zidzukulu,</para>
  <para style="q1">ife tikanawonongeka</para>
  <para style="q2">ngati anthu a ku Sodomu, tikanakhala ngati anthu a ku Gomora.”</para>
  <para style="s1">Kusakhulupirira kwa Aisraeli</para>
  <para style="p">
    <verse number="30" style="v"/>Kodi nanga tidzati chiyani? Tidzati a mitundu ina amene sanafune chilungamo analandira chilungamo chachikhulupiriro <verse number="31" style="v"/>koma Aisraeli, amene anafuna chilungamo cha lamulo sanachilandire. <verse number="32" style="v"/>Chifukwa chiyani? Chifukwa iwo sanachifune ndi chikhulupiriro koma ngati mwa ntchito. Iwo anapunthwa pa “Mwala wopunthwitsa.” <verse number="33" style="v"/>Monga momwe kwalembedwa kuti,</para>
  <para style="q1">“Taonani, Ine ndikuyika mwala mu Ziyoni wopunthwitsa anthu,</para>
  <para style="q2">thanthwe limene limagwetsa anthu.</para>
  <para style="q1">Koma amene akhulupirira Iye sadzachititsidwa manyazi.”</para>
  <chapter number="10" style="c"/>
  <para style="p">
    <verse number="1" style="v"/>Abale, chokhumba cha mtima wanga ndi pemphero langa kwa Mulungu ndi chakuti Aisraeli apulumutsidwe. <verse number="2" style="v"/>Popeza ndiwachitira umboni kuti ndi achangu pa zinthu za Mulungu koma osati mwachidziwitso. <verse number="3" style="v"/>Pakuti sanadziwe chilungamo chochokera kwa Mulungu ndipo anafuna kukhazikitsa chawochawo. Iwo sanagonjere chilungamo cha Mulungu. <verse number="4" style="v"/>Khristu ndiye mathero amalamulo kuti aliyense amene akhulupirira akhale olungama pamaso pa Mulungu.</para>
  <para style="p">
    <verse number="5" style="v"/>Mose akulemba motere zachilungamo cha malamulo, “Munthu amene achita zinthu izi adzakhala ndi moyo pozichita.” <verse number="6" style="v"/>Koma chilungamo cha chikhulupiriro chikuti, “Usanene mu mtima mwako kuti, ‘Kodi ndani amene akwere kumwamba?’ ” (ndiko, kukatsitsa Khristu) <verse number="7" style="v"/>“kapena ‘Ndani adzatsikira ku dziko la anthu akufa?’ ” (ndiko, kukamutenga Khristu kwa akufa). <verse number="8" style="v"/>Nanga akuti chiyani? “Mawu ali pafupi ndi inu. Ali mʼkamwa mwanu ndi mu mtima mwanu.” Ndiwo mawu achikhulupiriro amene ife tikuwalalikira, <verse number="9" style="v"/>kuti ngati udzavomereza ndi pakamwa pako kuti, “Yesu ndiye Ambuye,” ndi kukhulupirira mu mtima mwako kuti Mulungu anamuukitsa kwa akufa, udzapulumuka. <verse number="10" style="v"/>Pakuti ndi mtima wanu mukhulupirira ndi kulungamitsidwa, ndipo ndi pakamwa panu muvomereza ndi kupulumutsidwa. <verse number="11" style="v"/>Pakuti Malemba akuti, “Aliyense amene akhulupirira Iye, sadzachititsidwa manyazi.” <verse number="12" style="v"/>Pakuti palibe kusiyana pakati pa Myuda ndi a mitundu ina, pakuti Ambuye mmodzi yemweyo ndi Ambuye wa onse ndipo amadalitsa mochuluka onse amene ayitana pa Iye <verse number="13" style="v"/>pakuti, “Aliyense amene adzayitana pa dzina la Ambuye adzapulumuka.”</para>
  <para style="p">
    <verse number="14" style="v"/>Kodi adzayitana bwanji amene sanamukhulupirire? Ndipo adzakhulupirira bwanji asanamve za Iye? Ndipo adzamva bwanji popanda wina kulalikira kwa iwo? <verse number="15" style="v"/>Ndipo iwo adzalalikira bwanji osatumidwa? Kwalembedwa kuti, “Akongoladi mapazi a iwo amene amabweretsa Uthenga Wabwino!”</para>
  <para style="p">
    <verse number="16" style="v"/>Koma si onse amene anavomereza Uthenga Wabwino. Pakuti Yesaya akuti, “Ambuye, ndani amene wakhulupirira uthenga wathu?” <verse number="17" style="v"/>Motero, chikhulupiriro chimabwera pamene timva uthenga ndipo uthenga umamveka kuchokera ku mawu a Khristu. <verse number="18" style="v"/>Koma ndikufunsa kuti kodi iwo anamva? Inde, iwo anamva kuti,</para>
  <para style="q1">“Liwu lawo linamveka ponseponse pa dziko lapansi.</para>
  <para style="q2">Mawu awo anafika ku malekezero a dziko lonse.”</para>
  <para style="m">
    <verse number="19" style="v"/>Ine ndifunsanso kuti, kodi Israeli sanazindikire? Poyamba Mose akuti,</para>
  <para style="q1">“Ine ndidzawachititsa kuti achite nsanje ndi mtundu wina wopandapake.</para>
  <para style="q2">Ine ndidzawakwiyitsa ndi mtundu wina wachabechabe.”</para>
  <para style="m">
    <verse number="20" style="v"/>Ndipo Yesaya molimba mtima akuti,</para>
  <para style="q1">“Anandipeza anthu amene sanali kundifunafuna.</para>
  <para style="q2">Ndinadzionetsera kwa amene sanafunse za Ine.”</para>
  <para style="m">
    <verse number="21" style="v"/>Koma zokhudzana ndi Aisraeli akuti,</para>
  <para style="q1">“Tsiku lonse ndinatambasulira manja anga</para>
  <para style="q2">kwa anthu osandimvera ndi okanika.”</para>
  <chapter number="11" style="c"/>
  <para style="s1">Aisraeli Otsala</para>
  <para style="p">
    <verse number="1" style="v"/>Ine ndikufunsa kuti kodi Mulungu anakana anthu ake? Ayi. Ndi pangʼono pomwe! Inenso ndine Mwisraeli, mmodzi mwa zidzukulu za Abrahamu, ndiponso wa fuko la Benjamini. <verse number="2" style="v"/>Mulungu sanawakane anthu ake amene Iye anawadziwiratu. Kodi inu simukudziwa zimene Malemba akunena pa ndime imene Eliya akudandaula kwa Mulungu kuneneza Aisraeli? Iye anati, <verse number="3" style="v"/>“Ambuye, anthuwa apha aneneri anu ndi kugwetsa maguwa anu ansembe. Ndatsala ine ndekha wamoyo ndipo akufuna kundipha?” <verse number="4" style="v"/>Ndipo yankho la Mulungu linali lotani? “Ine ndadzisungira ndekha anthu 7,000 amene sanapembedzepo Baala.” <verse number="5" style="v"/>Chimodzimodzinso lero lino, alipo Aisraeli pangʼono osankhidwa mwachisomo. <verse number="6" style="v"/>Ndipo ngati ndi mwachisomo, sikungakhalenso mwa ntchito. Ngati zikanatero, chisomo sichikanakhalanso chisomo ayi.</para>
  <para style="p">
    <verse number="7" style="v"/>Nʼchiyani tsopano? Chimene Aisraeli anachifuna ndi mtima wonse sanachipeze koma osankhidwawo anachipeza. Enawo anawumitsidwa mtima <verse number="8" style="v"/>monga kwalembedwa kuti,</para>
  <para style="q1">“Mulungu anawapatsa mzimu wosatha kumvetsa zinthu,</para>
  <para style="q2">maso osatha kupenya;</para>
  <para style="q2">makutu osatha kumva</para>
  <para style="q1">mpaka lero lino.”</para>
  <para style="m">
    <verse number="9" style="v"/>Ndipo Davide akuti,</para>
  <para style="q1">“Maphwando awo asanduke msampha ndi diwa lowakola</para>
  <para style="q2">ndi chopunthwitsa kuti alandire chilango.</para>
  <para style="q1">
    <verse number="10" style="v"/>Maso awo atsekedwe kuti asaone,</para>
  <para style="q2">ndi misana yawo ikhale yokhota nthawi zonse.”</para>
  <para style="s1">Nthambi Zomangiriridwa</para>
  <para style="p">
    <verse number="11" style="v"/>Ine ndikufunsanso kuti, kodi iwo anapunthwa ndi kugwa kotheratu? Ayi. Ndi pangʼono pomwe! Koma chifukwa cha kulakwa kwawo, chipulumutso chinafika kwa a mitundu ina kuti Aisraeli achite nsanje. <verse number="12" style="v"/>Koma ngati kulakwa kwawo kwapindulitsa dziko lapansi ndi kulephera kwawo kwapindulitsa a mitundu ina, nanga kudzakhala kupindula kwakukulu chotani iwo akadzabwera chonse!</para>
  <para style="p">
    <verse number="13" style="v"/>Ine ndikuyankhula kwa inu a mitundu ina monga ine ndili mtumwi wa kwa a mitundu ina ndipo ndimawunyadira utumiki wangawu. <verse number="14" style="v"/>Ine cholinga changa nʼchakuti ndichititse nsanje anthu a mtundu wanga kuti ena mwa iwo apulumutsidwe. <verse number="15" style="v"/>Pakuti ngati kukanidwa kwawo kunayanjanitsa anthu a dziko lapansi ndi Mulungu, nanga kudzatani, Iye akadzawalandiranso? Kudzakhala monga ngati anthu akufa akuuka. <verse number="16" style="v"/>Ngati chigawo chimodzi cha buledi woperekedwa monga zipatso zoyamba ndi choyera, ndiye kuti zonsezo ndi zoyera. Ngati muzu ndi oyera, nʼchimodzimodzinso nthambi zake.</para>
  <para style="p">
    <verse number="17" style="v"/>Ngati nthambi zina zinakhadzulidwa ndipo inu, inu ndiye nthambi za olivi wakuthengo, nʼkulumikizidwa pamalo pa nthambi zimenezo, ndipo tsopano mukulandira nawo zakudya zochokera ku mizu ya olivi, <verse number="18" style="v"/>musadzitame kunyoza nthambi zinazo. Ngati mutero, ganizirani ichi kuti Inu simugwiriziza mizu, koma muzu ukugwiriziza inu. <verse number="19" style="v"/>Tsono mudzati, “Nthambizo zinakhadzulidwa kuti ine ndilumikizidwepo.” <verse number="20" style="v"/>Nʼzoona. Koma iwo anakhadzulidwa chifukwa chosakhulupirira ndipo inu mukuyima mwachikhulupiriro. Musadzitukumule, koma muchite mantha. <verse number="21" style="v"/>Pakuti ngati Mulungu sanalekerere nthambi zachibadwidwe, Iye sadzakulekererani inunso.</para>
  <para style="p">
    <verse number="22" style="v"/>Nʼchifukwa chake ganizirani za kukoma mtima ndi za ukali wa Mulungu. Ukali uli kwa iwo amene anagwa koma kukoma mtima kwa inu, malinga ngati musamala kukoma mtima kwakeko kupanda kutero inunso mudzakhadzulidwanso. <verse number="23" style="v"/>Ngati iwo asiya kukhala osakhulupirira, adzalumikizidwanso pakuti Mulungu akhoza kuwalumikizanso. <verse number="24" style="v"/>Pakuti ngati inu, mwa chilengedwe munali mtengo wa olivi wa kuthengo, Mulungu anakukhadzulani nakulumikizani ku mtengo wa olivi wodzalidwa, zomwe ndi zotsutsana ndi chilengedwe, kodi sikudzakhala kwapafupi kwa Iye kuwalumikizanso mu mtengo wawowawo wa olivi?</para>
  <para style="s1">Aisraeli Onse Adzapulumuka</para>
  <para style="p">
    <verse number="25" style="v"/>Abale, ine sindifuna kuti mukhale osadziwa za chinsinsi ichi, kuti mungadziyese nokha anzeru. Kuwuma mtima kumene Aisraeli akuchita ndi kwa kanthawi kufikira chiwerengero cha a mitundu chitalowa. <verse number="26" style="v"/>Kotero tsono Aisraeli onse adzapulumuka, monga kwalembedwa kuti,</para>
  <para style="q1">“Mpulumutsi adzachokera ku Ziyoni;</para>
  <para style="q2">Iye adzachotsa zoyipa zonse za Yakobo.</para>
  <para style="q1">
    <verse number="27" style="v"/>Ndipo ili lidzakhala pangano langa ndi iwo</para>
  <para style="q2">pamene Ine ndidzachotsa machimo awo.”</para>
  <para style="p">
    <verse number="28" style="v"/>Chifukwa cha Uthenga Wabwino, Aisraeli asanduka adani a Mulungu kuti inu mupindule. Koma kunena za kusankhidwa, iwo ndi okondedwa ndi Mulungu chifukwa cha makolo awo aja. <verse number="29" style="v"/>Pakuti Mulungu akayitana munthu ndi kumupatsa mphatso sangasinthenso. <verse number="30" style="v"/>Monga mmene inu munalili, osamvera Mulungu pa nthawi ina, tsopano mwalandira chifundo chifukwa cha kusamvera kwawo. <verse number="31" style="v"/>Chonchonso iwo akhala osamvera tsopano kuti iwonso alandire chifundo chifukwa cha chifundo cha Mulungu kwa inu. <verse number="32" style="v"/>Pakuti Mulungu anasandutsa anthu onse a mʼndende ya kusamvera kuti Iye akaonetse chifundo kwa onse.</para>
  <para style="s1">Kulemekeza Mulungu</para>
  <para style="q1">
    <verse number="33" style="v"/>Aa! Nzeru za Mulungu ndi chidziwitso chake ndi zozama kwambiri!</para>
  <para style="q2">Ndani angazindikire maweruzidwe ake,</para>
  <para style="q2">ndipo njira zake angazitulukire ndani?</para>
  <para style="q1">
    <verse number="34" style="v"/>“Kodi wadziwa ndani maganizo a Ambuye?</para>
  <para style="q2">Kapena ndani anakhalapo mlangizi wake?”</para>
  <para style="q1">
    <verse number="35" style="v"/>“Kodi ndani anapereka mphatso kwa Mulungu,</para>
  <para style="q2">kuti Mulunguyo amubwezere iye?”</para>
  <para style="q1">
    <verse number="36" style="v"/>Pakuti zinthu zonse nʼzochokera kwa Iye, nʼzolengedwa ndi Iye ndipo zimabweretsa ulemerero kwa Iye.</para>
  <para style="q2">Kwa Iye kukhale ulemerero mpaka muyaya! Ameni.</para>
  <chapter number="12" style="c"/>
  <para style="s1">Nsembe za Moyo</para>
  <para style="p">
    <verse number="1" style="v"/>Nʼchifukwa chake ine ndikukupemphani abale, mwa chifundo cha Mulungu, kuti mupereke matupi anu monga nsembe yamoyo, yopatulika ndi yokondweretsa Mulungu. Nsembeyi ndiye kupembedza kwanu kwa uzimu. <verse number="2" style="v"/>Musafanizidwenso ndi makhalidwe a dziko lino koma musandulike pokonzanso maganizo anu. Ndipo mudzadziwa ndi kuzindikira chifuniro chabwino cha Mulungu chomwe ndi chokondweretsa ndi changwiro.</para>
  <para style="p">
    <verse number="3" style="v"/>Chifukwa cha chisomo chopatsidwa kwa ine, ndinena kwa aliyense wa inu kuti musadziyenereze nokha kuposa mmene mulili. Koma mudziganizire nokha modzichepetsa, molingana ndi muyeso wa chikhulupiriro chimene Mulungu wakupatsani. <verse number="4" style="v"/>Pakuti monga aliyense wa ife ali ndi thupi limodzi koma ziwalo zambiri, ziwalozi sizili ndi ntchito yofanana. <verse number="5" style="v"/>Momwemonso mwa Khristu ife amene tili ambiri tipanga thupi limodzi ndipo chiwalo chilichonse ndi cholumikizika ku chinzake. <verse number="6" style="v"/>Ife tili ndi mphatso zosiyana, molingana ndi chisomo chopatsidwa kwa ife. Ngati mphatso ya munthu ndi kunenera, musiyeni ayigwiritse ntchito molingana ndi chikhulupiriro chake. <verse number="7" style="v"/>Ngati ndi kutumikira, musiyeni atumikire. Ngati ndi kuphunzitsa, musiyeni aphunzitse. <verse number="8" style="v"/>Ngati ndi kulimbikitsa, musiyeni alimbikitse. Ngati ndi kupereka kuthandiza osowa, musiyeni apereke mowolowamanja. Ngati ndi utsogoleri, musiyeni alamulire mosamala. Ngati ndi kuonetsa chifundo, musiyeni achite mosangalala.</para>
  <para style="s1">Chikondi</para>
  <para style="p">
    <verse number="9" style="v"/>Chikondi chikhale chopanda chinyengo. Dana nacho choyipa; gwiritsitsa chabwino. <verse number="10" style="v"/>Mukondane kwathunthu monga abale. Lemekezanani wina ndi mnzake kuposa inu eni. <verse number="11" style="v"/>Musakhale aulesi mʼmachitidwe anu. Khalani achangu mu mzimu ndipo tumikirani Ambuye. <verse number="12" style="v"/>Kondwerani mʼchiyembekezo, pirirani mʼmasautso ndiponso khulupirikani mʼpemphero. <verse number="13" style="v"/>Gawanani ndi anthu a Mulungu amene ali ndi chosowa. Cherezani alendo.</para>
  <para style="p">
    <verse number="14" style="v"/>Adalitseni amene akuzunzani. Adalitseni ndipo musawatemberere. <verse number="15" style="v"/>Kondwani pamodzi ndi amene akukondwa ndipo lirani ndi amene akulira. <verse number="16" style="v"/>Muyanjane wina ndi mnzake. Musakhale onyada, koma lolani kuyanjana ndi anthu wamba. Musaganize kuti mumadziwa zonse.</para>
  <para style="p">
    <verse number="17" style="v"/>Musabwezere choyipa ndi choyipa kwa aliyense. Samalitsani kuchita chabwino pamaso pa aliyense. <verse number="18" style="v"/>Ngati nʼkotheka, khalani mwamtendere ndi aliyense monga momwe mungathere. <verse number="19" style="v"/>Okondedwa anga, musabwezere choyipa, koma lekerani Mulungu. Pakuti kwalembedwa, “Kubwezera chilango nʼkwanga. Ndidzawalanga ndine,” akutero Ambuye. <verse number="20" style="v"/>Koma,</para>
  <para style="q1">“Ngati mdani wako ali ndi njala, mupatse chakudya.</para>
  <para style="q2">Ngati ali ndi ludzu, mupatse kanthu kakumwa.</para>
  <para style="q1">Pochita ichi, udzamuwunjikira makala amoto pamutu pake.”</para>
  <para style="m">
    <verse number="21" style="v"/>Musagonjetsedwe ndi choyipa, koma gonjetsani choyipa pochita chabwino.</para>
  <chapter number="13" style="c"/>
  <para style="s1">Kumvera Aulamuliro</para>
  <para style="p">
    <verse number="1" style="v"/>Aliyense ayenera kumvera akulu olamulira, chifukwa palibe ulamuliro umene sunachokere kwa Mulungu. Olamulira amene alipo anayikidwa ndi Mulungu. <verse number="2" style="v"/>Kotero kuti, iwo amene awukira ulamuliro atsutsana ndi chimene Mulungu anakhazikitsa. Ndipo amene atero adzibweretsera okha chilango. <verse number="3" style="v"/>Pakuti olamulira saopseza amene amachita zabwino koma amene amachita zoyipa. Kodi mukufuna kukhala osaopa olamulira? Tsono chitani zoyenera ndipo adzakuyamikirani. <verse number="4" style="v"/>Pakuti iyeyo ndi mtumiki wa Mulungu wokuchitirani zabwino. Koma ngati muchita zoyipa muchite mantha, pakuti iye ali ndi mphamvu zolangira. Iye ndi mtumiki wa Mulungu wobweretsa mkwiyo ndi kulanga onse ochita zoyipa. <verse number="5" style="v"/>Nʼchifukwa chake ndi koyenera kugonjera olamulira, osati chifukwa choopa kulangidwa kokha komanso chifukwa cha chikumbumtima. <verse number="6" style="v"/>Ichi nʼchifukwa chakenso inu mumapereka msonkho. Pakuti olamulira ndi atumiki a Mulungu amene amapereka nthawi yawo yonse kulamulira. <verse number="7" style="v"/>Mubwezereni aliyense amene munamukongola. Ngati inu muli ndi ngongole yamsonkho, perekani msonkho kwa oyenera kuwalipira. Ngati ndi kuopa perekeni kwa oyenera kuwaopa ndipo ngati ndi ulemu kwa oyenera ulemu.</para>
  <para style="s1">Chikondi Chimakwaniritsa Malamulo</para>
  <para style="p">
    <verse number="8" style="v"/>Musakhale ndi ngongole ndi wina aliyense kupatula ngongole ya kukondana wina ndi mnzake. Pakuti amene amakonda munthu mnzake wakwaniritsa lamulo. <verse number="9" style="v"/>Malamulo awa: “Usachite chigololo,” “Usaphe,” “Usabe,” “Usasirire,” ndi malamulo ena onse amene alipo, akhazikika pa lamulo limodzi ili, “Konda mnansi wako monga iwe mwini.” <verse number="10" style="v"/>Chikondi sichichitira mnzake zoyipa. Chifukwa chake chikondi ndicho chokwaniritsa lamulo.</para>
  <para style="p">
    <verse number="11" style="v"/>Ndipo chitani ichi pozindikira nthawi ino. Nthawi yafika yoti inu mudzuke kutulo, chifukwa chipulumutso chathu chili pafupi tsopano kuposa pamene tinayamba kukhulupirira. <verse number="12" style="v"/>Usiku watsala pafupifupi kutha. Kwatsala pangʼono kucha. Tiyeni tsono tichotse ntchito zamdima ndipo tivale chovala chakuwunika. <verse number="13" style="v"/>Tiyeni tikhale moyenera monga nthawi ya masana, osati mʼmagulu amadyerero, achiwerewere ndi kuledzera, mʼmadama ndi zonyansa komanso osati mʼmagawano ndi nsanje. <verse number="14" style="v"/>Koma valani Ambuye Yesu Khristu ndipo musaganizire za momwe mungakwaniritsire zokhumba zachikhalidwe cha uchimo.</para>
  <chapter number="14" style="c"/>
  <para style="s1">Ofowoka ndi Amphamvu</para>
  <para style="p">
    <verse number="1" style="v"/>Mulandire amene ndi ofowoka mʼchikhulupiriro, osatsutsana naye pa maganizo ake. <verse number="2" style="v"/>Chikhulupiriro cha munthu wina chimamulola kudya china chilichonse koma munthu wina, amene chikhulupiriro chake ndi chofowoka, amangodya zamasamba zokha. <verse number="3" style="v"/>Munthu amene amadya chilichonse sayenera kunyoza amene satero, ndipo munthu amene samadya chilichonse asaweruze munthu amene amatero, pakuti Mulungu anamulandira. <verse number="4" style="v"/>Kodi ndiwe ndani kuti uweruze wantchito wamwini? Mbuye wake yekha ndiye aweruze ngati iye wakhoza kapena walephera pa ntchito yake. Ndipo adzakhoza popeza kuti Mbuye wake angathe kumukhozetsa.</para>
  <para style="p">
    <verse number="5" style="v"/>Munthu wina amayesa tsiku limodzi lopatulika kuposa lina. Munthu wina amayesa masiku onse ofanana. Aliyense akhale otsimikiza mʼmaganizo ake. <verse number="6" style="v"/>Iye amene amaganiza kuti tsiku limodzi ndi lopambana, amatero kwa Ambuye. Iye amene amadya nyama, amadya mwa Ambuye pakuti amayamika Mulungu. Ndipo iye amene sadya, amatero kwa Ambuye ndi kuyamika Mulungu. <verse number="7" style="v"/>Pakuti palibe wina wa ife amene amakhala moyo pa yekha ndiponso palibe wina wa ife amene amafa pa yekha. <verse number="8" style="v"/>Ngati ife tikhala ndi moyo, ife tikhala ndi moyo kwa Ambuye. Ndipo ngati ife tifa, tifa kwa Ambuye. Choncho, ngati tikhala ndi moyo kapena kufa, ndife ake a Ambuye.</para>
  <para style="p">
    <verse number="9" style="v"/>Pa chifukwa ichi, Khristu anafa ndi kuukanso kotero kuti Iye akhale ndi Ambuye wa akufa ndi amoyo. <verse number="10" style="v"/>Tsono nʼchifukwa chiyani iwe ukuweruza mʼbale wako? Kapena nʼchifukwa chiyani ukumunyoza mʼbale wako? Pakuti ife tonse tidzayima pa mpando wakuweruza wa Mulungu. <verse number="11" style="v"/>Kwalembedwa, akutero Ambuye,</para>
  <para style="q1">“Pamene Ine ndili ndi moyo,</para>
  <para style="q1">aliyense adzandigwadira</para>
  <para style="q2">ndipo lilime lililonse lidzavomereza Mulungu.”</para>
  <para style="m">
    <verse number="12" style="v"/>Choncho tsopano, aliyense wa ife adzafotokoza yekha kwa Mulungu.</para>
  <para style="p">
    <verse number="13" style="v"/>Motero, tiyeni tisiye kuweruzana wina ndi mnzake. Mʼmalo mwake, tsimikizani mʼmaganizo anu kuti musayike chokhumudwitsa kapena chotchinga mʼnjira ya mʼbale wanu. <verse number="14" style="v"/>Monga mmodzi amene ndili mwa Ambuye Yesu, ndine wotsimikiza mtima kuti palibe chakudya chimene pachokha ndi chodetsedwa. Koma ngati wina atenga china chake kukhala chodetsedwa, kwa iyeyo ndi chodetsedwa. <verse number="15" style="v"/>Ngati mʼbale wako akuvutika chifukwa cha chimene umadya, iwe sukuchitanso mwachikondi. Usamuwononge mʼbale wako amene Khristu anamufera chifukwa cha chakudya chakocho. <verse number="16" style="v"/>Musalole kuti chimene muchiyesa chabwino achinene ngati choyipa. <verse number="17" style="v"/>Pakuti Ufumu wa Mulungu si nkhani yakudya ndi kumwa, koma chilungamo, mtendere ndi chimwemwe mwa Mzimu Woyera. <verse number="18" style="v"/>Nʼchifukwa chake aliyense amene atumikira Khristu mʼnjira iyi akondweretsa Mulungu ndi kuvomerezedwa ndi anthu.</para>
  <para style="p">
    <verse number="19" style="v"/>Tsono tiyeni tiyesetse kuchita zimene zidzabweretsa mtendere ndi kulimbikitsana mwachikondi. <verse number="20" style="v"/>Musawononge ntchito ya Mulungu chifukwa cha chakudya. Chakudya chonse ndi choyera, koma munthu amalakwa ngati adya chilichonse chimene chimakhumudwitsa wina. <verse number="21" style="v"/>Nʼkwabwino kusadya kapena kumwa vinyo kapena kuchita chilichonse chimene chidzachititsa mʼbale wako kugwa.</para>
  <para style="p">
    <verse number="22" style="v"/>Tsono zimene ukukhulupirira pa zinthu izi zikhale pakati pa iwe ndi Mulungu. Wodala munthu amene sadzitsutsa yekha pa zimene amazivomereza. <verse number="23" style="v"/>Koma munthu amene akukayika atsutsidwa ngati adya, chifukwa kudya kwake si kwa chikhulupiriro; ndipo chilichonse chosachokera mʼchikhulupiriro ndi tchimo.</para>
  <chapter number="15" style="c"/>
  <para style="p">
    <verse number="1" style="v"/>Ife amene tili ndi chikhulupiriro champhamvu tiziwalezera mtima anthu ofowoka, ndipo tisamadzikondweretse tokha. <verse number="2" style="v"/>Aliyense wa ife akondweretse mnzake pomuchitira zabwino zomulimbikitsa. <verse number="3" style="v"/>Pakuti ngakhale Khristu sanadzikondweretsa yekha koma, monga kwalembedwa kuti, “Chipongwe cha anthu okunyozani chinagwera Ine.” <verse number="4" style="v"/>Pakuti zilizonse zimene zinalembedwa kale zinalembedwa kuti zitiphunzitse ife. Malembawo amatilimbikitsa kupirira kuti tikhale ndi chiyembekezo.</para>
  <para style="p">
    <verse number="5" style="v"/>Mulungu amene amapereka kupirira ndi chilimbikitso akupatseni maganizo amodzi pakati panu monga inu mukutsatira Khristu Yesu, <verse number="6" style="v"/>kotero kuti ndi mtima umodzi ndi movomerezana mulemekeze Mulungu ndi Atate a Ambuye athu Yesu Khristu.</para>
  <para style="p">
    <verse number="7" style="v"/>Tsopano landiranani wina ndi mnzake, monganso Khristu anakulandirani inu, ndi cholinga choti Mulungu alemekezeke. <verse number="8" style="v"/>Chifukwa kunena zoona, Khristu wasanduka mtumiki wa Ayuda, kuonetsa kuti Mulungu ndi wokhulupirika pa malonjezo amene anachita kwa makolo awo <verse number="9" style="v"/>kuti a mitundu ina atamande Mulungu chifukwa cha chifundo chake. Monga kwalembedwa kuti,</para>
  <para style="q1">“Choncho ine ndidzakutamandani pakati pa a mitundu;</para>
  <para style="q2">ndidzayimba nyimbo zotamanda dzina lanu.”</para>
  <para style="m">
    <verse number="10" style="v"/>Akutinso,</para>
  <para style="q1">“Kondwerani inu anthu a mitundu ina pamodzi ndi anthu ake.”</para>
  <para style="m">
    <verse number="11" style="v"/>Ndipo akutinso,</para>
  <para style="q1">“Tamandani Ambuye, inu nonse a mitundu ina,</para>
  <para style="q2">ndi kuyimba zotamanda Iye, inu anthu onse.”</para>
  <para style="m">
    <verse number="12" style="v"/>Ndiponso Yesaya akuti,</para>
  <para style="q1">“Muzu wa Yese udzaphuka,</para>
  <para style="q2">wina amene adzauka kulamulira anthu a mitundu ina;</para>
  <para style="q1">mwa Iye mudzakhala chiyembekezo cha a mitundu ina.”</para>
  <para style="p">
    <verse number="13" style="v"/>Mulungu amene amatipatsa chiyembekezo adzaze mitima yanu ndi chimwemwe ndi mtendere pamene mukumudalira Iye, kuti chiyembekezo chanu chisefukire mwamphamvu ya Mzimu Woyera.</para>
  <para style="s1">Paulo Mtumwi wa Anthu a Mitundu Ina</para>
  <para style="p">
    <verse number="14" style="v"/>Abale anga, ine mwini ndikutsimikiza kuti inuyo ndinu abwino, odzaza ndi chidziwitso ndi okhoza kulangizana wina ndi mnzake. <verse number="15" style="v"/>Ine ndakulemberani inu molimba mtima pa fundo zina, kukhala ngati kukukumbutsaninso za zimenezo, chifukwa cha chisomo chimene Mulungu anandipatsa ine <verse number="16" style="v"/>kukhala mtumiki wa Khristu Yesu wa a mitundu ina ndi udindo wa wansembe, kulalikira Uthenga Wabwino wa Mulungu, kuti a mitundu ina akhale nsembe yolandiridwa kwa Mulungu, yopatsidwa ndi Mzimu Woyera.</para>
  <para style="p">
    <verse number="17" style="v"/>Choncho, ine ndikunyadira mwa Khristu Yesu potumikira Mulungu wanga. <verse number="18" style="v"/>Ine sindidzayesera kuyankhula za kanthu kalikonse koma zimene Khristu wazichita kudzera mwa ine zotsogolera a mitundu ina kuti amvere Mulungu mwa zimene ndinanena ndi kuzichita <verse number="19" style="v"/>mwamphamvu ya zizindikiro ndi zodabwitsa kudzera mwamphamvu ya Mzimu Woyera. Choncho kuchokera ku Yerusalemu ndi kuzungulira ku Iluriko, ine ndalalikira kwathunthu Uthenga Wabwino wa Khristu. <verse number="20" style="v"/>Chakhala chilakolako changa nthawi zonse kuti ndilalikire Uthenga Wabwino kumene Khristu sadziwika, kuti ine ndisamange pa maziko a wina wake. <verse number="21" style="v"/>Koma monga kwalembedwa kuti,</para>
  <para style="q1">“Iwo amene sanawuzidwe za Iye adzaona,</para>
  <para style="q2">ndi iwo amene sanamve adzazindikira.”</para>
  <para style="m">
    <verse number="22" style="v"/>Ichi nʼchifukwa chake ine ndakhala ndikuletsedwa kawirikawiri kubwera kwa inu.</para>
  <para style="s1">Paulo Akonza Zopita ku Roma</para>
  <para style="p">
    <verse number="23" style="v"/>Koma tsopano popeza kulibenso malo anga woti ndigwire ntchito mʼmadera awa, ndakhala ndikufuna kukuonani kwa zaka zambiri. <verse number="24" style="v"/>Ine ndikukonza kuti nditero pamene ndipita ku Spaniya. Ine ndikuyembekeza kudzakuchezerani pamene ndikudutsa ndi kuti inu mudzathandize popitiriza ulendo wanga, nditasangalala ndi kukhala nanu kwa kanthawi. <verse number="25" style="v"/>Koma tsopano, ine ndili pa ulendo wopita ku Yerusalemu potumikira oyera mtima akumeneko. <verse number="26" style="v"/>Pakuti kunakomera a ku Makedoniya ndi a ku Akaya kupereka thandizo kwa osauka pakati pa oyera mtima mu Yerusalemu. <verse number="27" style="v"/>Iwo chinawakomera kuchita ichi, ndipo ndithu anali ndi ngongole kwa iwo. Pakuti ngati a mitundu ina anagawana ndi Ayuda madalitso auzimu, iwo ali ndi ngongole kwa Ayuda kuti agawane nawo madalitso awo a ku thupi. <verse number="28" style="v"/>Tsono ine nditamaliza ntchito iyi ndi kutsimikiza kuti alandira chipatsochi, ndidzadzera kwanuko kudzakuchezerani pa ulendo wanga popita ku Spaniya. <verse number="29" style="v"/>Ine ndikudziwa kuti pamene ndidzabwera kwa inu, ndidzafika ndili wodzaza ndi madalitso a Khristu.</para>
  <para style="p">
    <verse number="30" style="v"/>Abale, ine ndikukupemphani, mwa Ambuye athu Yesu Khristu ndi mwachikondi cha Mzimu, kuti mukhale nane pa kulimbika kwanga pondipempherera kwa Mulungu. <verse number="31" style="v"/>Pempherani kuti ine ndilanditsidwe kwa osakhulupirira a ku Yudeya ndi kuti utumiki wanga mu Yerusalemu ukhale ovomerezeka ndi oyera mtima. <verse number="32" style="v"/>Kuti mwachifuniro cha Mulungu ndibwere kwa inu ndi chimwemwe kuti ndidzapumule pamodzi ndi inu. <verse number="33" style="v"/>Mulungu wamtendere akhale ndi inu nonse. Ameni.</para>
  <chapter number="16" style="c"/>
  <para style="s1">Mawu Olawirana</para>
  <para style="p">
    <verse number="1" style="v"/>Ine ndikupereka kwa inu mlongo wathu Febe, mtumiki wa mpingo wa ku Kenkreya. <verse number="2" style="v"/>Ine ndikukupemphani kuti mumulandire mwa Ambuye mʼnjira yoyenera oyera mtima ndi kumupatsa thandizo lililonse limene akulifuna kuchokera kwa inu, pakuti iye wakhala thandizo lalikulu kwa anthu ambiri kuphatikiza ine.</para>
  <para style="b"/>
  <para style="li1">
    <verse number="3" style="v"/>Perekani moni kwa Prisila ndi Akura, atumiki anzanga mwa Khristu Yesu. <verse number="4" style="v"/>Iwo anapereka miyoyo yawo chifukwa cha ine. Osati ine ndekha komanso mipingo yonse ya a mitundu ina ikuyamika.</para>
  <para style="li1">
    <verse number="5" style="v"/>Perekaninso moni kwa mpingo umene umasonkhana mʼnyumba mwawo.</para>
  <para style="li1">Perekani moni kwa mʼbale wanga wokondedwa Epeneto, amene ndi woyamba kukhulupirira Khristu mʼchigawo cha Asiya.</para>
  <para style="li1">
    <verse number="6" style="v"/>Perekani moni kwa Mariya, amene wakhala akukugwirirani ntchito kwambiri.</para>
  <para style="li1">
    <verse number="7" style="v"/>Perekani moni kwa Androniko ndi Yuniya abale anga amene anali mʼndende pamodzi ndi ine. Iwo amadziwika ndi atumwi, ndipo iwo anali mwa Khristu ine ndisanakhale.</para>
  <para style="li1">
    <verse number="8" style="v"/>Perekani moni kwa Ampliato, amene ine ndimamukonda mwa Ambuye.</para>
  <para style="li1">
    <verse number="9" style="v"/>Perekani moni kwa Urbano, mtumiki mnzathu mwa Khristu ndi wokondedwa wanga Staku.</para>
  <para style="li1">
    <verse number="10" style="v"/>Perekani moni kwa Apele, woyesedwa ndi wovomerezeka mwa Khristu.</para>
  <para style="li1">Perekani moni kwa a mʼbanja la Aristobulo.</para>
  <para style="li1">
    <verse number="11" style="v"/>Perekani moni kwa Herodiona, mʼbale wanga.</para>
  <para style="li1">Perekani moni kwa a mʼbanja la Narkiso amene ali mwa Ambuye.</para>
  <para style="li1">
    <verse number="12" style="v"/>Perekani moni kwa Trufena ndi Trufosa, amayi aja amene amagwira ntchito ya Ambuye molimbika.</para>
  <para style="li1">Perekani moni kwa mnzanga wokondedwa Persida, mayi winanso amene wagwira ntchito kwambiri mwa Ambuye.</para>
  <para style="li1">
    <verse number="13" style="v"/>Perekani moni kwa Rufo, wosankhidwa mwa Ambuye, ndi amayi ake, amene akhala amayi anganso.</para>
  <para style="li1">
    <verse number="14" style="v"/>Perekani moni kwa Asunkrito, Felego, Herima, Patroba, Herima ndi abale amene ali nawo pamodzi.</para>
  <para style="li1">
    <verse number="15" style="v"/>Perekani moni kwa Filologo, Yuliya, Neriya ndi mlongo wake, ndi Olumpa ndi oyera mtima onse amene ali nawo pamodzi.</para>
  <para style="li1">
    <verse number="16" style="v"/>Mupatsane moni wina ndi mnzake mwachikondi choona.</para>
  <para style="li1">Mipingo yonse ya Khristu ikupereka moni.</para>
  <para style="p">
    <verse number="17" style="v"/>Abale, ine ndikukupemphani kuti musamale chifukwa cha amene ayambitsa mipatuko ndi kuyika zokhumudwitsa panjira yanu, motsutsana ndi chiphunzitso chimene mwachiphunzira. Muwapewe iwo. <verse number="18" style="v"/>Pakuti otero sakutumikira Ambuye athu Khristu koma zilakolako zawo. Ndi mawu okoma ndi oshashalika iwo amanamiza anthu osalakwa. <verse number="19" style="v"/>Aliyense anamva za kumvera kwanu, choncho ndine odzaza ndi chimwemwe chifukwa cha inu. Koma ine ndikufuna kuti inu mukhale anzeru pa zabwino, ndi wopanda cholakwa pa zimene zili zoyipa.</para>
  <para style="p">
    <verse number="20" style="v"/>Mulungu wamtendere adzaphwanya Satana msanga pansi pa mapazi anu.</para>
  <para style="p">Chisomo cha Ambuye athu Yesu chikhale ndi inu.</para>
  <para style="p">
    <verse number="21" style="v"/>Timoteyo, mtumiki mnzanga, akupereka moni. Nawonso, Lusio, Yasoni ndi Sosipatro, abale anga akutero.</para>
  <para style="p">
    <verse number="22" style="v"/>Ine Tertio, amene ndalemba kalatayi, ndi kupereka moni mwa Ambuye.</para>
  <para style="p">
    <verse number="23" style="v"/>Gayo, amene chifukwa cha chisamaliro chake, ine ndi mpingo wonse kuno tikusangalala, akupereka moni.</para>
  <para style="p">Erasto, amene ndi msungichuma wa mzinda wonse ndiponso mʼbale wathu Kwato, akupereka moni.</para>
  <para style="p">
    <verse number="24" style="v"/>Chisomo cha Ambuye athu Yesu Khristu chikhale ndi inu nonse. Ameni.</para>
  <para style="p">
    <verse number="25" style="v"/>Tsopano kwa Iye amene ali ndi mphamvu yokhazikitsa monga mwa uthenga wanga wabwino ndikulalikidwa kwa Yesu Khristu, monga mwa vumbulutso lachinsinsi chobisika kwa nthawi yayitali, <verse number="26" style="v"/>koma tsopano chavumbulutsidwa ndi kudziwika kudzera mʼMalemba a uneneri mwa lamulo la Mulungu wosatha, kuti mitundu yonse ikhulupirire ndi kumvera Iye, <verse number="27" style="v"/>kwa Mulungu yekhayo wanzeru kukhale ulemerero kwamuyaya kudzera mwa Yesu Khristu! Ameni.</para>
</usx>
