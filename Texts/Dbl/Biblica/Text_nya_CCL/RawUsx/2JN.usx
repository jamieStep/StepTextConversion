<?xml version="1.0" encoding="UTF-8"?>
<usx version="2.6">
  <book code="2JN" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">2 YOHANE</para>
  <para style="toc1">Kalata Yachiwiri ya Yohane</para>
  <para style="toc2">2 Yohane</para>
  <para style="toc3">2 Yoh</para>
  <para style="mt2">KALATA YACHIWIRI YA</para>
  <para style="mt1">YOHANE</para>
  <chapter number="1" style="c"/>
  <para style="p">
    <verse number="1" style="v"/>Ndine mkulu wampingo, kulembera:</para>
  <para style="p">Mayi wosankhidwa ndi Mulungu ndi kwa ana ake amene ndimawakonda mʼchoonadi. Ndipo sindine ndekha amene ndimawakonda, komanso onse odziwa choonadi. <verse number="2" style="v"/>Timakukondani chifukwa cha choonadi chimene chimakhala mwa ife ndipo chidzakhala mwa ife mpaka muyaya.</para>
  <para style="p">
    <verse number="3" style="v"/>Chisomo, chifundo ndi mtendere zochokera kwa Mulungu Atate ndi kwa Yesu Khristu, Mwana wa Atate, zikhale ndi ife mʼchoonadi ndi mʼchikondi.</para>
  <para style="s1">Choonadi ndi Chikondi</para>
  <para style="p">
    <verse number="4" style="v"/>Ndinakondwera kwambiri nditapeza ana anu ena akuyenda mʼchoonadi, monga Atate anatilamulira. <verse number="5" style="v"/>Ndipo tsopano, amayi wokondedwa, sindikukulemberani lamulo latsopano koma lomwe lija takhala nalo kuyambira pachiyambi. Ine ndikukupemphani kuti tidzikondana wina ndi mnzake. <verse number="6" style="v"/>Ndipo chikondi ndiye kuyenda momvera malamulo ake. Lamulo lake ndi lakuti mukhale moyo wachikondi monga munamva kuyambira pachiyambi.</para>
  <para style="p">
    <verse number="7" style="v"/>Ndikunena zimenezi chifukwa anthu ambiri onyenga, amene savomereza kuti Yesu Khristu anabwera monga munthu, akuyenda mʼdziko lapansi. Munthu aliyense otere ndi wonyenga ndiponso wokana Khristu. <verse number="8" style="v"/>Chenjerani kuti mungataye chimene mwagwirira ntchito, koma chitani khama kuti mukalandire mphotho yanu yonse. <verse number="9" style="v"/>Aliyense amene sasunga chiphunzitso cha Khristu, alibe Mulungu. Koma amene amasunga chiphunzitsochi, ameneyo alinso ndi Atate ndi Mwana. <verse number="10" style="v"/>Ngati wina aliyense abwera kwa inu osaphunzitsa zimenezi, musamulandire mʼnyumba mwanu kapena kumupatsa moni. <verse number="11" style="v"/>Aliyense wolandira munthu wotere ndiye kuti akuvomerezana nazo ntchito zake zoyipa.</para>
  <para style="p">
    <verse number="12" style="v"/>Ndili nazo zambiri zoti ndikulembereni, koma sindikufuna kuzilemba mʼkalata. Mʼmalo mwake, ndikuyembekeza kufika kwanuko kuti tidzakambirane nanu pamaso ndi pamaso, potero chimwemwe chathu chidzakhala chathunthu.</para>
  <para style="p">
    <verse number="13" style="v"/>Ana a mlongo wanu wosankhidwa ndi Mulungu akupereka moni.</para>
</usx>
