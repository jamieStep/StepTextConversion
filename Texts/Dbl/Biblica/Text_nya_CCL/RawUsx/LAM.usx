<?xml version="1.0" encoding="UTF-8"?>
<usx version="2.6">
  <book code="LAM" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">MALIRO</para>
  <para style="toc1">Maliro</para>
  <para style="toc2">Maliro</para>
  <para style="toc3">Mali</para>
  <para style="mt1">Maliro</para>
  <chapter number="1" style="c"/>
  <para style="q1">
    <verse number="1" style="v"/>Haa! Mzinda uja wasiyidwa wokhawokha,</para>
  <para style="q2">umene kale unali wodzaza ndi anthu!</para>
  <para style="q1">Kale unali wotchuka pakati pa mitundu ya anthu!</para>
  <para style="q2">Tsopano wasanduka ngati mkazi wamasiye.</para>
  <para style="q1">Kale unali mfumukazi ya onse pa dziko lapansi,</para>
  <para style="q2">tsopano wasanduka kapolo.</para>
  <para style="b"/>
  <para style="q1">
    <verse number="2" style="v"/>Ukulira mowawidwa mtima usiku wonse,</para>
  <para style="q2">misozi ili pa masaya pake.</para>
  <para style="q1">Mwa abwenzi ake onse,</para>
  <para style="q2">palibe ndi mmodzi yemwe womutonthoza.</para>
  <para style="q1">Abwenzi ake onse amuchitira chiwembu;</para>
  <para style="q2">onse akhala adani ake.</para>
  <para style="b"/>
  <para style="q1">
    <verse number="3" style="v"/>Yuda watengedwa ku ukapolo,</para>
  <para style="q2">kukazunzika ndi kukagwira ntchito yolemetsa.</para>
  <para style="q1">Iye akukhala pakati pa anthu a mitundu ina;</para>
  <para style="q2">ndipo alibe malo opumulira.</para>
  <para style="q1">Onse omuthamangitsa iye amupitirira,</para>
  <para style="q2">ndipo alibe kwina kothawira.</para>
  <para style="b"/>
  <para style="q1">
    <verse number="4" style="v"/>Misewu yopita ku Ziyoni ikulira,</para>
  <para style="q2">chifukwa palibe ndi mmodzi yemwe akubwera ku maphwando ake.</para>
  <para style="q1">Zipata zake zonse zili pululu,</para>
  <para style="q2">ansembe akubuwula.</para>
  <para style="q1">Anamwali ake akulira,</para>
  <para style="q2">ndipo ali mʼmasautso woopsa.</para>
  <para style="b"/>
  <para style="q1">
    <verse number="5" style="v"/>Adani ake asanduka mabwana ake;</para>
  <para style="q2">odana naye akupeza bwino.</para>
  <para style="q1">Yehova wamubweretsera mavuto</para>
  <para style="q2">chifukwa cha machimo ake ambiri.</para>
  <para style="q1">Ana ake atengedwa ukapolo</para>
  <para style="q2">pamaso pa mdani.</para>
  <para style="b"/>
  <para style="q1">
    <verse number="6" style="v"/>Ulemerero wonse wa mwana wamkazi wa Ziyoni</para>
  <para style="q2">wachokeratu.</para>
  <para style="q1">Akalonga ake ali ngati mbawala</para>
  <para style="q2">zosowa msipu;</para>
  <para style="q1">alibe mphamvu zothawira</para>
  <para style="q2">owathamangitsa.</para>
  <para style="b"/>
  <para style="q1">
    <verse number="7" style="v"/>Pa masiku a masautso ndi kuzunzika kwake,</para>
  <para style="q2">Yerusalemu amakumbukira chuma chonse</para>
  <para style="q2">chimene mʼmasiku amakedzana chinali chake.</para>
  <para style="q1">Anthu ake atagwidwa ndi adani ake,</para>
  <para style="q2">panalibe aliyense womuthandiza.</para>
  <para style="q1">Adani ake ankamuyangʼana</para>
  <para style="q2">ndi kumuseka chifukwa cha kuwonongeka kwake.</para>
  <para style="b"/>
  <para style="q1">
    <verse number="8" style="v"/>Yerusalemu wachimwa kwambiri</para>
  <para style="q2">ndipo potero wakhala wodetsedwa.</para>
  <para style="q1">Onse amene ankamulemekeza pano akumunyoza,</para>
  <para style="q2">chifukwa aona umaliseche wake.</para>
  <para style="q1">Iye mwini akubuwula</para>
  <para style="q2">ndipo akubisa nkhope yake.</para>
  <para style="b"/>
  <para style="q1">
    <verse number="9" style="v"/>Uve wake umaonekera pa zovala zake;</para>
  <para style="q2">iye sanaganizire za tsogolo lake.</para>
  <para style="q1">Nʼchifukwa chake kugwa kwake kunali kwakukulu;</para>
  <para style="q2">ndipo analibe womutonthoza.</para>
  <para style="q1">“Inu Yehova, taonani masautso anga,</para>
  <para style="q2">pakuti mdani wapambana.”</para>
  <para style="b"/>
  <para style="q1">
    <verse number="10" style="v"/>Adani amulanda</para>
  <para style="q2">chuma chake chonse;</para>
  <para style="q1">iye anaona mitundu ya anthu achikunja ikulowa mʼmalo ake opatulika,</para>
  <para style="q2">amene Inu Mulungu munawaletsa</para>
  <para style="q2">kulowa mu msonkhano wanu.</para>
  <para style="b"/>
  <para style="q1">
    <verse number="11" style="v"/>Anthu ake onse akubuwula</para>
  <para style="q2">pamene akufunafuna chakudya;</para>
  <para style="q1">asinthanitsa chuma chawo ndi chakudya</para>
  <para style="q2">kuti akhale ndi moyo.</para>
  <para style="q1">“Inu Yehova, taonani ndipo ganizirani,</para>
  <para style="q2">chifukwa ine ndanyozeka.”</para>
  <para style="b"/>
  <para style="q1">
    <verse number="12" style="v"/>“Kodi zimenezi mukuziyesa zachabe, inu nonse mukudutsa?</para>
  <para style="q2">Yangʼanani ndipo muone.</para>
  <para style="q1">Kodi pali mavuto ofanana ndi</para>
  <para style="q2">amene andigwerawa,</para>
  <para style="q1">amene Ambuye anandibweretsera</para>
  <para style="q2">pa tsiku la ukali wake?</para>
  <para style="b"/>
  <para style="q1">
    <verse number="13" style="v"/>“Anatumiza moto kuchokera kumwamba,</para>
  <para style="q2">unalowa mpaka mʼmafupa anga.</para>
  <para style="q1">Anayala ukonde kuti ukole mapazi anga</para>
  <para style="q2">ndipo anandibweza.</para>
  <para style="q1">Anandisiya wopanda chilichonse,</para>
  <para style="q2">wolefuka tsiku lonse.</para>
  <para style="b"/>
  <para style="q1">
    <verse number="14" style="v"/>“Wazindikira machimo anga onse</para>
  <para style="q2">ndipo ndi manja ake anawaluka pamodzi.</para>
  <para style="q1">Machimowa afika pakhosi panga,</para>
  <para style="q2">ndipo Ambuye wandithetsa mphamvu.</para>
  <para style="q1">Iye wandipereka</para>
  <para style="q2">kwa anthu amene sindingalimbane nawo.</para>
  <para style="b"/>
  <para style="q1">
    <verse number="15" style="v"/>“Ambuye wakana</para>
  <para style="q2">anthu anga onse amphamvu omwe ankakhala nane:</para>
  <para style="q1">wasonkhanitsa gulu lankhondo kuti lilimbane nane,</para>
  <para style="q2">kuti litekedze anyamata anga;</para>
  <para style="q1">mʼmalo ofinyira mphesa Ambuye wapondereza</para>
  <para style="q2">anamwali a Yuda.</para>
  <para style="b"/>
  <para style="q1">
    <verse number="16" style="v"/>“Chifukwa cha zimenezi ndikulira</para>
  <para style="q2">ndipo maso anga adzaza ndi misozi.</para>
  <para style="q1">Palibe aliyense pafupi woti anditonthoze,</para>
  <para style="q2">palibe aliyense wondilimbitsa mtima.</para>
  <para style="q1">Ana anga ali okhaokha</para>
  <para style="q2">chifukwa mdani watigonjetsa.</para>
  <para style="b"/>
  <para style="q1">
    <verse number="17" style="v"/>“Ziyoni wakweza manja ake,</para>
  <para style="q2">koma palibe aliyense womutonthoza.</para>
  <para style="q1">Yehova walamula kuti abale ake</para>
  <para style="q2">a Yakobo akhale adani ake;</para>
  <para style="q1">Yerusalemu wasanduka</para>
  <para style="q2">chinthu chodetsedwa pakati pawo.</para>
  <para style="b"/>
  <para style="q1">
    <verse number="18" style="v"/>“Yehova ndi wolungama,</para>
  <para style="q2">koma ndine ndinawukira malamulo ake.</para>
  <para style="q1">Imvani inu anthu a mitundu yonse;</para>
  <para style="q2">onani masautso anga.</para>
  <para style="q1">Anyamata ndi anamwali anga</para>
  <para style="q2">agwidwa ukapolo.</para>
  <para style="b"/>
  <para style="q1">
    <verse number="19" style="v"/>“Ndinayitana abwenzi anga</para>
  <para style="q2">koma anandinyenga.</para>
  <para style="q1">Ansembe ndi akuluakulu anga</para>
  <para style="q2">anafa mu mzinda</para>
  <para style="q1">pamene ankafunafuna chakudya</para>
  <para style="q2">kuti akhale ndi moyo.</para>
  <para style="b"/>
  <para style="q1">
    <verse number="20" style="v"/>“Inu Yehova, onani mmene ine ndavutikira!</para>
  <para style="q2">Ndikuzunzika mʼkati mwanga,</para>
  <para style="q1">ndipo mu mtima mwanga ndasautsidwa</para>
  <para style="q2">chifukwa ndakhala osamvera.</para>
  <para style="q1">Mʼmisewu anthu akuphedwa,</para>
  <para style="q2">ndipo ku mudzi kuli imfa yokhayokha.</para>
  <para style="b"/>
  <para style="q1">
    <verse number="21" style="v"/>“Anthu amva kubuwula kwanga,</para>
  <para style="q2">koma palibe wonditonthoza.</para>
  <para style="q1">Adani anga onse amva masautso anga;</para>
  <para style="q2">iwo akusangalala pa zimene Inu mwachita.</para>
  <para style="q1">Lifikitseni tsiku limene munalonjeza lija</para>
  <para style="q2">kuti iwonso adzakhale ngati ine.</para>
  <para style="b"/>
  <para style="q1">
    <verse number="22" style="v"/>“Lolani kuti ntchito zawo zoyipa zifike pamaso panu;</para>
  <para style="q2">muwalange</para>
  <para style="q1">ngati mmene mwandilangira ine</para>
  <para style="q2">chifukwa cha machimo anga onse.</para>
  <para style="q1">Ndikubuwula kwambiri</para>
  <para style="q2">ndipo mtima wanga walefuka.”</para>
  <para style="b"/>
  <chapter number="2" style="c"/>
  <para style="q1">
    <verse number="1" style="v"/>Haa, Ambuye waphimba mwana wamkazi wa Ziyoni</para>
  <para style="q2">ndi mtambo wa mkwiyo wake!</para>
  <para style="q1">Iye wataya pansi ulemerero wa Israeli</para>
  <para style="q2">kuchoka kumwamba.</para>
  <para style="q1">Pa tsiku la mkwiyo wake Iye sanakumbukirenso</para>
  <para style="q2">popondapo mapazi ake.</para>
  <para style="b"/>
  <para style="q1">
    <verse number="2" style="v"/>Ambuye anawononga midzi yonse ya Yakobo mopanda chifundo;</para>
  <para style="q1">mu mkwiyo wake anagwetsa</para>
  <para style="q2">malinga a mwana wamkazi wa Yuda.</para>
  <para style="q1">Anagwetsa pansi mochititsa manyazi</para>
  <para style="q2">maufumu ndi akalonga ake.</para>
  <para style="b"/>
  <para style="q1">
    <verse number="3" style="v"/>Atakwiya kwambiri, Ambuye anathyola</para>
  <para style="q2">nyanga iliyonse ya Israeli.</para>
  <para style="q1">Anabweza dzanja lake lamanja</para>
  <para style="q2">pamene mdani anamuyandikira.</para>
  <para style="q1">Ambuye anatentha fuko la Yakobo ngati moto wonyeketsa</para>
  <para style="q2">umene umawononga zinthu zonse zomwe zili pafupi.</para>
  <para style="b"/>
  <para style="q1">
    <verse number="4" style="v"/>Wakokera uta wake pa ife ngati ndife adani;</para>
  <para style="q2">wayimiritsa dzanja lake pa ife ngati ndife adani,</para>
  <para style="q1">ndipo anapha onse amene tinkawayangʼana monyadira.</para>
  <para style="q1">Ukali wake ukuyaka ngati moto</para>
  <para style="q2">pa tenti ya mwana wamkazi wa Ziyoni.</para>
  <para style="b"/>
  <para style="q1">
    <verse number="5" style="v"/>Ambuye ali ngati mdani;</para>
  <para style="q2">wawonongeratu Israeli;</para>
  <para style="q1">wawonongeratu nyumba zake zonse zaufumu</para>
  <para style="q2">ndipo wawononga malinga ake.</para>
  <para style="q1">Iye wachulukitsa kubuma ndi kulira</para>
  <para style="q2">kwa mwana wamkazi wa Yuda.</para>
  <para style="b"/>
  <para style="q1">
    <verse number="6" style="v"/>Wagwetsa malo ake okhalamo ngati khumbi la mʼmunda;</para>
  <para style="q2">wawononga malo ake a msonkhano.</para>
  <para style="q1">Yehova wayiwalitsa Ziyoni</para>
  <para style="q2">maphwando ake oyikika ndi masabata ake.</para>
  <para style="q1">Mokwiya kwambiri, Iye ananyoza</para>
  <para style="q2">mfumu ndi wansembe.</para>
  <para style="b"/>
  <para style="q1">
    <verse number="7" style="v"/>Ambuye wakana guwa lake la nsembe</para>
  <para style="q2">ndipo wasiya malo ake opatulika.</para>
  <para style="q1">Iye wapereka makoma a nyumba zake zaufumu</para>
  <para style="q2">kwa mdani wake;</para>
  <para style="q1">adaniwo anafuwula mʼnyumba ya Yehova</para>
  <para style="q2">ngati kuti ndi pa tsiku la chikondwerero.</para>
  <para style="b"/>
  <para style="q1">
    <verse number="8" style="v"/>Yehova anatsimikiza kugwetsa</para>
  <para style="q2">makoma a mwana wamkazi wa Ziyoni.</para>
  <para style="q1">Anawayesa ndi chingwe</para>
  <para style="q2">ndipo sanafune kuleka kuwagwetsa.</para>
  <para style="q1">Analiritsa malinga ndi makoma;</para>
  <para style="q2">onse anawonongeka pamodzi.</para>
  <para style="b"/>
  <para style="q1">
    <verse number="9" style="v"/>Zipata za Yerusalemu zalowa pansi;</para>
  <para style="q2">wathyola ndi kuwononga mipiringidzo yake.</para>
  <para style="q1">Mfumu ndi akalonga ake agwidwa ukapolo pakati pa mitundu ya anthu,</para>
  <para style="q2">palibenso lamulo,</para>
  <para style="q1">ndipo aneneri ake sakupeza</para>
  <para style="q2">masomphenya kuchokera kwa Yehova.</para>
  <para style="b"/>
  <para style="q1">
    <verse number="10" style="v"/>Akuluakulu a mwana wamkazi wa Ziyoni</para>
  <para style="q2">akhala chete pansi;</para>
  <para style="q1">awaza fumbi pa mitu yawo</para>
  <para style="q2">ndipo avala ziguduli.</para>
  <para style="q1">Anamwali a Yerusalemu</para>
  <para style="q2">aweramitsa mitu yawo pansi.</para>
  <para style="b"/>
  <para style="q1">
    <verse number="11" style="v"/>Maso anga atopa ndi kulira,</para>
  <para style="q2">ndazunzika mʼmoyo mwanga,</para>
  <para style="q1">mtima wanga wadzaza ndi chisoni</para>
  <para style="q2">chifukwa anthu anga akuwonongeka,</para>
  <para style="q1">chifukwa ana ndi makanda akukomoka</para>
  <para style="q2">mʼmisewu ya mu mzinda.</para>
  <para style="b"/>
  <para style="q1">
    <verse number="12" style="v"/>Anawo akufunsa amayi awo kuti,</para>
  <para style="q2">“Kodi tirigu ndi vinyo zili kuti?”</para>
  <para style="q1">pamene akukomoka ngati anthu olasidwa</para>
  <para style="q2">mʼmisewu ya mʼmizinda,</para>
  <para style="q1">pamene miyoyo yawo ikufowoka</para>
  <para style="q2">mʼmanja mwa amayi awo.</para>
  <para style="b"/>
  <para style="q1">
    <verse number="13" style="v"/>Ndinganene chiyani za iwe?</para>
  <para style="q2">Ndingakufanizire ndi chiyani,</para>
  <para style="q2">iwe mwana wamkazi wa Yerusalemu?</para>
  <para style="q1">Kodi ndingakufanizire ndi yani</para>
  <para style="q2">kuti ndikutonthoze,</para>
  <para style="q2">iwe namwali wa Ziyoni?</para>
  <para style="q1">Chilonda chako ndi chozama ngati nyanja,</para>
  <para style="q2">kodi ndani angakuchiritse?</para>
  <para style="b"/>
  <para style="q1">
    <verse number="14" style="v"/>Masomphenya a aneneri ako</para>
  <para style="q2">anali abodza ndi achabechabe.</para>
  <para style="q1">Iwo sanakupulumutse kuti usapite ku ukapolo</para>
  <para style="q2">poyika poyera mphulupulu zako.</para>
  <para style="q1">Mauthenga amene anakupatsa</para>
  <para style="q2">anali achabechabe ndi osocheretsa.</para>
  <para style="b"/>
  <para style="q1">
    <verse number="15" style="v"/>Onse oyenda mʼnjira yako</para>
  <para style="q2">akukuwombera mʼmanja;</para>
  <para style="q1">akugwedeza mitu yawo ndi kukunyodola</para>
  <para style="q2">iwe mwana wamkazi wa Yerusalemu:</para>
  <para style="q1">“Kodi mzinda uja ndi uwu umene unkatchedwa</para>
  <para style="q2">wokongola kotheratu,</para>
  <para style="q2">chimwemwe cha dziko lonse lapansi?”</para>
  <para style="b"/>
  <para style="q1">
    <verse number="16" style="v"/>Adani ako onse akutsekulira pakamwa ndi kukunyoza;</para>
  <para style="q1">iwo akunyogodola ndi kukukuta mano awo,</para>
  <para style="q2">ndipo akuti, “Tamumeza.</para>
  <para style="q1">Tsiku ili ndi lomwe timayembekezera;</para>
  <para style="q2">tili ndi moyo kuti tilione.”</para>
  <para style="b"/>
  <para style="q1">
    <verse number="17" style="v"/>Yehova wachita chimene anakonzeratu;</para>
  <para style="q2">wakwaniritsa mawu ake,</para>
  <para style="q2">amene anatsimikiza kale lomwe.</para>
  <para style="q1">Wakuwononga mopanda chifundo,</para>
  <para style="q2">walola mdani kuti akondwere chifukwa cha kugwa kwako,</para>
  <para style="q2">wakweza mphamvu za adani ako.</para>
  <para style="b"/>
  <para style="q1">
    <verse number="18" style="v"/>Mitima ya anthu</para>
  <para style="q2">ikufuwulira Ambuye.</para>
  <para style="q1">Iwe khoma la mwana wamkazi wa Ziyoni,</para>
  <para style="q2">misozi yako itsike ngati mtsinje</para>
  <para style="q2">usana ndi usiku;</para>
  <para style="q1">usadzipatse wekha mpumulo,</para>
  <para style="q2">maso ako asaleke kukhetsa misozi.</para>
  <para style="b"/>
  <para style="q1">
    <verse number="19" style="v"/>Dzuka, fuwula usiku,</para>
  <para style="q2">pamene alonda ayamba kulondera;</para>
  <para style="q1">khuthula mtima wako ngati madzi</para>
  <para style="q2">pamaso pa Ambuye.</para>
  <para style="q1">Kweza manja ako kwa Iye</para>
  <para style="q2">chifukwa cha miyoyo ya ana ako,</para>
  <para style="q1">amene akukomoka ndi njala</para>
  <para style="q2">mʼmisewu yonse ya mu mzinda.</para>
  <para style="b"/>
  <para style="q1">
    <verse number="20" style="v"/>Inu Yehova, onani, ndipo ganizirani:</para>
  <para style="q2">kodi ndani amene mwamuchitirapo zinthu ngati izi?</para>
  <para style="q1">Kodi amayi adye ana awo,</para>
  <para style="q2">amene amawasamalira?</para>
  <para style="q1">Kodi ansembe ndi aneneri awaphere</para>
  <para style="q2">mʼmalo opatulika a Ambuye?</para>
  <para style="b"/>
  <para style="q1">
    <verse number="21" style="v"/>Anyamata ndi okalamba aligone pamodzi</para>
  <para style="q2">pa fumbi la mʼmisewu ya mu mzinda;</para>
  <para style="q1">anyamata anga ndi anamwali anga</para>
  <para style="q2">aphedwa ndi lupanga.</para>
  <para style="q1">Inu Yehova mwawapha pa tsiku la mkwiyo wanu;</para>
  <para style="q2">mwawapha mopanda chifundo.</para>
  <para style="b"/>
  <para style="q1">
    <verse number="22" style="v"/>Ngati momwe mumayitanira pa tsiku la phwando,</para>
  <para style="q2">chimodzimodzinso mwandiyitanira zoopsa mbali zonse.</para>
  <para style="q1">Pa tsiku limene Yehova wakwiya</para>
  <para style="q2">palibe amene angathawe ndi kukhala ndi moyo;</para>
  <para style="q1">mdani wanga wawononga</para>
  <para style="q2">onse amene ndinkawasamala ndi kuwalera.</para>
  <para style="b"/>
  <chapter number="3" style="c"/>
  <para style="q1">
    <verse number="1" style="v"/>Ine ndine munthu amene ndaona masautso</para>
  <para style="q2">ndi ndodo ya ukali wake.</para>
  <para style="q1">
    <verse number="2" style="v"/>Wandipititsa kutali ndipo wandiyendetsa</para>
  <para style="q2">mu mdima osati mʼkuwala;</para>
  <para style="q1">
    <verse number="3" style="v"/>zoonadi anandikantha ndi dzanja lake</para>
  <para style="q2">mobwerezabwereza tsiku lonse.</para>
  <para style="b"/>
  <para style="q1">
    <verse number="4" style="v"/>Wakalambitsa khungu langa ndi mnofu wanga,</para>
  <para style="q2">ndipo waphwanya mafupa anga.</para>
  <para style="q1">
    <verse number="5" style="v"/>Wandizinga ndi kundizungulira</para>
  <para style="q2">ndi zowawa ndi zolemetsa.</para>
  <para style="q1">
    <verse number="6" style="v"/>Wandikhazika mu mdima</para>
  <para style="q2">ngati amene anafa kale.</para>
  <para style="b"/>
  <para style="q1">
    <verse number="7" style="v"/>Wandimangira khoma kotero kuti sindingathawe,</para>
  <para style="q2">wandimanga ndi maunyolo.</para>
  <para style="q1">
    <verse number="8" style="v"/>Ngakhale pamene ndifuwula kapena kupempha chithandizo,</para>
  <para style="q2">amakana pemphero langa.</para>
  <para style="q1">
    <verse number="9" style="v"/>Wanditsekera njira yanga ndi miyala yosema;</para>
  <para style="q2">ndipo wakhotetsa tinjira tanga.</para>
  <para style="b"/>
  <para style="q1">
    <verse number="10" style="v"/>Wandidikirira ngati chimbalangondo,</para>
  <para style="q2">wandibisalira ngati mkango.</para>
  <para style="q1">
    <verse number="11" style="v"/>Wandikokera pambali ndi kundingʼambangʼamba,</para>
  <para style="q2">ndipo wandisiya wopanda thandizo.</para>
  <para style="q1">
    <verse number="12" style="v"/>Wakoka uta wake</para>
  <para style="q2">ndipo walunjikitsa mivi yake pa ine.</para>
  <para style="b"/>
  <para style="q1">
    <verse number="13" style="v"/>Walasa mtima wanga</para>
  <para style="q2">ndi mivi ya mʼphodo mwake.</para>
  <para style="q1">
    <verse number="14" style="v"/>Ndinakhala choseketsa cha anthu anga onse;</para>
  <para style="q2">amandinyodola mʼnyimbo zawo tsiku lonse.</para>
  <para style="q1">
    <verse number="15" style="v"/>Wandidyetsa zowawa</para>
  <para style="q2">ndipo wandimwetsa ndulu.</para>
  <para style="b"/>
  <para style="q1">
    <verse number="16" style="v"/>Wathyola mano anga ndi miyala;</para>
  <para style="q2">wandiviviniza mʼfumbi;</para>
  <para style="q1">
    <verse number="17" style="v"/>Wandichotsera mtendere;</para>
  <para style="q2">ndayiwala kuti kupeza bwino nʼchiyani.</para>
  <para style="q1">
    <verse number="18" style="v"/>Choncho ndikuti, “Ulemerero wanga wachoka</para>
  <para style="q2">ndi zonse zimene ndimayembekeza kwa Yehova.”</para>
  <para style="b"/>
  <para style="q1">
    <verse number="19" style="v"/>Kukumbukira masautso anga ndi kusowa pokhala,</para>
  <para style="q2">zili ngati zowawa ndi ndulu.</para>
  <para style="q1">
    <verse number="20" style="v"/>Ine ndikuzikumbukira bwino izi,</para>
  <para style="q2">ndipo moyo wanga wathedwa mʼkati mwanga.</para>
  <para style="q1">
    <verse number="21" style="v"/>Komabe ndimakumbukira zimenezi,</para>
  <para style="q2">nʼchifukwa chake ndili ndi chiyembekezo.</para>
  <para style="b"/>
  <para style="q1">
    <verse number="22" style="v"/>Ife sitinawonongekeretu chifukwa chikondi cha Yehova ndi chachikulu,</para>
  <para style="q2">ndi chifundo chake ndi chosatha.</para>
  <para style="q1">
    <verse number="23" style="v"/>Zimaoneka zatsopano mmawa uliwonse;</para>
  <para style="q2">kukhulupirika kwanu nʼkwakukulu.</para>
  <para style="q1">
    <verse number="24" style="v"/>Mu mtima mwanga ndimati, “Yehova ndiye zanga zonse;</para>
  <para style="q2">motero ndimamuyembekezera.”</para>
  <para style="b"/>
  <para style="q1">
    <verse number="25" style="v"/>Yehova ndi wabwino kwa amene amayembekezera Iye,</para>
  <para style="q2">kwa munthu amene amafunafuna Iyeyo;</para>
  <para style="q1">
    <verse number="26" style="v"/>nʼkwabwino kudikira chipulumutso cha</para>
  <para style="q2">Yehova modekha.</para>
  <para style="q1">
    <verse number="27" style="v"/>Nʼkwabwino kuti munthu asenze goli</para>
  <para style="q2">pamene ali wamngʼono.</para>
  <para style="b"/>
  <para style="q1">
    <verse number="28" style="v"/>Akhale chete pa yekha,</para>
  <para style="q2">chifukwa Yehova wamusenzetsa golilo.</para>
  <para style="q1">
    <verse number="29" style="v"/>Abise nkhope yake mʼfumbi</para>
  <para style="q2">mwina chiyembekezo nʼkukhalapobe.</para>
  <para style="q1">
    <verse number="30" style="v"/>Apereke tsaya lake kwa iye amene angamumenye,</para>
  <para style="q2">ndipo amuchititse manyazi.</para>
  <para style="b"/>
  <para style="q1">
    <verse number="31" style="v"/>Chifukwa Ambuye satayiratu</para>
  <para style="q2">anthu nthawi zonse.</para>
  <para style="q1">
    <verse number="32" style="v"/>Ngakhale amabweretsa zowawa, Iye adzawachitira chifundo,</para>
  <para style="q2">chifukwa chikondi chake ndi chosatha.</para>
  <para style="q1">
    <verse number="33" style="v"/>Pakuti sabweretsa masautso mwadala,</para>
  <para style="q2">kapena zowawa kwa ana a anthu.</para>
  <para style="b"/>
  <para style="q1">
    <verse number="34" style="v"/>Kuphwanya ndi phazi</para>
  <para style="q2">a mʼndende onse a mʼdziko,</para>
  <para style="q1">
    <verse number="35" style="v"/>kukaniza munthu ufulu wake</para>
  <para style="q2">pamaso pa Wammwambamwamba,</para>
  <para style="q1">
    <verse number="36" style="v"/>kumana munthu chiweruzo cholungama—</para>
  <para style="q2">kodi Ambuye saona zonsezi?</para>
  <para style="b"/>
  <para style="q1">
    <verse number="37" style="v"/>Kodi ndani angayankhule zinthu nʼkuchitika</para>
  <para style="q2">ngati Ambuye sanavomereze?</para>
  <para style="q1">
    <verse number="38" style="v"/>Kodi zovuta ndi zabwino sizituluka</para>
  <para style="q2">mʼkamwa mwa Wammwambamwamba?</para>
  <para style="q1">
    <verse number="39" style="v"/>Kodi nʼchifukwa chiyani munthu aliyense wamoyo amadandaula</para>
  <para style="q2">akalangidwa chifukwa cha machimo ake?</para>
  <para style="b"/>
  <para style="q1">
    <verse number="40" style="v"/>Tiyeni tisanthule ndi kuyesa njira zathu,</para>
  <para style="q2">ndipo tiyeni tibwerere kwa Yehova.</para>
  <para style="q1">
    <verse number="41" style="v"/>Tiyeni tikweze mitima yathu ndi manja athu</para>
  <para style="q2">kwa Mulungu kumwamba ndipo tinene kuti:</para>
  <para style="q1">
    <verse number="42" style="v"/>“Ife tachimwa ndi kuwukira</para>
  <para style="q2">ndipo inu simunakhululuke.</para>
  <para style="b"/>
  <para style="q1">
    <verse number="43" style="v"/>“Mwadzikuta ndi mkwiyo ndi kutilondola ndipo</para>
  <para style="q2">mwatitha mopanda chifundo.</para>
  <para style="q1">
    <verse number="44" style="v"/>Mwadzikuta mu mtambo</para>
  <para style="q2">kotero mapemphero athu sakukufikani.</para>
  <para style="q1">
    <verse number="45" style="v"/>Mwatisandutsa zinyatsi ndi zinyalala</para>
  <para style="q2">pakati pa mitundu ya anthu.</para>
  <para style="b"/>
  <para style="q1">
    <verse number="46" style="v"/>“Adani anthu atitsekulira pakamwa.</para>
  <para style="q1">
    <verse number="47" style="v"/>Ife tadzazidwa ndi mantha pakuti tagwa mʼdzenje,</para>
  <para style="q2">tapasuka ndi kuwonongedwa.”</para>
  <para style="q1">
    <verse number="48" style="v"/>Misozi mʼmaso mwanga ikungoti mbwembwembwe</para>
  <para style="q2">chifukwa anthu anga akuwonongedwa.</para>
  <para style="b"/>
  <para style="q1">
    <verse number="49" style="v"/>Misozi idzatsika kosalekeza,</para>
  <para style="q2">ndipo sidzasiya,</para>
  <para style="q1">
    <verse number="50" style="v"/>mpaka Yehova ayangʼane pansi</para>
  <para style="q2">kuchokera kumwamba ndi kuona.</para>
  <para style="q1">
    <verse number="51" style="v"/>Mtima wanga ukupweteka poona zimenezi</para>
  <para style="q2">chifukwa cha akazi onse a mu mzinda.</para>
  <para style="b"/>
  <para style="q1">
    <verse number="52" style="v"/>Akundisaka ngati mbalame,</para>
  <para style="q2">amene anali adani anga, popanda chifukwa.</para>
  <para style="q1">
    <verse number="53" style="v"/>Ayesa kundipha pondiponya mʼdzenje</para>
  <para style="q2">ndi kundiponya miyala;</para>
  <para style="q1">
    <verse number="54" style="v"/>madzi anamiza mutu wanga</para>
  <para style="q2">ndipo ndinkaganiza kuti imfa yayandikira.</para>
  <para style="b"/>
  <para style="q1">
    <verse number="55" style="v"/>Ndinayitana dzina lanu Inu Yehova,</para>
  <para style="q2">kuchokera mʼdzenje lozama.</para>
  <para style="q1">
    <verse number="56" style="v"/>Inu munamva kudandaula kwanga. “Mundimvere</para>
  <para style="q2">kulira kwanga kopempha thandizo.”</para>
  <para style="q1">
    <verse number="57" style="v"/>Munafika pafupi pamene ndinakuyitanani,</para>
  <para style="q2">ndipo munati, “Usaope.”</para>
  <para style="b"/>
  <para style="q1">
    <verse number="58" style="v"/>Inu Ambuye munandiwombola ku mlandu wanga;</para>
  <para style="q2">munapulumutsa moyo wanga.</para>
  <para style="q1">
    <verse number="59" style="v"/>Yehova, mwaona zoyipa zimene andichitira.</para>
  <para style="q2">Mundiweruzire ndinu!</para>
  <para style="q1">
    <verse number="60" style="v"/>Mwaona kuzama kwa kubwezera kwawo,</para>
  <para style="q2">chiwembu chawo chonse pa ine.</para>
  <para style="b"/>
  <para style="q1">
    <verse number="61" style="v"/>Inu Yehova mwamva kunyoza kwawo,</para>
  <para style="q2">chiwembu chawo chonse pa ine,</para>
  <para style="q1">
    <verse number="62" style="v"/>manongʼonongʼo a adani anga</para>
  <para style="q2">ondiwukira ine tsiku lonse.</para>
  <para style="q1">
    <verse number="63" style="v"/>Tawaonani! Kaya ali pansi kapena kuyimirira,</para>
  <para style="q2">akundinyoza mu nyimbo zawo.</para>
  <para style="b"/>
  <para style="q1">
    <verse number="64" style="v"/>Inu Yehova, muwabwezere chowayenera,</para>
  <para style="q2">chifukwa cha zimene manja awo achita.</para>
  <para style="q1">
    <verse number="65" style="v"/>Phimbani mitima yawo,</para>
  <para style="q2">ndipo matemberero anu akhale pa iwo!</para>
  <para style="q1">
    <verse number="66" style="v"/>Muwalondole mwaukali ndipo</para>
  <para style="q2">muwawonongeretu pa dziko lapansi.</para>
  <para style="b"/>
  <chapter number="4" style="c"/>
  <para style="q1">
    <verse number="1" style="v"/>Haa! Golide wathimbirira,</para>
  <para style="q2">golide wosalala wasinthikiratu!</para>
  <para style="q1">Amwazamwaza miyala yokongola ya kumalo opatulika</para>
  <para style="q2">pamphambano ponse pa mzinda.</para>
  <para style="b"/>
  <para style="q1">
    <verse number="2" style="v"/>Haa! Ana a Ziyoni amtengowapatali</para>
  <para style="q2">amene kale anali ngati golide,</para>
  <para style="q1">tsopano ali ngati miphika ya dothi,</para>
  <para style="q2">ntchito ya owumba mbiya!</para>
  <para style="b"/>
  <para style="q1">
    <verse number="3" style="v"/>Ngakhale nkhandwe zimapereka bere</para>
  <para style="q2">kuyamwitsa ana ake,</para>
  <para style="q1">koma anthu anga asanduka ankhanza</para>
  <para style="q2">ngati nthiwatiwa mʼchipululu.</para>
  <para style="b"/>
  <para style="q1">
    <verse number="4" style="v"/>Lilime la mwana lakangamira kukhosi</para>
  <para style="q2">chifukwa cha ludzu,</para>
  <para style="q1">ana akupempha chakudya,</para>
  <para style="q2">koma palibe amene akuwapatsa.</para>
  <para style="b"/>
  <para style="q1">
    <verse number="5" style="v"/>Iwo amene kale ankadya zonona</para>
  <para style="q2">akupemphetsa mʼmisewu ya mu mzinda.</para>
  <para style="q1">Iwo amene kale ankavala zokongola</para>
  <para style="q2">tsopano akugona pa phulusa.</para>
  <para style="b"/>
  <para style="q1">
    <verse number="6" style="v"/>Kuyipa kwa anthu anga kunali kwakukulu</para>
  <para style="q2">kuposa anthu a ku Sodomu,</para>
  <para style="q1">amene anawonongedwa mʼkamphindi kochepa</para>
  <para style="q2">popanda owathandiza.</para>
  <para style="b"/>
  <para style="q1">
    <verse number="7" style="v"/>Akalonga ake anali owala koposa chisanu chowundana</para>
  <para style="q2">ndi oyera kuposa mkaka.</para>
  <para style="q1">Matupi awo anali ofiira kuposa miyala ya rubi,</para>
  <para style="q2">maonekedwe awo ngati miyala ya safiro.</para>
  <para style="b"/>
  <para style="q1">
    <verse number="8" style="v"/>Koma tsopano maonekedwe awo ndi akuda kuposa mwaye;</para>
  <para style="q2">palibe angawazindikire mʼmisewu ya mu mzinda.</para>
  <para style="q1">Khungu lawo lachita makwinyamakwinya pa mafupa awo;</para>
  <para style="q2">lawuma gwaa ngati nkhuni.</para>
  <para style="b"/>
  <para style="q1">
    <verse number="9" style="v"/>Amene anaphedwa ndi lupanga aliko bwino kuposa</para>
  <para style="q2">amene anafa ndi njala;</para>
  <para style="q1">chifukwa chosowa chakudya cha mʼmunda</para>
  <para style="q2">iwowa ankafowoka ndi njala mpaka kufa.</para>
  <para style="b"/>
  <para style="q1">
    <verse number="10" style="v"/>Amayi achifundo afika</para>
  <para style="q2">pophika ana awo enieni,</para>
  <para style="q1">ndiwo anali chakudya chawo pamene anthu</para>
  <para style="q2">anga anali kuwonongeka.</para>
  <para style="b"/>
  <para style="q1">
    <verse number="11" style="v"/>Yehova wakwaniritsa ukali wake;</para>
  <para style="q2">wagwetsa pansi mkwiyo wake woopsa.</para>
  <para style="q1">Ndipo wayatsa moto mʼZiyoni</para>
  <para style="q2">kuti uwononge maziko ake.</para>
  <para style="b"/>
  <para style="q1">
    <verse number="12" style="v"/>Mafumu a pa dziko lapansi sanakhulupirire,</para>
  <para style="q2">kapena wina aliyense wokhala pa dziko lonse,</para>
  <para style="q1">kuti adani kapena ankhondo akhoza kulowa</para>
  <para style="q2">pa zipata za Yerusalemu.</para>
  <para style="b"/>
  <para style="q1">
    <verse number="13" style="v"/>Koma izi zinachitika chifukwa cha kuchimwa kwa aneneri ake</para>
  <para style="q2">ndi mphulupulu za ansembe ake,</para>
  <para style="q1">amene ankapha anthu osalakwa pakati pawo.</para>
  <para style="b"/>
  <para style="q1">
    <verse number="14" style="v"/>Tsopano akungoyendayenda mʼmisewu ya mu mzinda</para>
  <para style="q2">ngati anthu osaona.</para>
  <para style="q1">Iwo ndi odetsedwa kwambiri ndi magazi</para>
  <para style="q2">palibe yemwe angayerekeze nʼkukhudza komwe chovala chawo.</para>
  <para style="b"/>
  <para style="q1">
    <verse number="15" style="v"/>Anthu akuwafuwulira kuti, “Chokani! Inu anthu odetsedwa!”</para>
  <para style="q2">“Chokani! Chokani! Musatikhudze ife!”</para>
  <para style="q1">Akamathawa ndi kumangoyendayenda,</para>
  <para style="q2">pakati pa anthu a mitundu yonse amati,</para>
  <para style="q2">“Asakhalenso ndi ife.”</para>
  <para style="b"/>
  <para style="q1">
    <verse number="16" style="v"/>Yehova mwini wake wawabalalitsa;</para>
  <para style="q2">Iye sakuwalabadiranso.</para>
  <para style="q1">Ansembe sakulandira ulemu,</para>
  <para style="q2">akuluakulu sakuwachitira chifundo.</para>
  <para style="b"/>
  <para style="q1">
    <verse number="17" style="v"/>Ndiponso maso athu atopa nʼkuyangʼana,</para>
  <para style="q2">chithandizo chosabwera nʼkomwe,</para>
  <para style="q1">kuchokera pa nsanja zathu tinadikirira mtundu</para>
  <para style="q2">wa anthu umene sukanatipulumutsa.</para>
  <para style="b"/>
  <para style="q1">
    <verse number="18" style="v"/>Anthu ankalondola mapazi athu,</para>
  <para style="q2">choncho sitikanayenda mʼmisewu yathu mu mzinda.</para>
  <para style="q1">Chimaliziro chathu chinali pafupi, masiku athu anali owerengeka,</para>
  <para style="q2">chifukwa chimaliziro chathu chinali chitafika.</para>
  <para style="b"/>
  <para style="q1">
    <verse number="19" style="v"/>Otilondola akuthamanga kwambiri</para>
  <para style="q2">kuposa ziwombankhanga mu mlengalenga;</para>
  <para style="q1">anatithamangitsa mpaka ku mapiri</para>
  <para style="q2">ndi kutibisalira mʼchipululu.</para>
  <para style="b"/>
  <para style="q1">
    <verse number="20" style="v"/>Wodzozedwa wa Yehova, mpweya wathu wotipatsa moyo,</para>
  <para style="q2">anakodwa mʼmisampha yawo.</para>
  <para style="q1">Tinaganiza kuti tidzakhala pansi pa mthunzi wake</para>
  <para style="q2">pakati pa mitundu ya anthu.</para>
  <para style="b"/>
  <para style="q1">
    <verse number="21" style="v"/>Kondwera ndi kusangalala, mwana wamkazi wa Edomu.</para>
  <para style="q2">Iwe amene umakhala mʼdziko la Uzi.</para>
  <para style="q1">Koma iwenso chikho chidzakupeza;</para>
  <para style="q2">udzaledzera mpaka kukhala maliseche.</para>
  <para style="b"/>
  <para style="q1">
    <verse number="22" style="v"/>Iwe mwana wamkazi wa Ziyoni, chilango chako chidzatha;</para>
  <para style="q2">Iye sadzatalikitsa nthawi yako ya ukapolo.</para>
  <para style="q1">Koma Yehova adzalanga machimo ako, iwe mwana wamkazi wa Edomu,</para>
  <para style="q2">ndi kuyika poyera mphulupulu zako.</para>
  <para style="b"/>
  <chapter number="5" style="c"/>
  <para style="q1">
    <verse number="1" style="v"/>Inu Yehova, kumbukirani zimene zinatichitikira;</para>
  <para style="q2">yangʼanani ndipo muone kunyozeka kwathu.</para>
  <para style="q1">
    <verse number="2" style="v"/>Apereka cholowa chathu kwa obwera,</para>
  <para style="q2">nyumba zathu kwa alendo.</para>
  <para style="q1">
    <verse number="3" style="v"/>Takhala amasiye ndi wopanda abambo,</para>
  <para style="q2">amayi athu ali ngati akazi amasiye.</para>
  <para style="q1">
    <verse number="4" style="v"/>Tiyenera kugula madzi amene timamwa,</para>
  <para style="q2">nkhuni zathunso nʼzogula.</para>
  <para style="q1">
    <verse number="5" style="v"/>Otilondola atigwira pakhosi;</para>
  <para style="q2">tafowoka ndipo sakutilola kupumula.</para>
  <para style="q1">
    <verse number="6" style="v"/>Tinadzipereka kwa Aigupto ndi kwa Asiriya</para>
  <para style="q2">kuti tipeze chakudya.</para>
  <para style="q1">
    <verse number="7" style="v"/>Makolo athu anachimwa ndipo anafa kale,</para>
  <para style="q2">koma chilango chawo chili pa ife.</para>
  <para style="q1">
    <verse number="8" style="v"/>Akapolo akutilamulira,</para>
  <para style="q2">ndipo palibe ndi mmodzi yemwe angatimasule mʼdzanja lawo.</para>
  <para style="q1">
    <verse number="9" style="v"/>Timapeza chakudya chathu poyika miyoyo yathu pa chiswe</para>
  <para style="q2">chifukwa cha lupanga mʼchipululu.</para>
  <para style="q1">
    <verse number="10" style="v"/>Khungu lathu latentha ngati uvuni mʼngʼanjo,</para>
  <para style="q2">chifukwa cha kuwawa kwa njala.</para>
  <para style="q1">
    <verse number="11" style="v"/>Amayi agwiriridwa mu Ziyoni,</para>
  <para style="q2">ndi anamwali mʼmizinda ya Yuda.</para>
  <para style="q1">
    <verse number="12" style="v"/>Akalonga athu akuwapachika pomangirira manja awo,</para>
  <para style="q2">akuluakulu sakuwalemekeza.</para>
  <para style="q1">
    <verse number="13" style="v"/>Achinyamata akukakamizidwa kupera tirigu;</para>
  <para style="q2">anyamata akudzandira ndi mitolo ya nkhuni.</para>
  <para style="q1">
    <verse number="14" style="v"/>Akuluakulu anachokapo pa chipata cha mzinda;</para>
  <para style="q2">achinyamata aleka nyimbo zawo.</para>
  <para style="q1">
    <verse number="15" style="v"/>Chimwemwe chachoka mʼmitima yathu;</para>
  <para style="q2">kuvina kwathu kwasanduka maliro.</para>
  <para style="q1">
    <verse number="16" style="v"/>Chipewa chathu chaufumu chagwa pamutu pathu.</para>
  <para style="q2">Tsoka kwa ife, chifukwa tachimwa!</para>
  <para style="q1">
    <verse number="17" style="v"/>Mitima yathu yakomoka chifukwa cha zimenezi,</para>
  <para style="q2">chifukwa cha zinthu zimenezi maso athu sakuona bwino,</para>
  <para style="q1">
    <verse number="18" style="v"/>pakuti phiri la Ziyoni, limene lasanduka bwinja,</para>
  <para style="q2">nkhandwe zikungoyendayendapo.</para>
  <para style="b"/>
  <para style="q1">
    <verse number="19" style="v"/>Inu Yehova, lamulirani kwamuyaya;</para>
  <para style="q2">mpando wanu waufumu udzakhalabe ku mibadomibado.</para>
  <para style="q1">
    <verse number="20" style="v"/>Chifukwa chiyani mumatiyiwala nthawi zonse?</para>
  <para style="q2">Chifukwa chiyani mwatitaya nthawi yayitali chotere?</para>
  <para style="q1">
    <verse number="21" style="v"/>Yehova mutitembenuzire kwa Inu, kuti tibwerere;</para>
  <para style="q2">mukonzenso masiku athu akhale monga akale,</para>
  <para style="q1">
    <verse number="22" style="v"/>pokhapokha ngati mwatitaya kotheratu,</para>
  <para style="q2">ndi kuti mwatikwiyira kobzola muyeso.</para>
</usx>
