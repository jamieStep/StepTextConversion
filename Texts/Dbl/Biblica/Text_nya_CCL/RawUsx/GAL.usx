<?xml version="1.0" encoding="UTF-8"?>
<usx version="2.6">
  <book code="GAL" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">AGALATIYA</para>
  <para style="toc1">Kalata ya Paulo Yolembera Agalatiya</para>
  <para style="toc2">Agalatiya</para>
  <para style="toc3">Aga</para>
  <para style="mt2">KALATA YA PAULO YOLEMBERA</para>
  <para style="mt1">AGALATIYA</para>
  <chapter number="1" style="c"/>
  <para style="p">
    <verse number="1" style="v"/>Paulo mtumwi, osati wosankhidwa ndi anthu kapena kutumidwa ndi munthu ayi, koma Yesu Khristu, ndi Mulungu Atate amene anamuukitsa Yesuyo kwa akufa, <verse number="2" style="v"/>pamodzi ndi abale onse amene ali nane,</para>
  <para style="p">Kulembera mipingo ya ku Galatiya:</para>
  <para style="p">
    <verse number="3" style="v"/>Chisomo ndi mtendere zochokera kwa Mulungu Atate athu ndi Ambuye Yesu Khristu zikhale nanu. <verse number="4" style="v"/>Yesuyo anadzipereka yekha chifukwa cha machimo athu kuti atipulumutse ku njira za moyo woyipa uno, molingana ndi chifuniro cha Mulungu ndi Atate athu. <verse number="5" style="v"/>Ulemerero ukhale kwa Mulunguyo mpaka muyaya. Ameni.</para>
  <para style="s1">Uthenga Wabwino ndi Umodzi Wokha</para>
  <para style="p">
    <verse number="6" style="v"/>Ine ndikudabwa kuti mukusiya mwamsangamsanga chotere Mulungu amene anakuyitanani mwachisomo cha Khristu ndipo mwatembenuka ndi kutsatira uthenga wina wosiyana, <verse number="7" style="v"/>umene si Uthenga Wabwino konse. Pali anthu ena amene akukusokonezani komanso akufuna kupotoza Uthenga Wabwino wa Khristu. <verse number="8" style="v"/>Ngakhale ife kapena mngelo wochokera kumwamba, akalalikira Uthenga Wabwino wosiyana ndi umene tinakulalikirani uja, iyeyo akhale wotembereredwa! <verse number="9" style="v"/>Monga tanena kale, tsopano ndikubwereza kunenanso kuti, “Ngati wina aliyense akulalikirani Uthenga Wabwino wosiyana ndi umene munawulandira, iyeyo akhale wotembereredwa.”</para>
  <para style="p">
    <verse number="10" style="v"/>Kodi tsopano ndikufuna kukopa anthu kuti andivomereze, kapena Mulungu? Kapena ndikufuna kukondweretsa anthu? Ngati ine ndikanakhala kuti ndikufunabe kukondweretsa anthu, sindikanakhala mtumiki wa Khristu.</para>
  <para style="s1">Paulo Woyitanidwa ndi Mulungu</para>
  <para style="p">
    <verse number="11" style="v"/>Abale, ine ndikufuna kuti mudziwe, kuti Uthenga Wabwino umene ndinalalikira si ochokera kwa munthu ayi. <verse number="12" style="v"/>Ine sindinawulandire kuchokera kwa munthu aliyense, kapena kuphunzitsidwa; koma ndinawulandira mwa vumbulutso lochokera kwa Khristu.</para>
  <para style="p">
    <verse number="13" style="v"/>Pakuti inu munamva za moyo wanga wakale mʼChiyuda, mmene ndinkazunzira mpingo wa Mulungu koopsa ndi kuyesetsa kuwuwononga. <verse number="14" style="v"/>Ine ndinkapambana Ayuda ambiri a msinkhu wanga pochita za Chiyuda, ndipo ndinali wachangu koposa pa miyambo ya makolo athu. <verse number="15" style="v"/>Koma Mulungu, amene anandipatula ine ndisanabadwe, ndi kundiyitana mwachisomo chake, atakondweretsedwa <verse number="16" style="v"/>kuvumbulutsa Mwana wake mwa ine, kuti ndikalalikire Khristuyo pakati pa anthu a mitundu ina, ine sindinapemphe nzeru kwa munthu aliyense. <verse number="17" style="v"/>Ine sindinapite ku Yerusalemu kukaonana ndi amene anali atumwi ine ndisanakhale mtumwi. Mʼmalo mwake nthawi yomweyo ndinapita ku Arabiya ndi kubwereranso ku Damasiko.</para>
  <para style="p">
    <verse number="18" style="v"/>Pambuyo pake, patatha zaka zitatu, ndinapita ku Yerusalemu kukaonana ndi Petro ndikukhala naye masiku khumi ndi asanu. <verse number="19" style="v"/>Ine sindinaonane ndi atumwi enawo koma Yakobo yekha, mʼbale wa Ambuye. <verse number="20" style="v"/>Ine ndikutsimikizira inu pamaso pa Mulungu kuti zimene ndikukulemberani si zonama ayi. <verse number="21" style="v"/>Pambuyo pake ndinapita ku Siriya ndi ku Kilikiya. <verse number="22" style="v"/>Koma sindimadziwika ndi nkhope ku mipingo ya ku Yudeya imene ili mwa Khristu. <verse number="23" style="v"/>Iwo anangomva mbiri yokha yakuti, “Munthu amene poyamba anatizunza ife, tsopano akulalikira chikhulupiriro chimene iyeyo nthawi ina anafuna kuchiwononga.” <verse number="24" style="v"/>Ndipo iwo anayamika Mulungu chifukwa cha ine.</para>
  <chapter number="2" style="c"/>
  <para style="s1">Atumwi Alandira Paulo</para>
  <para style="p">
    <verse number="1" style="v"/>Kenaka, patatha zaka khumi ndi zinayi, ndinapitanso ku Yerusalemu, nthawi iyi ndinapita ndi Barnaba. Ndinatenganso Tito kuti apite nafe. <verse number="2" style="v"/>Ine ndinapita chifukwa Mulungu anachita kundionetsera kuti ndipite ndipo ndinakakumana ndi atsogoleri mu msonkhano mwamseri ndi kuwafotokozera Uthenga Wabwino umene ndimalalikira pakati pa anthu a mitundu ina. Ndinachita zimenezi kuti ndikhale ndi chitsimikizo kuopa kuti mwina ndinathamanga kapena ndimathamanga liwiro pachabe. <verse number="3" style="v"/>Komatu ngakhale Tito, amene anali nane sanakakamizidwe kuti achite mdulidwe, ngakhale iyeyo anali Mgriki. <verse number="4" style="v"/>Nkhani iyi inayambika chifukwa abale ena achinyengo amene analowerera pakati pathu kuti adzaone za ufulu umene tili nawo mwa Khristu Yesu ndikuti atisandutse akapolo. <verse number="5" style="v"/>Ife sitinawagonjere ndi pangʼono pomwe, nʼcholinga chakuti choonadi cha Uthenga Wabwino chikhalebe ndi ife.</para>
  <para style="p">
    <verse number="6" style="v"/>Koma kunena za aja ankaoneka ngati ofunika kwambiri, chimene iwo anali sichisintha kanthu kwa ine; chifukwa Mulungu alibe tsankho, iwowo sanawonjezepo kanthu pa uthenga wanga. <verse number="7" style="v"/>Makamaka anaona kuti ine ndinapatsidwa ntchito yolalikira Uthenga Wabwino kwa anthu a mitundu ina monga momwe Petro anapatsidwa ntchito yolalikira Uthenga Wabwino kwa Ayuda. <verse number="8" style="v"/>Pakuti Mulungu, amene amagwira ntchito mu utumiki wa Petro monga mtumwi kwa Ayuda, amagwiranso ntchito mu utumiki wanga monga mtumiki kwa anthu a mitundu ina. <verse number="9" style="v"/>Yakobo, Petro ndi Yohane, amene ankatengedwa ngati mizati, atazindikira chisomo chimene chinapatsidwa kwa ine, anagwirana chanza ndi ine ndi Barnaba kusonyeza chiyanjano chathu. Iwo anavomereza kuti ife tipite kwa anthu a mitundu ina ndipo iwo apite kwa Ayuda. <verse number="10" style="v"/>Chimene iwo anapempha ndi chakuti ife tipitirize kukumbukira osauka, chinthu chimene ine ndinali okonzeka kuchichita.</para>
  <para style="s1">Paulo Adzudzula Petro</para>
  <para style="p">
    <verse number="11" style="v"/>Petro atafika ku Antiokeya, ine ndinamudzudzula pa gulu chifukwa anapezeka wolakwa. <verse number="12" style="v"/>Pakuti asanafike anthu otumidwa ndi Yakobo, iye ankadya pamodzi ndi anthu a mitundu ina. Koma atafika, iyeyo anachoka pakati pa anthuwo nakakhala pa yekha chifukwa ankaopa anthu a mʼgulu la mdulidwe. <verse number="13" style="v"/>Ayuda enanso anamutsata pochita zachinyengozi, kotero kuti ngakhale Barnaba anasocheretsedwa chifukwa cha chinyengo chawocho.</para>
  <para style="p">
    <verse number="14" style="v"/>Koma nditaona kuti iwo sankachita molingana ndi choonadi cha Uthenga Wabwino, ndinawuza Petro pamaso pa anthu onse kuti, “Iwe ndiwe Myuda koma ukukhala ngati munthu wa mtundu wina, osati Myuda. Nanga nʼchifukwa chiyani ukukakamiza anthu a mitundu ina kuti akhale ngati Ayuda?</para>
  <para style="p">
    <verse number="15" style="v"/>“Ife amene ndife Ayuda mwachibadwa, osati anthu a mitundu ina ochimwa, <verse number="16" style="v"/>tikudziwa kuti munthu salungamitsidwa pochita ntchito za lamulo koma ndi chikhulupiriro mwa Yesu Khristu. Chomwecho, ifenso tinakhulupirira Khristu Yesu kuti tilungamitsidwe mwachikhulupiriro mwa Khristu ndipo osati pochita ntchito za lamulo, chifukwa palibe amene adzalungamitsidwa pochita ntchito za lamulo.</para>
  <para style="p">
    <verse number="17" style="v"/>“Tsono ngati ife, pamene tikufuna kulungamitsidwa mwa Khristu, zikuonekeratu poyera kuti ndifenso ochimwa, kodi zikutanthauza kuti Khristu amalimbikitsa uchimo? Ayi. Nʼkosatheka! <verse number="18" style="v"/>Ngati ine ndimanganso chimene ndinachigumula, ndikuonetsa kuti ndine wophwanya lamulo.</para>
  <para style="p">
    <verse number="19" style="v"/>“Pakuti pamene ndinayesera kutsatira lamulo, lamulolo linandionetsa kuti ndine wochimwa. Choncho ndinasiya kutsatira lamulo kuti ndikhale ndi moyo kwa Mulungu. <verse number="20" style="v"/>Ndinapachikidwa pa mtanda pamodzi ndi Khristu, kotero kuti sindinenso amene ndili ndi moyo, koma ndi Khristu amene ali ndi moyo mwa ine. Moyo umene ndili nawo tsopano mʼthupi lino, ndi moyo mwachikhulupiriro mwa Mwana wa Mulungu, amene anandikonda nadzipereka yekha chifukwa cha ine. <verse number="21" style="v"/>Ine sindikukankhira kumbali chisomo cha Mulungu, chifukwa ngati chilungamo chikanapezeka pochita ntchito za lamulo, ndiye kuti Khristu anafa pachabe.”</para>
  <chapter number="3" style="c"/>
  <para style="s1">Chikhulupiriro Kapena Ntchito za Lamulo</para>
  <para style="p">
    <verse number="1" style="v"/>Agalatiya opusa inu, anakulodzani ndani? Tinamuonetsa poyera pamaso panu Yesu Khristu monga wopachikidwa pa mtanda. <verse number="2" style="v"/>Ine ndikufuna ndiphunzire kuchokera kwa inu chinthu chimodzi ichi: Kodi munalandira Mzimu pochita ntchito za lamulo, kapena pokhulupirira zimene munamva? <verse number="3" style="v"/>Kani ndinu opusa chotere? Inu mutayamba ndi Mzimu, kodi mukufuna kutsiriza ndi ntchito zathupi? <verse number="4" style="v"/>Kodi munavutika kwambiri pachabe, ngati kunali kwachabedi? <verse number="5" style="v"/>Kodi Mulungu amene anakupatsani Mzimu wake ndi kuchita zodabwitsa pakati panu, amachita zimenezi chifukwa mumachita ntchito za lamulo kapena chifukwa mumakhulupirira zimene munamva? <verse number="6" style="v"/>Nʼchimodzimodzinso Abrahamu, “Iye anakhulupirira Mulungu, ndipo Mulungu anamutenga kukhala wolungama.”</para>
  <para style="p">
    <verse number="7" style="v"/>Tsono zindikirani kuti amene akhulupirira, ndi ana a Abrahamu. <verse number="8" style="v"/>Malemba anaonetseratu kuti Mulungu adzalungamitsa anthu a mitundu ina mwachikhulupiriro, ndipo ananeneratu Uthenga Wabwino kwa Abrahamu kuti, “Mitundu yonse ya anthu idzadalitsika kudzera mwa iwe.” <verse number="9" style="v"/>Choncho iwo amene ali ndi chikhulupiriro ndi odalitsidwa pamodzi ndi Abrahamu, munthu wachikhulupiriro.</para>
  <para style="p">
    <verse number="10" style="v"/>Onse amene amadalira ntchito za lamulo ndi otembereredwa, pakuti zalembedwa mʼBuku la Malamulo kuti, “Ndi wotembereredwa aliyense amene sachita zonse zimene zalembedwa mʼBuku la Malamulo.” <verse number="11" style="v"/>Chodziwikiratu nʼchakuti palibe amene amalungamitsidwa pamaso pa Mulungu ndi lamulo, chifukwa, “Wolungama adzakhala ndi moyo mwachikhulupiriro.” <verse number="12" style="v"/>Koma chikhulupiriro si Malamulo, chifukwa Malemba akuti, “Munthu amene achita zinthu izi adzakhala ndi moyo pozichita.” <verse number="13" style="v"/>Khristu anatiwombola ku temberero la lamulo pokhala temberero mʼmalo mwathu, pakuti analemba kuti, “Aliyense wopachikidwa pamtengo ndi wotembereredwa.” <verse number="14" style="v"/>Iye anatiwombola ife ndi cholinga chakuti madalitso woperekedwa kwa Abrahamu abwere kwa anthu a mitundu ina kudzera mwa Khristu Yesu, kuti ndi chikhulupiriro tilandire lonjezo la Mzimu.</para>
  <para style="s1">Lamulo ndi Lonjezo</para>
  <para style="p">
    <verse number="15" style="v"/>Abale, ndiloleni ndipereke chitsanzo cha zochitika mʼmoyo wa tsiku ndi tsiku. Pangano likakhazikitsidwa palibe amene angachotsepo kapena kuwonjezerapo, choncho ndi chimodzimodzi pa nkhani iyi. <verse number="16" style="v"/>Malonjezo awa anaperekedwa kwa Abrahamu ndi kwa mbewu yake. Malemba sakunena kuti, “kwa mbewu zake,” kutanthauza anthu ambiri, koma, “kwa mbewu yako,” kutanthauza munthu mmodzi, amene ndi Khristu. <verse number="17" style="v"/>Chimene ndikutanthauza ine ndi ichi: Malamulo amene anabwera patatha zaka 430, sangathetse pangano limene linakhazikitsidwa kale ndi Mulungu ndi kuliwononga lonjezolo. <verse number="18" style="v"/>Ngati madalitso athu akudalira ntchito za lamulo ndiye kuti madalitsowo sakupatsidwa chifukwa cha lonjezo. Koma Mulungu mwachisomo chake anadalitsa Abrahamu kudzera mu lonjezo.</para>
  <para style="p">
    <verse number="19" style="v"/>Nanga tsono cholinga cha lamulo chinali chiyani? Linaperekedwa chifukwa cha zolakwa mpaka itafika mbewu imene lonjezo limanena. Malamulowo anaperekedwa ndi angelo kudzera mwa mʼkhalapakati. <verse number="20" style="v"/>Ngakhale zili chomwecho, mʼkhalapakati sayimira mbali imodzi yokha, koma Mulungu ndi mmodzi.</para>
  <para style="p">
    <verse number="21" style="v"/>Kodi ndiye kuti lamulo limatsutsana ndi malonjezo a Mulungu? Ayi. Nʼkosatheka! Pakuti ngati tikanapatsidwa malamulo opatsa moyo ndiye kuti mwa lamulo tikanakhala olungama. <verse number="22" style="v"/>Koma Malemba akunenetsa kuti dziko lonse lili mu ulamuliro wauchimo, kuti mwachikhulupiriro mwa Yesu Khristu, chimene chinalonjezedwa chiperekedwe kwa amene akhulupirira.</para>
  <para style="p">
    <verse number="23" style="v"/>Chikhulupiriro ichi chisanabwere, ife tinali mʼndende ya lamulo, otsekeredwa mpaka pamene chikhulupiriro chikanavumbulutsidwa. <verse number="24" style="v"/>Choncho lamulo linayikidwa kukhala lotiyangʼanira kuti lititsogolere kwa Khristu kuti tilungamitsidwe mwachikhulupiriro. <verse number="25" style="v"/>Tsopano pakuti chikhulupiriro chabwera, ife sitilinso mu ulamuliro wa lamulo.</para>
  <para style="s1">Ana a Mulungu</para>
  <para style="p">
    <verse number="26" style="v"/>Nonse ndinu ana a Mulungu kudzera mʼchikhulupiriro mwa Khristu Yesu, <verse number="27" style="v"/>pakuti nonse amene munalumikizana ndi Khristu mu ubatizo munavala Khristu. <verse number="28" style="v"/>Palibe Myuda kapena Mgriki, kapolo kapena mfulu, mwamuna kapena mkazi, pakuti nonse ndinu amodzi mwa Khristu Yesu. <verse number="29" style="v"/>Ngati inu muli ake a Khristu, ndiye kuti ndinu mbewu ya Abrahamu, ndi olowamʼmalo molingana ndi lonjezo.</para>
  <chapter number="4" style="c"/>
  <para style="p">
    <verse number="1" style="v"/>Chimene ndikunena ndi chakuti, ngati mlowamʼmalo akali wamngʼono, sasiyana ndi kapolo, ngakhale kuti chuma chonse ndi chake. <verse number="2" style="v"/>Mwanayo ayenera kumvera omulera ndiponso anthu oyangʼanira chuma mpaka nthawi imene abambo ake anakhazikitsa. <verse number="3" style="v"/>Chomwechonso, ife pamene tinali ana, tinali akapolo a miyambo ya dziko lapansi. <verse number="4" style="v"/>Koma nthawi itakwana, Mulungu anatumiza Mwana wake, wobadwa mwa mayi, wobadwa pansi pa lamulo, <verse number="5" style="v"/>kudzawombola amene anali pansi pa lamulo, kuti tilandiridwe monga ana. <verse number="6" style="v"/>Ndipo popeza ndinu ana, Mulungu anatumiza Mzimu wa Mwana wake kuti alowe mʼmitima mwathu, Mzimu amene amafuwula kuti, <char style="tl">“Abba,</char> Atate.” <verse number="7" style="v"/>Choncho sindiwenso kapolo, koma mwana wa Mulungu. Tsono popeza ndiwe mwana wake, Mulungu wakusandutsanso mlowamʼmalo.</para>
  <para style="s1">Nkhawa ya Paulo chifukwa cha Agalatiya</para>
  <para style="p">
    <verse number="8" style="v"/>Koma poyamba pamene simunkamudziwa Mulungu, munali akapolo a zimene mwachilengedwe si milungu. <verse number="9" style="v"/>Koma tsopano pakuti mukumudziwa Mulungu, kapena ndinene kuti Mulungu akukudziwani, nʼchifukwa chiyani mukubwereranso ku miyambo yofowoka ndi yomvetsa chisoni? Kodi mukufuna musandukenso akapolo? <verse number="10" style="v"/>Mumasunga masiku, miyezi ndi nyengo ndi zaka. <verse number="11" style="v"/>Ine ndikuopa kuti mwina ntchito zanga pa inu ndinagwira pachabe.</para>
  <para style="p">
    <verse number="12" style="v"/>Abale, ndikukudandaulirani, mukhale ngati ine, popeza ine ndinakhala ngati inu. Inu simunandilakwire. <verse number="13" style="v"/>Monga inu mukudziwa ndinkakulalikirani Uthenga Wabwino ndili wofowoka. <verse number="14" style="v"/>Ngakhale kuti matendawo anali ngati mayesero kwa inu, simunandinyoze kapena kunyansidwa nane. Komatu inu munandilandira ngati kuti ndinali mngelo wa Mulungu, ngati kuti ndinali Khristu Yesu mwini. <verse number="15" style="v"/>Kodi chimwemwe chanu chonse chija chili kuti? Ine nditha kuchitira umboni kuti, ngati kukanatheka, inu mukanakolowola maso anu ndi kundipatsa. <verse number="16" style="v"/>Kodi tsopano ine ndasanduka mdani wanu chifukwa ndakuwuzani choonadi?</para>
  <para style="p">
    <verse number="17" style="v"/>Anthu amenewo akuchita changu kuti akukopeni, koma changu chawocho sichabwino. Chimene iwo akufuna ndi chakuti akuchotseni inu kwa ife, kuti mukachite changu powathandiza iwowo. <verse number="18" style="v"/>Nʼkwabwino kuchita changu, ngati cholingacho chili chabwino ndi kukhala otero nthawi zonse osati pokhapo pamene ine ndili ndi inu. <verse number="19" style="v"/>Ana anga okondedwa, inu amene ine ndikukumveraninso zowawa za kubereka kufikira Khristu atawumbidwa mwa inu, <verse number="20" style="v"/>ine ndikanakonda ndikanakhala nanu tsopano kuti ndisinthe mawu anga, chifukwa ndathedwa nanu nzeru.</para>
  <para style="s1">Hagara ndi Sara</para>
  <para style="p">
    <verse number="21" style="v"/>Tandiwuzani, inu, abale amene mukufuna kukhala pansi pa lamulo, kodi simukudziwa chimene lamulo limanena? <verse number="22" style="v"/>Pakuti zinalembedwa kuti Abrahamu anali ndi ana aamuna awiri, wina mayi wake anali kapolo ndipo wina mayi wake anali mfulu. <verse number="23" style="v"/>Mwana wake wobadwa mwa kapolo anabadwa mwathupi; koma mwana wake wobadwa mwa mfulu anabadwa monga mwa lonjezo.</para>
  <para style="p">
    <verse number="24" style="v"/>Zinthu izi zinali ngati fanizo, pakuti amayi awiriwa akuyimira mapangano awiri. Pangano limodzi ndi lochokera mʼPhiri la Sinai, ndiye Hagara, ndipo amabereka ana amene ndi akapolo. <verse number="25" style="v"/>Tsono Hagara, akuyimira Phiri la Sinai ku Arabiya amene afanizidwa ndi mzinda wa Yerusalemu wa lero, chifukwa ali mu ukapolo pamodzi ndi ana ake. <verse number="26" style="v"/>Koma Yerusalemu wakumwamba ndiye mfulu, ndipo ndiye mayi wathu. <verse number="27" style="v"/>Pakuti kwalembedwa kuti,</para>
  <para style="q1">“Sangalala, iwe mayi wosabala,</para>
  <para style="q2">amene sunabalepo mwana;</para>
  <para style="q1">imba nthungululu ndi kufuwula mwachimwemwe,</para>
  <para style="q2">iwe amene sunamvepo ululu wa pobereka;</para>
  <para style="q1">chifukwa mkazi wosiyidwa adzakhala ndi ana ambiri</para>
  <para style="q2">kuposa mkazi wokwatiwa.”</para>
  <para style="p">
    <verse number="28" style="v"/>Tsono inu abale, ndinu ana alonjezo ngati Isake. <verse number="29" style="v"/>Nthawi imeneyo mwana wobadwa mwathupi anazunza mwana wobadwa mwamphamvu za Mzimu. Zili chimodzimodzinso lero. <verse number="30" style="v"/>Kodi Malemba akuti chiyani? “Muchotse kapoloyo pamodzi ndi mwana wake, chifukwa mwana wa kapolo sadzagawana chuma ndi mwana wamfulu.” <verse number="31" style="v"/>Chifukwa chake, abale, ife sindife ana akapolo, koma ana a mfulu.</para>
  <chapter number="5" style="c"/>
  <para style="s1">Ufulu mwa Khristu</para>
  <para style="p">
    <verse number="1" style="v"/>Khristu anatimasula kuti tikhale mfulu. Tsono chirimikani, ndipo musakodwenso mʼgoli la ukapolo.</para>
  <para style="p">
    <verse number="2" style="v"/>Chonde mvetsetsani! Ine Paulo, ndikukuwuzani kuti mukalola kuchita mdulidwe, Khristu simupindula nayenso konse. <verse number="3" style="v"/>Ndikubwerezanso kuwuza munthu aliyense wovomereza kuchita mdulidwe kuti ayeneranso kutsata Malamulo onse. <verse number="4" style="v"/>Inu amene mukufuna kulungamitsidwa ndi lamulo mwachotsedwa mwa Khristu; munagwa kusiyana nacho chisomo. <verse number="5" style="v"/>Koma mwachikhulupiriro, ife tikudikira mwachidwi kudzera mwa Mzimu, chilungamo chimene tikuyembekeza. <verse number="6" style="v"/>Pakuti mwa Khristu Yesu mdulidwe kapena kusachita mdulidwe zilibe phindu. Chinthu chokhacho chimene chimafunika ndi chikhulupiriro chogwira ntchito mwachikondi.</para>
  <para style="p">
    <verse number="7" style="v"/>Inu munkathamanga mpikisano wanu wabwino. Anakuletsani ndani kuti musamverenso choonadi? <verse number="8" style="v"/>Kukopeka kwanu kumeneku sikuchokera kwa Iye amene anakuyitanani. <verse number="9" style="v"/>“Yisiti wapangʼono amagwira ntchito mu buledi yense.” <verse number="10" style="v"/>Ine ndikutsimikiza mwa Ambuye kuti inu simudzasiyana nane maganizo. Iye amene akukusokonezani adzalangidwa, kaya iyeyo ndiye ndani. <verse number="11" style="v"/>Abale, ngati ine ndikulalikirabe za mdulidwe, nʼchifukwa chiyani ndikusautsidwabe? Ngati ndikanakhala kuti sindikulalikira chipulumutso cha mtanda, palibe amene akanakhumudwa. <verse number="12" style="v"/>Kunena za amene akukuvutani, ndikanakonda akanangodzithena okha!</para>
  <para style="s1">Moyo mwa Mzimu Woyera</para>
  <para style="p">
    <verse number="13" style="v"/>Inu abale, Mulungu anakuyitanani kuti mukhale mfulu. Koma musagwiritse ntchito ufulu wanuwo kuchita zoyipa zachikhalidwe cha uchimo cha thupi lanu, koma mutumikirane wina ndi mnzake mwachikondi. <verse number="14" style="v"/>Pakuti malamulo onse akuphatikizidwa mu lamulo ili, “Konda mnansi wako monga iwe mwini.” <verse number="15" style="v"/>Ngati mupitiriza kulumana ndi kukhadzulana, samalani kuti mungawonongane.</para>
  <para style="p">
    <verse number="16" style="v"/>Choncho ine ndikuti, mulole kuti Mzimu akutsogolereni ndipo simudzachita zofuna za thupi lanu la uchimo. <verse number="17" style="v"/>Pakuti thupi lanu la uchimo limalakalaka zimene ndi zotsutsana ndi Mzimu, ndi Mzimu zimene ndi zotsutsana ndi thupi lanu la uchimo. Ziwirizi zimadana, kotero kuti simungachite zimene mukufuna. <verse number="18" style="v"/>Koma ngati Mzimu akutsogolerani, ndiye kuti simuli pansi pa lamulo.</para>
  <para style="p">
    <verse number="19" style="v"/>Ntchito za thupi lanu la uchimo zimaonekera poyera ndi izi: dama, zodetsa ndi kuchita zonyansa; <verse number="20" style="v"/>kupembedza mafano ndi ufiti; kudana, kukangana, kupsa mtima, kudzikonda, kugawikana, mipatuko <verse number="21" style="v"/>ndi nsanje, kuledzera, mchezo ndi zina zotere. Ine ndikukuchenjezani monga ndinachita poyamba paja kuti amene amachita zimenezi sadzalandira ufumu wa Mulungu.</para>
  <para style="p">
    <verse number="22" style="v"/>Koma chipatso cha Mzimu Woyera ndi chikondi, chimwemwe, mtendere, kuleza mtima, chifundo, kukoma mtima, kukhulupirika, <verse number="23" style="v"/>kufatsa ndi kudziretsa. Palibe lamulo loletsa zimenezi. <verse number="24" style="v"/>Amene ali ake a Khristu Yesu anapachika pa mtanda thupi lawo la uchimo pamodzi ndi zokhumba zawo ndi zolakalaka zawo. <verse number="25" style="v"/>Popeza timakhala ndi moyo mwa Mzimu Woyera, tiyeni tiyende pamodzi ndi Mzimu Woyera. <verse number="26" style="v"/>Tisakhale odzitukumula, oputana ndi ochitirana nsanje.</para>
  <chapter number="6" style="c"/>
  <para style="s1">Kuchita Zabwino kwa Onse</para>
  <para style="p">
    <verse number="1" style="v"/>Abale, ngati munthu agwa mʼtchimo lililonse, inu amene Mzimu amakutsogolerani, mumuthandize munthuyo ndi mtima wofatsa kuti akonzekenso. Koma mukhale maso kuti inu nomwe mungayesedwe. <verse number="2" style="v"/>Thandizanani kusenza zolemetsa zanu, ndipo mʼnjira imeneyi mudzakwanitsa lamulo la Khristu. <verse number="3" style="v"/>Ngati wina adziyesa kanthu pamene iyeyo sali kanthu konse, akudzinamiza yekha. <verse number="4" style="v"/>Munthu aliyense aziyesa yekha ntchito zake mmene zilili. Ngati zili bwino, adzatha kunyadira chifukwa cha ntchito zake zokhazo, iyeyo asadzifanizire ndi munthu wina wake, <verse number="5" style="v"/>pakuti aliyense ayenera kusenza katundu wake.</para>
  <para style="p">
    <verse number="6" style="v"/>Koma munthu amene akuphunzira mawu, agawireko mphunzitsi wake zinthu zonse zabwino zimene iye ali nazo.</para>
  <para style="p">
    <verse number="7" style="v"/>Musanamizidwe: nʼkosatheka kupusitsa Mulungu. Munthu amakolola zimene wafesa. <verse number="8" style="v"/>Pakuti amene amafesa zokondweretsa thupi lake la uchimo, kuchokera ku khalidwe limenelo adzakolola chiwonongeko; amene amafesa zokondweretsa Mzimu, kuchokera kwa Mzimu adzakolola moyo wosatha. <verse number="9" style="v"/>Tisatope nʼkuchita zabwino, pakuti pa nthawi yoyenera tidzakolola ngati sititopa. <verse number="10" style="v"/>Nʼchifukwa chake ngati tapeza mpata, tiyenera kuchitira zabwino anthu onse, makamaka amene ndi a banja la okhulupirira.</para>
  <para style="s1">Osati Mdulidwe koma Kulengedwa Mwatsopano</para>
  <para style="p">
    <verse number="11" style="v"/>Onani zilembo zazikulu zimene ine ndikulemba ndi dzanja langa.</para>
  <para style="p">
    <verse number="12" style="v"/>Onse amene akufuna kuoneka abwino pamaso pa anthu akukukakamizani kuti muchite mdulidwe. Akuchita izi ndi cholinga chimodzi chokha, chakuti apewe kuzunzidwa chifukwa cha mtanda wa Khristu. <verse number="13" style="v"/>Pakuti ngakhale iwowa amene anachita mdulidwe satsata Malamulo, komabe akufuna kuti muchite mdulidwe kuti anyadire mdulidwe wanuwo. <verse number="14" style="v"/>Ine sindingathe kunyadira kanthu kena koma mtanda wa Ambuye athu Yesu Khristu, kudzera mwa mtandawo dziko lapansi linapachikidwa kwa ine ndi ine ku dziko lapansi. <verse number="15" style="v"/>Pakuti kaya mdulidwe kapena kusachita mdulidwe, sizitanthauza kanthu; chofunika ndi kulengedwa mwatsopano. <verse number="16" style="v"/>Mtendere ndi chifundo zikhale kwa onse amene amatsata chiphunzitso ichi, ndi pa Israeli wa Mulungu.</para>
  <para style="p">
    <verse number="17" style="v"/>Pomaliza wina asandivutitse, pakuti mʼthupi mwanga muli zizindikiro za Yesu.</para>
  <para style="p">
    <verse number="18" style="v"/>Chisomo cha Ambuye athu Yesu Khristu zikhale ndi mzimu wanu abale. Ameni.</para>
</usx>
