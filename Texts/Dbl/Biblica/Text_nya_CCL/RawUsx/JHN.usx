<?xml version="1.0" encoding="UTF-8"?>
<usx version="2.6">
  <book code="JHN" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">YOHANE</para>
  <para style="toc1">Uthenga Wabwino wa Yesu Khristu Wolembedwa ndi Yohane</para>
  <para style="toc2">Yohane</para>
  <para style="toc3">Yoh</para>
  <para style="mt2">UTHENGA WABWINO WA YESU KHRISTU WOLEMBEDWA NDI</para>
  <para style="mt1">YOHANE</para>
  <chapter number="1" style="c"/>
  <para style="s1">Mawu Asandulika Thupi</para>
  <para style="p">
    <verse number="1" style="v"/>Pachiyambi panali Mawu, ndipo Mawu anali kwa Mulungu, ndipo Mawu ndiye Mulungu. <verse number="2" style="v"/>Mawuwa anali ndi Mulungu pachiyambi.</para>
  <para style="p">
    <verse number="3" style="v"/>Zinthu zonse zinalengedwa ndi Iye; ndipo popanda Iye sikukanakhala kanthu kalikonse kolengedwa. <verse number="4" style="v"/>Mwa Iye munali moyo, ndipo moyowo unali kuwunika kwa anthu. <verse number="5" style="v"/>Kuwunika kunawala mu mdima, koma mdimawo sunakuzindikire.</para>
  <para style="p">
    <verse number="6" style="v"/>Kunabwera munthu amene anatumizidwa kuchokera kwa Mulungu; Iyeyo dzina lake linali Yohane. <verse number="7" style="v"/>Iye anabwera ngati mboni kudzachitira umboni kuwunikako kuti kudzera mwa iye anthu onse akhulupirire. <verse number="8" style="v"/>Iyeyu sanali kuwunika; koma anabwera ngati mboni ya kuwunika. <verse number="9" style="v"/>Kuwunika koona kumene kuwunikira munthu aliyense kunabwera ku dziko lapansi.</para>
  <para style="p">
    <verse number="10" style="v"/>Iye anali mʼdziko lapansi, ndipo ngakhale kuti dziko lapansi linalengedwa ndi Iye, dziko lapansilo silinamuzindikire Iye. <verse number="11" style="v"/>Iye anabwera kwa iwo amene anali akeake, koma akewo sanamulandire Iye. <verse number="12" style="v"/>Koma kwa onse amene anamulandira Iye, kwa amene anakhulupirira mʼdzina lake, Iye anawapatsa mphamvu yokhala ana a Mulungu; <verse number="13" style="v"/>ana wobadwa osati monga mwachilengedwe, kapena chisankho cha munthu, kapena chifuniro cha mwamuna koma wobadwa mwa Mulungu.</para>
  <para style="p">
    <verse number="14" style="v"/>Mawu anasandulika thupi ndipo anakhala pakati pathu. Ife tinaona ulemerero wake, ulemerero wa Iye amene ndi Mwana mmodzi yekhayo wa Atate, wodzaza ndi chisomo ndi choonadi.</para>
  <para style="p">
    <verse number="15" style="v"/>Yohane achitira umboni za Iye. Iye akufuwula kuti, “Uyu ndi Iye amene ndinati, ‘Iye amene akubwera pambuyo panga ndi wondiposa ine chifukwa, Iyeyo analipo ine ndisanabadwe.’ ” <verse number="16" style="v"/>Kuchokera mʼkuchuluka kwa chisomo chake ife tonse talandira madalitso pamwamba pa madalitso. <verse number="17" style="v"/>Pakuti lamulo linapatsidwa kudzera mwa Mose; chisomo ndi choonadi zinabwera kudzera mwa Yesu Khristu. <verse number="18" style="v"/>Palibe munthu amene anaona Mulungu, koma Mwana mmodzi yekhayo amene ali wa pamtima pa Atate, ndiye anafotokoza za Iye.</para>
  <para style="s1">Yohane Mʼbatizi Akana kuti Iye ndi Khristu</para>
  <para style="p">
    <verse number="19" style="v"/>Tsopano uwu ndi umboni wa Yohane pamene Ayuda a ku Yerusalemu anatumiza ansembe ndi Alevi kudzamufunsa kuti iye anali yani. <verse number="20" style="v"/>Iye sanalephere kuvomereza, koma iye anavomereza momasuka kuti, “Ine sindine Khristu.”</para>
  <para style="p">
    <verse number="21" style="v"/>Iwo anamufunsa kuti, “Nanga iwe ndiwe yani? Kodi ndiwe Eliya?”</para>
  <para style="p">Iye anati, “Sindine.”</para>
  <para style="p">“Kodi ndiwe Mneneri?”</para>
  <para style="p">Iye anayankha kuti, “Ayi.”</para>
  <para style="p">
    <verse number="22" style="v"/>Pomaliza iwo anati, “Ndiwe yani? Tipatse yankho kuti tipite nalo kwa amene anatituma. Kodi iwe ukuti chiyani za iwe mwini?”</para>
  <para style="p">
    <verse number="23" style="v"/>Yohane anayankha ndi mawu a mneneri Yesaya kuti, “Ine ndi mawu a wofuwula mʼchipululu, ‘Wongolani njira ya Ambuye.’ ”</para>
  <para style="p">
    <verse number="24" style="v"/>Tsopano Afarisi ena amene anatumidwa <verse number="25" style="v"/>anamufunsa Iye kuti, “Kodi ndi chifukwa chiyani, umabatiza ngati iwe si Khristu, kapena Eliya, kapena Mneneri?”</para>
  <para style="p">
    <verse number="26" style="v"/>Yohane anayankha kuti, “Ine ndimabatiza ndi madzi, koma pakati panu payima amene simukumudziwa. <verse number="27" style="v"/>Iye ndi amene akubwera pambuyo panga, ine siwoyenera kumasula zingwe za nsapato zake.”</para>
  <para style="p">
    <verse number="28" style="v"/>Zonsezi zinachitika ku Betaniya kutsidya lina la mtsinje wa Yorodani, kumene Yohane ankabatizira.</para>
  <para style="s1">Yesu Mwana Wankhosa wa Mulungu</para>
  <para style="p">
    <verse number="29" style="v"/>Pa tsiku lotsatira Yohane anaona Yesu akubwera kwa iye ndipo anati, “Taonani, Mwana Wankhosa wa Mulungu, amene achotsa tchimo la dziko lapansi! <verse number="30" style="v"/>Uyu ndi amene ndimatanthauza pamene ndinanena kuti, ‘Munthu amene akubwera pambuyo panga ndi wondiposa ine chifukwa analipo ine ndisanabadwe.’ <verse number="31" style="v"/>Ine mwini sindinamudziwe Iye, koma ndinabwera kubatiza ndi madzi kuti Iye adziwike mu Israeli.”</para>
  <para style="p">
    <verse number="32" style="v"/>Kenaka Yohane anapereka umboni uwu: “Ine ndinaona Mzimu Woyera ngati nkhunda kuchokera kumwamba nakhala pa Iye. <verse number="33" style="v"/>Ine sindikanamudziwa Iye, koma kuti amene anandituma ine kudzabatiza ndi madzi anati kwa ine, ‘Munthu amene udzaona Mzimu Woyera akutsika nakhazikika pa Iye ndi amene adzabatize ndi Mzimu Woyera.’ <verse number="34" style="v"/>Ine ndaona ndipo ndikuchitira umboni kuti uyu ndi Mwana wa Mulungu.”</para>
  <para style="s1">Ophunzira Oyamba a Yesu</para>
  <para style="p">
    <verse number="35" style="v"/>Pa tsiku lotsatira Yohane analinso pamenepo pamodzi ndi awiri a ophunzira ake. <verse number="36" style="v"/>Iye ataona Yesu akudutsa anati, “Taonani Mwana Wankhosa wa Mulungu!”</para>
  <para style="p">
    <verse number="37" style="v"/>Ophunzira ake awiriwo atamva iye akunena izi, iwo anamutsatira Yesu. <verse number="38" style="v"/>Atatembenuka, Yesu anaona iwo akumutsatira ndipo anawafunsa kuti, <char style="wj">“Kodi mukufuna chiyani?”</char></para>
  <para style="p">Iwo anati, “Rabi (kutanthauza kuti Aphunzitsi), kodi mukukhala kuti?”</para>
  <para style="p">
    <verse number="39" style="v"/>Iye anayankha kuti, <char style="wj">“Bwerani mudzaone.”</char></para>
  <para style="p">Choncho iwo anapita ndi kukaona kumene Iye amakhala, ndipo anakhala naye tsiku limenelo. Linali ngati pafupifupi ora la khumi.</para>
  <para style="p">
    <verse number="40" style="v"/>Andreya mʼbale wake wa Simoni Petro, anali mmodzi wa awiriwo amene anamva zimene Yohane ananena ndiponso amene anamutsata Yesu. <verse number="41" style="v"/>Choncho chimene Andreya anachita ndi kukapeza mʼbale wake Simoni ndipo anamuwuza kuti, “Ife tamupeza Mesiya,” (kutanthauza kuti Khristu).</para>
  <para style="p">
    <verse number="42" style="v"/>Kenaka iye anabweretsa Simoni kwa Yesu, amene anamuyangʼana ndipo anati, <char style="wj">“Iwe ndiwe Simoni, mwana wa Yohane. Udzatchedwa Kefa”</char> (limene litanthauza kuti Petro).</para>
  <para style="s1">Yesu Ayitana Filipo ndi Natanieli</para>
  <para style="p">
    <verse number="43" style="v"/>Pa tsiku lotsatira Yesu anaganiza zopita ku Galileya. Atamupeza Filipo, anati kwa iye, <char style="wj">“Nditsate.”</char></para>
  <para style="p">
    <verse number="44" style="v"/>Filipo monga Andreya ndi Petro, anali wochokera ku mzinda mudzi Betisaida. <verse number="45" style="v"/>Filipo anakapeza Natanieli ndipo anamuwuza kuti, “Ife tapeza amene Mose analemba za Iye mʼmalamulo, ndi zimene aneneri analembanso za Iye, Yesu wa ku Nazareti, mwana wa Yosefe.”</para>
  <para style="p">
    <verse number="46" style="v"/>Natanieli anafunsa kuti, “Nazareti! Kodi kanthu kalikonse kabwino kangachokere kumeneko?”</para>
  <para style="p">Filipo anati, “Bwera udzaone.”</para>
  <para style="p">
    <verse number="47" style="v"/>Yesu atamuona Natanieli akuyandikira, anati kwa iye, <char style="wj">“Uyu ndi Mwisraeli weniweni, mwa iye mulibe chinyengo.”</char></para>
  <para style="p">
    <verse number="48" style="v"/>Natanieli anafunsa kuti, “Kodi mwandidziwa bwanji?”</para>
  <para style="p">Yesu anayankha kuti, <char style="wj">“Ine ndinakuona iwe utakhala pansi pamtengo wamkuyu Filipo asanakuyitane.”</char></para>
  <para style="p">
    <verse number="49" style="v"/>Kenaka Natanieli ananena kuti, “Rabi, Inu ndinu Mwana wa Mulungu; Inu ndinu Mfumu ya Israeli.”</para>
  <para style="p">
    <verse number="50" style="v"/>Yesu anati, <char style="wj">“Ukukhulupirira chifukwa chakuti ndakuwuza kuti Ine ndinakuona iwe uli pansi pamtengo wamkuyu? Iwe udzaona zinthu zazikulu kuposa izo.”</char> <verse number="51" style="v"/>Ndipo Iye anapitirira kuti, <char style="wj">“Zoonadi, Ine ndikuwuza kuti iwe udzaona kumwamba, kutatsekuka ndi angelo a Mulungu akukwera ndi kutsika pa Mwana wa Munthu.”</char></para>
  <chapter number="2" style="c"/>
  <para style="s1">Yesu Asandutsa Madzi Kukhala Vinyo</para>
  <para style="p">
    <verse number="1" style="v"/>Pa tsiku lachitatu munali ukwati mu Kana wa ku Galileya. Amayi ake a Yesu anali komweko, <verse number="2" style="v"/>ndipo Yesu ndi ophunzira ake anayitanidwanso ku ukwatiwo. <verse number="3" style="v"/>Vinyo atatha, amayi a Yesu anati kwa Iye, “Wawathera vinyo.”</para>
  <para style="p">
    <verse number="4" style="v"/>Yesu anayankha kuti, <char style="wj">“Amayi, chifukwa chiyani mukundiwuza Ine? Nthawi yanga sinakwane.”</char></para>
  <para style="p">
    <verse number="5" style="v"/>Amayi ake anati kwa antchito, “Inu muchite chilichonse chimene akuwuzeni.”</para>
  <para style="p">
    <verse number="6" style="v"/>Pamenepo panali mitsuko yamiyala yothiramo madzi isanu ndi umodzi, imene Ayuda amagwiritsa ntchito pa mwambo wodziyeretsa. Uliwonse unali ndi malita 100 kapena kupitirirapo.</para>
  <para style="p">
    <verse number="7" style="v"/>Yesu anati kwa antchitowo, <char style="wj">“Dzazani madzi mʼmitsukoyi,”</char> ndipo iwo anadzaza ndendende.</para>
  <para style="p">
    <verse number="8" style="v"/>Ndipo Iye anatinso kwa iwo, <char style="wj">“Tsopano tungani ndipo kaperekeni kwa mkulu waphwando.”</char></para>
  <para style="p">Iwo anachita momwemo. <verse number="9" style="v"/>Mkulu waphwando analawa madziwo amene anasandulika vinyo, ndipo sanazindikire kumene vinyoyo anachokera, ngakhale kuti antchito amene anatunga madziwo amadziwa. Kenaka anayitanira mkwati pambali <verse number="10" style="v"/>ndipo anati, “Aliyense amatulutsa vinyo wokoma kwambiri poyambirira ndipo kenaka vinyo wosakoma pamene oyitanidwa atamwa kale wambiri; koma iwe wasunga wokoma mpaka tsopano.”</para>
  <para style="p">
    <verse number="11" style="v"/>Ichi chinali chizindikiro chodabwitsa choyamba chimene Yesu anachita ku Kana wa ku Galileya. Potero Iye anawulula ulemerero wake, ndipo ophunzira ake anamukhulupirira Iye.</para>
  <para style="s1">Yesu Ayeretsa Nyumba ya Mulungu</para>
  <para style="p">
    <verse number="12" style="v"/>Zitatha izi Iye anatsikira ku Kaperenawo pamodzi ndi amayi ake, abale ake ndi ophunzira ake. Iwo anakhala kumeneko masiku owerengeka.</para>
  <para style="p">
    <verse number="13" style="v"/>Nthawi ya Paska ya Ayuda itayandikira, Yesu anapita ku Yerusalemu. <verse number="14" style="v"/>Mʼbwalo la Nyumba ya Mulungu Iye anapeza anthu akugulitsa ngʼombe, nkhosa ndi nkhunda ndipo ena akusintha ndalama pa matebulo. <verse number="15" style="v"/>Chifukwa cha zimenezi Iye anapanga chikwapu cha zingwe ndipo anatulutsa onse mʼbwalo la Nyumbayo, pamodzi ndi nkhosa ndi ngʼombe; Iye anamwaza ndalama zawo ndi kugudubuza matebulo. <verse number="16" style="v"/>Kwa amene amagulitsa nkhunda, Iye anati, <char style="wj">“Tulutsani izi muno! Osasandutsa Nyumba ya Atate anga msika!”</char></para>
  <para style="p">
    <verse number="17" style="v"/>Ophunzira ake anakumbukira kuti zinalembedwa kuti, “Kudzipereka kwanga ku nyumba yanu kudzandiphetsa.”</para>
  <para style="p">
    <verse number="18" style="v"/>Kenaka Ayuda anamufunsa Yesu kuti, “Kodi mungationetse chizindikiro chodabwitsa chotani chotsimikizira ulamuliro wanu wochitira izi?”</para>
  <para style="p">
    <verse number="19" style="v"/>Yesu anawayankha kuti, <char style="wj">“Gwetsani Nyumba ya Mulunguyi ndipo Ine ndidzayimanganso mʼmasiku atatu.”</char></para>
  <para style="p">
    <verse number="20" style="v"/>Ayuda anayankha kuti, “Zinatenga zaka makumi anayi kumanga Nyumbayi, kodi Inu mungayimange masiku atatu?” <verse number="21" style="v"/>Koma Nyumba ya Mulungu imene amanena linali thupi lake. <verse number="22" style="v"/>Iye ataukitsidwa kwa akufa, ophunzira ake anakumbukira zimene Iye ananena ndipo anakhulupirira Malemba ndi mawu amene Yesu anayankhula.</para>
  <para style="p">
    <verse number="23" style="v"/>Tsopano Iye ali mu Yerusalemu pa phwando la Paska, anthu ambiri anaona zizindikiro zodabwitsa zimene amachita ndipo anakhulupirira dzina lake. <verse number="24" style="v"/>Koma Yesu sanawakhulupirire iwo, pakuti amadziwa anthu onse. <verse number="25" style="v"/>Iye sanafune umboni wa wina aliyense popeza amadziwa zomwe zinali mʼmitima mwa anthu.</para>
  <chapter number="3" style="c"/>
  <para style="s1">Yesu Aphunzitsa Nekodimo za Kubadwa Kwatsopano</para>
  <para style="p">
    <verse number="1" style="v"/>Ndipo panali Mfarisi wotchedwa Nekodimo, wa mʼgulu lolamulira la Ayuda. <verse number="2" style="v"/>Iye anabwera kwa Yesu usiku ndipo anati, “Rabi, ife tikudziwa kuti ndinu aphunzitsi wochokera kwa Mulungu, pakuti palibe amene angachite zizindikiro zodabwitsa zimene Inu mukuchita ngati Mulungu sali naye.”</para>
  <para style="p">
    <verse number="3" style="v"/>Poyankha Yesu ananena kuti, <char style="wj">“Zoonadi, Ine ndikukuwuza kuti, ngati munthu sabadwanso mwatsopano sangathe kuona ufumu wa Mulungu.”</char></para>
  <para style="p">
    <verse number="4" style="v"/>Nekodimo anati, “Kodi munthu angabadwenso bwanji atakalamba? Kodi angalowe kachiwiri mʼmimba ya amayi ake kuti abadwenso?”</para>
  <para style="p">
    <verse number="5" style="v"/>Yesu anayankha kuti, <char style="wj">“Zoonadi, Ine ndikukuwuza kuti ngati munthu sabadwa mwa madzi ndi Mzimu Woyera, sangalowe mu ufumu wa Mulungu.</char> <verse number="6" style="v"/><char style="wj">Thupi limabereka thupi, koma Mzimu amabereka mzimu.</char> <verse number="7" style="v"/><char style="wj">Iwe usadabwe chifukwa ndakuwuza kuti, ‘Uyenera kubadwanso.’</char> <verse number="8" style="v"/><char style="wj">Mphepo imawomba kulikonse kumene ikufuna. Ungathe kumva kuwomba kwake, koma sungathe kudziwa kumene ikuchokera kapena kumene ikupita. Nʼchimodzimodzi ndi amene abadwa ndi Mzimu Woyera.”</char></para>
  <para style="p">
    <verse number="9" style="v"/>Nekodimo anafunsa kuti, “Kodi izi zingatheke bwanji?”</para>
  <para style="p">
    <verse number="10" style="v"/>Yesu anati, <char style="wj">“Iwe mphunzitsi wa Israeli, kodi sukuzindikira zimenezi?</char> <verse number="11" style="v"/><char style="wj">Zoonadi, Ine ndikukuwuza kuti ife tiyankhula zimene tikuzidziwa ndi kuchitira umboni zimene taziona, komabe inu simuvomereza umboni wathu.</char> <verse number="12" style="v"/><char style="wj">Ine ndikuyankhula kwa iwe zinthu za dziko lapansi ndipo sukukhulupirira. Nanga kodi udzakhulupirira bwanji ngati nditayankhula zinthu zakumwamba?</char> <verse number="13" style="v"/><char style="wj">Palibe wina aliyense anapita kumwamba, koma yekhayo amene watsika kuchokera kumwamba, Mwana wa Munthu.</char> <verse number="14" style="v"/><char style="wj">Tsono monga Mose anapachika njoka mʼchipululu, moteronso Mwana wa Munthu ayenera kupachikidwa,</char> <verse number="15" style="v"/><char style="wj">kuti aliyense amene akhulupirira Iye akhale ndi moyo wosatha.</char></para>
  <para style="p">
    <verse number="16" style="v"/>“Pakuti Mulungu anakonda dziko lapansi, kotero anapereka Mwana wake wobadwa yekha, kuti aliyense wokhulupirira Iye asatayike koma akhale ndi moyo wosatha. <verse number="17" style="v"/>Pakuti Mulungu sanatume Mwana wake ku dziko lapansi, kuti akaweruze, koma kuti akapulumutse dziko lapansi. <verse number="18" style="v"/>Aliyense wokhulupirira Iye saweruzidwa, koma aliyense wosakhulupirira waweruzidwa kale chifukwa sanakhulupirire dzina la Mwana wobadwa yekha wa Mulungu. <verse number="19" style="v"/>Ndipo chiweruzo ndi ichi: kuwunika kunabwera mʼdziko lapansi, koma anthu anakonda mdima mʼmalo mwa kuwunikako, chifukwa ntchito zawo zinali zoyipa. <verse number="20" style="v"/>Aliyense wochita zoyipa amadana ndi kuwunika, ndipo sabwera poyera chifukwa cha mantha kuti ntchito zake zingaonekere. <verse number="21" style="v"/>Koma aliyense wokhala mu choonadi amabwera ku kuwunika, kuti zionekere poyera zimene iye wachita zachitika kudzera mwa Mulungu.”</para>
  <para style="s1">Yohane Mʼbatizi Achita Umboni za Yesu</para>
  <para style="p">
    <verse number="22" style="v"/>Zitatha izi, Yesu ndi ophunzira ake anapita mʼmadera a ku midzi ya ku Yudeya, kumene Iye anakhala kanthawi akubatiza. <verse number="23" style="v"/>Ndipo Yohane amabatizanso ku Ainoni kufupi ndi Salimu, chifukwa kumeneko kunali madzi ambiri ndipo anthu amabwererabwererabe kudzabatizidwa. <verse number="24" style="v"/>(Apa nʼkuti Yohane asanatsekeredwe mʼndende). <verse number="25" style="v"/>Mkangano unabuka pakati pa ophunzira ena a Yohane ndi Ayuda ena pa zamwambo wodziyeretsa wa Ayuda. <verse number="26" style="v"/>Iwo anabwera kwa Yohane anati, “Rabi, munthu uja munali naye mbali inayo ya mu mtsinje wa Yorodani, amene munamuchitira umboni, taonani naye akubatizanso, ndipo aliyense akupita kwa Iye.”</para>
  <para style="p">
    <verse number="27" style="v"/>Atamva zimenezi, Yohane anayankha kuti, “Munthu amalandira chokhacho chapatsidwa kwa iye kuchokera kumwamba. <verse number="28" style="v"/>Inuyo ndinu mboni zanga kuti ine ndinati, ‘Ine sindine Khristu koma ndatumidwa patsogolo pa Iye.’ <verse number="29" style="v"/>Mwini wake wa mkwatibwi ndi mkwati. Ndipo bwenzi lamkwati limadikira ndi kumvetsera iye, ndipo amakondwa akamva mawu a mkwatiyo. Ine changa ndi chimwemwe ndipo ndine wosangalala kwambiri. <verse number="30" style="v"/>Nʼkoyenera kuti Iyeyo akule, ine ndichepe.</para>
  <para style="p">
    <verse number="31" style="v"/>“Iye wochokera kumwamba ndi wapamwamba pa onse: iye wochokera mʼdziko lapansi ndi wa dziko lapansi, ndipo amayankhula monga mmodzi wa adziko lapansi. Iye wochokera kumwamba ndi wopambana onse. <verse number="32" style="v"/>Iye achita umboni pa zimene waziona ndi kuzimva, koma palibe avomereza umboni wake. <verse number="33" style="v"/>Munthu amene amawulandira akutsimikizira kuti Mulungu ndi woona. <verse number="34" style="v"/>Pakuti amene Mulungu wamutuma amayankhula mawu a Mulungu; Mulungu wamupatsa Mzimu Woyera mopanda malire. <verse number="35" style="v"/>Atate amakonda Mwana ndipo apereka zonse mʼmanja mwake. <verse number="36" style="v"/>Aliyense wokhulupirira Mwanayo ali ndi moyo wosatha, koma iye amene samvera Mwanayo sadzawuona moyo, pakuti mkwiyo wa Mulungu umakhala pa iye.”</para>
  <chapter number="4" style="c"/>
  <para style="s1">Yesu Acheza ndi Mayi wa ku Samariya</para>
  <para style="p">
    <verse number="1" style="v"/>Yesu atazindikira kuti Afarisi amva zoti Iye ankapeza ndi kubatiza ophunzira ambiri kupambana Yohane, <verse number="2" style="v"/>(ngakhale kuti Yesuyo sankabatiza, koma ophunzira ake). <verse number="3" style="v"/>Iye anachoka ku Yudeya ndi kubwereranso ku Galileya.</para>
  <para style="p">
    <verse number="4" style="v"/>Ndipo Iye anayenera kudutsa mu Samariya. <verse number="5" style="v"/>Iye anafika mʼmudzi wa Asamariya wotchedwa Sukari, pafupi ndi malo amene Yakobo anapatsa mwana wake Yosefe. <verse number="6" style="v"/>Chitsime cha Yakobo chinali pamenepo ndipo Yesu atatopa ndi ulendo anakhala pansi pambali pa chitsimecho. Nthawi inali pafupifupi ora lachisanu ndi chimodzi masana.</para>
  <para style="p">
    <verse number="7" style="v"/>Mayi wa Chisamariya atabwera kudzatunga madzi, Yesu anati kwa iye, <char style="wj">“Kodi ungandipatse madzi akumwa.”</char> <verse number="8" style="v"/>(Ophunzira ake nʼkuti atapita mʼmudzi kukagula chakudya).</para>
  <para style="p">
    <verse number="9" style="v"/>Mayiyo anati kwa Iye, “Inu ndinu Myuda ndipo ine ndine Msamariya. Bwanji mukundipempha madzi akumwa?” (Popeza Ayuda ndi Asamariya sankayanjana).</para>
  <para style="p">
    <verse number="10" style="v"/>Yesu anamuyankha kuti, <char style="wj">“Koma iwe ukanadziwa mphatso ya Mulungu ndi Iye amene akukupempha madzi akumwa, ukanamupempha ndipo akanakupatsa madzi amoyo.”</char></para>
  <para style="p">
    <verse number="11" style="v"/>Mayiyo anati, “Ambuye, Inu mulibe kanthu kotungira madzi ndipo chitsime ndi chakuya. Kodi madzi amoyowo mungawatenge kuti? <verse number="12" style="v"/>Kodi Inu ndinu wamkulu kuposa kholo lathu Yakobo, amene anatipatsa chitsimechi ndipo iye ankamwanso monga anachita ana ake ndi ziweto zake?”</para>
  <para style="p">
    <verse number="13" style="v"/>Yesu anayankha kuti, <char style="wj">“Aliyense amene amamwa madzi awa amamvanso ludzu,</char> <verse number="14" style="v"/><char style="wj">koma aliyense amene adzamwa madzi amene Ine ndidzamupatsa sadzamvanso ludzu. Ndithudi, madzi amene ndidzamupatsa adzakhala kasupe wamadzi wotumphukira ku moyo wosatha.”</char></para>
  <para style="p">
    <verse number="15" style="v"/>Mayiyo anati kwa Iye, “Ambuye, patseni madzi amenewo kuti ndisadzamvenso ludzu ndi kumabwerabe kuno kudzatunga madzi.”</para>
  <para style="p">
    <verse number="16" style="v"/>Iye anamuwuza kuti, <char style="wj">“Pita kayitane mwamuna wako ndipo ubwere naye.”</char></para>
  <para style="p">
    <verse number="17" style="v"/>Iye anayankha kuti, “Ine ndilibe mwamuna.”</para>
  <para style="p">Yesu anati kwa iye, <char style="wj">“Wakhoza ponena kuti ulibe mwamuna.</char> <verse number="18" style="v"/><char style="wj">Zoona nʼzakuti iwe wakhala pa banja ndi amuna asanu, ndipo mwamuna amene uli naye tsopano si wako. Zimene wanenazi ndi zoona.”</char></para>
  <para style="p">
    <verse number="19" style="v"/>Mayiyo anati, “Ambuye, ine ndazindikira kuti Inu ndinu mneneri. <verse number="20" style="v"/>Makolo athu ankapembedza mʼphiri ili koma inu Ayuda mumati malo amene tiyenera kupembedzera ali ku Yerusalemu.”</para>
  <para style="p">
    <verse number="21" style="v"/>Yesu anati, <char style="wj">“Mayi inu khulupirira Ine. Nthawi ikubwera pamene inu simudzapembedza Atate mʼphiri ili kapena mu Yerusalemu.</char> <verse number="22" style="v"/><char style="wj">Inu Asamariya mumapembedza chimene simukuchidziwa. Ife timapembedza chimene tikuchidziwa, pakuti chipulumutso nʼchochokera kwa Ayuda.</char> <verse number="23" style="v"/><char style="wj">Koma nthawi ikubwera ndipo yafika kale tsopano pamene opembedza woona adzapembedza Atate mu mzimu ndi mʼchoonadi, pakuti opembedza otere ndiwo amene Atate akuwafuna.</char> <verse number="24" style="v"/><char style="wj">Mulungu ndi Mzimu, ndipo omupembedza Iye ayenera kumupembedza mu mzimu ndi mʼchoonadi.”</char></para>
  <para style="p">
    <verse number="25" style="v"/>Mayiyo anati, “Ine ndikudziwa kuti Mesiya (wotchedwa Khristu) akubwera. Akabwera, Iye adzafotokoza zonse kwa ife.”</para>
  <para style="p">
    <verse number="26" style="v"/>Ndipo Yesu anamuwuza kuti, <char style="wj">“Amene ndikukuyankhulane, ndine amene.”</char></para>
  <para style="s1">Ophunzira Abweranso kwa Yesu</para>
  <para style="p">
    <verse number="27" style="v"/>Pa nthawi yomweyo ophunzira ake anabwerera ndipo anadabwa kupeza Iye akuyankhula ndi mayi. Koma palibe amene anamufunsa kuti, “Kodi mukufuna chiyani?” kapena, “Nʼchifukwa chiyani mukuyankhula naye?”</para>
  <para style="p">
    <verse number="28" style="v"/>Kenaka mayiyo anasiya mtsuko wamadzi, nabwerera ku mzinda ndipo anati kwa anthu, <verse number="29" style="v"/>“Tiyeni mukaone munthu amene wandiwuza ine zilizonse zimene ndinazichita. Kodi ameneyu sangakhale Khristu?” <verse number="30" style="v"/>Iwo anatuluka mʼmudziwo ndi kupita kumene kunali Iye.</para>
  <para style="p">
    <verse number="31" style="v"/>Pa nthawi imeneyi ndi kuti ophunzira ake akumukakamiza kuti, “Rabi idyani.”</para>
  <para style="p">
    <verse number="32" style="v"/>Koma Iye anawawuza kuti, <char style="wj">“Ine ndili ndi chakudya choti ndidye chimene inu simukuchidziwa.”</char></para>
  <para style="p">
    <verse number="33" style="v"/>Ndipo ophunzira ake anafunsana wina ndi mnzake kuti, “Kodi alipo wina amene anamubweretsera Iye chakudya?”</para>
  <para style="p">
    <verse number="34" style="v"/>Yesu anati, <char style="wj">“Chakudya changa ndikuchita chifuniro cha Iye amene anandituma Ine ndi kumaliza ntchito yake.</char> <verse number="35" style="v"/><char style="wj">Kodi inu simunena kuti, ‘Kwatsala miyezi inayi ndipo kenaka kukolola?’ Ine ndikukuwuzani kuti, tsekulani maso anu ndipo muyangʼane mʼminda! Mbewu zacha kale kuti zikololedwe.</char> <verse number="36" style="v"/><char style="wj">Ngakhale tsopano amene akukolola akulandira malipiro ake, ndipo akututa mbewu ku moyo wosatha kuti wofesa ndi wokolola asangalale pamodzi.</char> <verse number="37" style="v"/><char style="wj">Nʼchifukwa chake mawu akuti, ‘Wina amafesa ndipo wina amakolola’ ndi woona.</char> <verse number="38" style="v"/><char style="wj">Ine ndinakutumani kukakolola zimene simunagwirire ntchito. Ena anagwira ntchito yolemetsa ndipo inu mwatuta phindu la ntchito yawo.”</char></para>
  <para style="s1">Asamariya Ambiri Akhulupirira</para>
  <para style="p">
    <verse number="39" style="v"/>Asamariya ambiri ochokera mʼmudziwo anakhulupirira Iye chifukwa cha umboni wa mayiyo wakuti, “Iye anandiwuza ine zonse ndinazichita.” <verse number="40" style="v"/>Choncho Asamariya atabwera kwa Iye, anamuwumiriza Iye kuti akhale nawo, ndipo Iye anakhala nawo masiku awiri. <verse number="41" style="v"/>Ndipo chifukwa cha mawu ake, ena ambiri anakhulupirira.</para>
  <para style="p">
    <verse number="42" style="v"/>Iwo anati kwa mayiyo, “Ife sitikukhulupirira chifukwa cha mawu ako okha, koma tsopano ife tadzimvera tokha, ndipo tikudziwa kuti munthu uyu ndithu ndi Mpulumutsi wa dziko lapansi.”</para>
  <para style="s1">Yesu Achiritsa Mwana wa Nduna ya Mfumu</para>
  <para style="p">
    <verse number="43" style="v"/>Patatha masiku awiri Iye anachoka napita ku Galileya. <verse number="44" style="v"/>(Tsopano Yesu mwini ananena kale kuti mneneri salandira ulemu mʼdziko lake). <verse number="45" style="v"/>Iye atafika ku Galileya, Agalileya anamulandira. Iwo anali ataona zonse zimene anazichita mu Yerusalemu pa phwando la Paska, pakuti iwonso anali komweko.</para>
  <para style="p">
    <verse number="46" style="v"/>Iye anakafikanso ku Kana wa ku Galileya, kumene anasanduliza madzi kukhala vinyo. Ndipo kumeneko kunali nduna ina ya mfumu imene mwana wake wamwamuna anali chigonere akudwala ku Kaperenawo. <verse number="47" style="v"/>Munthu uyu atamva kuti Yesu wafika ku Galileya kuchokera ku Yudeya, anapita kwa Iye, namupempha kuti apite akachiritse mwana wakeyo, amene anali pafupi kufa.</para>
  <para style="p">
    <verse number="48" style="v"/>Yesu anawawuza iwo kuti, <char style="wj">“Anthu inu pokhapokha mutaona zizindikiro zodabwitsa, simudzakhulupirira.”</char></para>
  <para style="p">
    <verse number="49" style="v"/>Nduna ya mfumuyo inati, “Ambuye tiyeni mwana wanga asanafe.”</para>
  <para style="p">
    <verse number="50" style="v"/>Yesu anayankha kuti, <char style="wj">“Pita. Mwana wako adzakhala ndi moyo.”</char></para>
  <para style="p">Munthuyo anakhulupirira mawu a Yesu ndipo ananyamuka. <verse number="51" style="v"/>Iye ali pa njira, antchito ake anakumana naye, namuwuza kuti mwana wanu uja wachira. <verse number="52" style="v"/>Iye atafunsa kuti ndi nthawi yanji imene mwana wake anapeza bwino, iwo anati kwa iye, “Malungo anamusiya iye dzulo pa ora lachisanu ndi chiwiri.”</para>
  <para style="p">
    <verse number="53" style="v"/>Ndipo bamboyo anazindikira kuti iyi inali nthawi yomweyo imene Yesu anati kwa iye, <char style="wj">“Mwana wako adzakhala ndi moyo.”</char> Choncho iye ndi onse a pa banja lake anakhulupirira.</para>
  <para style="p">
    <verse number="54" style="v"/>Ichi ndiye chinali chizindikiro chodabwitsa chachiwiri chimene Yesu anachita atafika ku Galileya kuchokera ku Yudeya.</para>
  <chapter number="5" style="c"/>
  <para style="s1">Yesu Achiritsa Munthu pa Sabata</para>
  <para style="p">
    <verse number="1" style="v"/>Patapita nthawi Yesu anakwera kupita ku Yerusalemu ku phwando la Ayuda. <verse number="2" style="v"/>Ndipo ku Yerusalemuko pafupi ndi chipata cha Nkhosa kuli dziwe limene mʼChihebri limatchedwa Betisaida ndipo ndi lozunguliridwa ndi makumbi asanu. <verse number="3" style="v"/>Mʼmenemo munkagonamo gulu lalikulu la anthu odwala, osaona, olumala ndi ofa ziwalo. <verse number="4" style="v"/>Pakuti nthawi zina mngelo wa Ambuye ankatsikira mʼdziwemo nʼkuvundula madziwo. Woyamba kulowamo madzi atavundulidwa, ankachira ngakhale akhale ndi nthenda yanji. <verse number="5" style="v"/>Mmodzi wa amene anali pamenepo anali atadwala zaka 38. <verse number="6" style="v"/>Yesu atamuona ali chigonere, nadziwa kuti anakhala chotero kwa nthawi yayitali, anamufunsa iye kuti, <char style="wj">“Kodi ukufuna kuchira?”</char></para>
  <para style="p">
    <verse number="7" style="v"/>Wodwalayo anayankha kuti, “Ambuye, ndilibe wina aliyense woti angandithandize kulowa mʼdziwe pamene madzi avundulidwa. Pamene ndikuyesera kuti ndilowemo, wina amalowamo ine ndisanalowemo.”</para>
  <para style="p">
    <verse number="8" style="v"/>Ndipo Yesu anati kwa iye, <char style="wj">“Imirira! Nyamula mphasa yako yamba kuyenda.”</char> <verse number="9" style="v"/>Nthawi yomweyo munthuyo anachiritsidwa. Iye ananyamula mphasa yake nayamba kuyenda.</para>
  <para style="p">Tsiku limene izi zinachitika linali la Sabata. <verse number="10" style="v"/>Ndipo Ayuda anati kwa munthu amene anachiritsidwayo, “Lero ndi la Sabata; lamulo silikulola iwe kunyamula mphasa yako.”</para>
  <para style="p">
    <verse number="11" style="v"/>Koma iye anayankha kuti, “Munthu amene wandichiritsa anati kwa ine, <char style="wj">‘Nyamula mphasa yako yamba kuyenda.’ ”</char></para>
  <para style="p">
    <verse number="12" style="v"/>Pamenepo anamufunsa iye kuti, “Kodi munthu ameneyo ndani amene wakuwuza kuti, ‘Nyamula mphasa yako ndipo yenda?’ ”</para>
  <para style="p">
    <verse number="13" style="v"/>Munthu amene anachiritsidwayo sanadziwe kuti anali ndani, pakuti Yesu anangolowera mʼgulu la anthu ndi kupita.</para>
  <para style="p">
    <verse number="14" style="v"/>Patapita nthawi Yesu anamupeza ku Nyumba ya Mulungu ndipo anati kwa iye, <char style="wj">“Taona uli bwino tsopano. Usakachimwenso kuti choyipa choposa ichi chingakugwere.”</char> <verse number="15" style="v"/>Munthu uja anachoka ndi kukawawuza Ayuda kuti anali Yesu amene anamuchiritsa iye.</para>
  <para style="s1">Yesu Adziwulula kuti ndi Mwana wa Mulungu</para>
  <para style="p">
    <verse number="16" style="v"/>Ndipo popeza Yesu amachita zinthu izi tsiku la Sabata, Ayuda anayamba kumulondalonda. <verse number="17" style="v"/>Yesu anawawuza kuti, <char style="wj">“Atate anga amagwira ntchito nthawi zonse mpaka lero lino, ndipo Inenso ndili pa ntchito.”</char> <verse number="18" style="v"/>Chifukwa cha ichi Ayuda anawirikiza kufuna kumupha; osati chifukwa chakuswa Sabata kokha komanso chifukwa ankanena kuti Mulungu ndi Atate ake, nadziyesa Iye wofanana ndi Mulungu.</para>
  <para style="p">
    <verse number="19" style="v"/>Yesu anawapatsa yankho ili: <char style="wj">“Zoonadi, Ine ndikukuwuzani kuti Mwana sangathe kuchita kanthu pa Iye yekha. Iye amachita zokhazo zimene amaona Atate ake akuchita, chifukwa chilichonse chimene Atate amachita Mwana amachitanso.</char> <verse number="20" style="v"/><char style="wj">Pakuti Atate amakonda Mwana, amamuonetsa zonse zimene Iwo amachita. Inde, Atate adzamuonetsa zinthu zazikulu kuposa zimenezi ndipo mudzadabwa.</char> <verse number="21" style="v"/><char style="wj">Pakuti monga Atate amaukitsa akufa nawapatsa moyo, momwemonso Mwana amapereka moyo kwa amene Iye akufuna.</char> <verse number="22" style="v"/><char style="wj">Komanso, Atate saweruza aliyense koma wapereka kwa Mwana ulamuliro woweruzawo,</char> <verse number="23" style="v"/><char style="wj">kuti aliyense alemekeze Mwanayo monga momwe amalemekezera Atate. Munthu amene salemekeza Mwana salemekezanso Atate amene anamutuma Mwanayo.</char></para>
  <para style="p">
    <verse number="24" style="v"/>
    <char style="wj">“Zoonadi, Ine ndikukuwuzani kuti aliyense amene amamva mawu anga ndi kukhulupirira Iye amene ananditumiza Ine, ali ndi moyo wosatha ndipo sadzaweruzidwa. Iye wachoka mu imfa ndipo walowa mʼmoyo.</char> <verse number="25" style="v"/><char style="wj">Zoonadi, Ine ndikukuwuzani kuti nthawi ikubwera ndipo yafika kale tsopano, pamene akufa adzamva mawu a Mwana wa Mulungu ndipo iwo amene amva adzakhala ndi moyo.</char> <verse number="26" style="v"/><char style="wj">Pakuti monga Atate ali gwero la moyo, momwemonso anapereka mphamvu zopereka moyo mwa Mwana.</char> <verse number="27" style="v"/><char style="wj">Ndipo wamupatsa Iye ulamuliro woweruza chifukwa ndi Mwana wa Munthu.</char></para>
  <para style="p">
    <verse number="28" style="v"/>
    <char style="wj">“Musadabwe ndi zimenezi. Pakuti nthawi ikubwera pamene onse amene ali mʼmanda adzamva mawu ake</char> <verse number="29" style="v"/><char style="wj">ndi kutuluka. Iwo amene anachita zabwino adzauka ndi kupita ku moyo wosatha ndipo amene anachita zoyipa adzauka ndi kupita ku chilango chamuyaya.</char> <verse number="30" style="v"/><char style="wj">Pakuti sindingathe kuchita kena kalikonse pa ndekha. Ine ndimaweruza molingana ndi zomwe Mulungu wandiwuza ndipo kuweruza kwanga ndi kolungama. Ine sindifuna kudzikondweretsa ndekha koma Iye amene anandituma.</char></para>
  <para style="s1">Maumboni Onena za Yesu</para>
  <para style="p">
    <verse number="31" style="v"/>
    <char style="wj">“Ngati ndidzichitira umboni ndekha, umboni wanga si woona.</char> <verse number="32" style="v"/><char style="wj">Alipo wina amene amandichitira umboni wabwino. Ine ndikudziwa kuti umboni wake wonena za Ine ndi woona.</char></para>
  <para style="p">
    <verse number="33" style="v"/>
    <char style="wj">“Inu munatumiza amithenga kwa Yohane ndipo iye anachitira umboni choona.</char> <verse number="34" style="v"/><char style="wj">Sikuti Ine ndikudalira umboni wa munthu; koma ndikunena zimenezi kuti mupulumutsidwe.</char> <verse number="35" style="v"/><char style="wj">Yohane anali ngati nyale imene imayaka ndi kuwala, ndipo inu kwa kanthawi munasankha kusangalala ndi kuwala kwakeko.</char></para>
  <para style="p">
    <verse number="36" style="v"/>
    <char style="wj">“Koma Ine ndili ndi umboni woposa uja wa Yohane. Pakuti ntchito imene Atate andipatsa kuti ndiyikwaniritse ndi imene ndikugwira, ndipo ikundichitira umboni kuti Atate andituma Ine.</char> <verse number="37" style="v"/><char style="wj">Ndipo Atate amene anandituma Ine, Iye mwini wandichitira umboni. Inu simunamvepo mawu ake kapena kuona maonekedwe ake,</char> <verse number="38" style="v"/><char style="wj">kapena mawu ake kukhala mwa inu, pakuti simukhulupirira Iye amene anamutuma.</char> <verse number="39" style="v"/><char style="wj">Inu mumasanthula malemba chifukwa mumaganiza kuti mʼmalembamo muli moyo wosatha. Awa ndi malemba amene akundichitira umboni.</char> <verse number="40" style="v"/><char style="wj">Koma inu mukukana kubwera kwa Ine kuti mukhale ndi moyo.</char></para>
  <para style="p">
    <verse number="41" style="v"/>
    <char style="wj">“Ine sindilandira ulemu kuchokera kwa anthu</char> <verse number="42" style="v"/><char style="wj">koma Ine ndikukudziwani. Ndikudziwa kuti mʼmitima mwanu mulibe chikondi cha Mulungu.</char> <verse number="43" style="v"/><char style="wj">Ine ndabwera mʼdzina la Atate anga, ndipo inu simukundirandira Ine; koma wina wake akabwera mʼdzina la iye mwini, inu mudzamulandira.</char> <verse number="44" style="v"/><char style="wj">Kodi inu mudzakhulupirira bwanji ngati mumapatsana ulemu wina ndi mnzake, ndipo simufuna kulandira ulemu kuchokera kwa Mulungu yekhayo?</char></para>
  <para style="p">
    <verse number="45" style="v"/>
    <char style="wj">“Koma inu musaganize kuti Ine ndidzakunenezani kwa Atate. Wokunenezani ndi Mose, amene inu mwayikapo chiyembekezo chanu.</char> <verse number="46" style="v"/><char style="wj">Ngati mukanakhulupirira Mose, mukanakhulupiriranso Ine, pakuti iye analemba za Ine.</char> <verse number="47" style="v"/><char style="wj">Koma ngati simukhulupirira zimene iye analemba, mudzakhulupirira bwanji zimene Ine ndikunena?”</char></para>
  <chapter number="6" style="c"/>
  <para style="s1">Yesu Adyetsa Anthu 5,000</para>
  <para style="p">
    <verse number="1" style="v"/>Nthawi ina zitatha izi, Yesu anawolokera ku gombe la kutali la nyanja ya Galileya (iyi ndi nyanja ya Tiberiya), <verse number="2" style="v"/>ndipo gulu lalikulu la anthu linamutsata Iye chifukwa linaona zizindikiro zodabwitsa zimene anazichita pa odwala. <verse number="3" style="v"/>Kenaka Yesu anakwera pa phiri nakhala pansi ndi ophunzira ake. <verse number="4" style="v"/>Tsopano phwando la Paska la Ayuda linali pafupi.</para>
  <para style="p">
    <verse number="5" style="v"/>Yesu atakweza maso ndi kuona gulu lalikulu la anthu likubwera kwa Iye, anati kwa Filipo, <char style="wj">“Kodi tingagule kuti buledi kuti anthu awa adye?”</char> <verse number="6" style="v"/>Iye anafunsa izi kumuyesa chabe, pakuti Iye ankadziwa chimene ankayenera kuchita.</para>
  <para style="p">
    <verse number="7" style="v"/>Filipo anamuyankha Iye kuti, “Malipiro a miyezi isanu ndi itatu sangathe kugula buledi okwanira aliyense kuti adye!”</para>
  <para style="p">
    <verse number="8" style="v"/>Mmodzi wa ophunzira ake, Andreya, mʼbale wa Simoni Petro, anati, <verse number="9" style="v"/>“Pano pali mnyamata amene ali ndi buledi musanu wabarele ndi tinsomba tiwiri, kodi zingakwane onsewa?”</para>
  <para style="p">
    <verse number="10" style="v"/>Yesu anati, <char style="wj">“Awuzeni anthuwa akhale pansi.”</char> Pamalo pamenepa panali udzu wambiri ndipo amuna amene anakhala pansi anali osachepera 5,000. <verse number="11" style="v"/>Kenaka Yesu anatenga bulediyo, atayamika anagawira iwo amene anakhala pansi, chimodzimodzinso nsombazo monga momwe iwo anafunira.</para>
  <para style="p">
    <verse number="12" style="v"/>Ndipo atakhuta, Iye anati kwa ophunzira ake, <char style="wj">“Tolani zotsala kuti pasawonongeke kanthu.”</char> <verse number="13" style="v"/>Choncho iwo anasonkhanitsa makombo nadzaza madengu khumi ndi awiri.</para>
  <para style="p">
    <verse number="14" style="v"/>Pambuyo pake anthu ataona chizindikiro chodabwitsa chimene Yesu anachita, iwo anati, “Zoonadi uyu ndi Mneneri wakudzayo mʼdziko la pansi.” <verse number="15" style="v"/>Yesu atadziwa kuti iwo amafuna kubwera kudzamuwumiriza kuti akhale mfumu, anachoka napita ku phiri pa yekha.</para>
  <para style="s1">Yesu Ayenda pa Madzi</para>
  <para style="p">
    <verse number="16" style="v"/>Pofika madzulo, ophunzira ake anatsikira ku nyanja, <verse number="17" style="v"/>kumene iwo analowa mʼbwato ndi kuyamba kuwoloka nyanja kupita ku Kaperenawo. Tsopano kunali kutada ndipo Yesu anali asanabwerere kwa iwo. <verse number="18" style="v"/>Mphepo yamphamvu inawomba ndipo nyanja inalusa. <verse number="19" style="v"/>Iwo atayenda makilomita asanu kapena asanu ndi limodzi, anaona Yesu akuyandikira bwatolo, akuyenda pa madzi; ndipo anachita mantha. <verse number="20" style="v"/>Koma Iye anawawuza kuti, <char style="wj">“Ndine, musaope.”</char> <verse number="21" style="v"/>Ndipo iwo analola kumutenga mʼbwatomo, nthawi yomweyo bwatolo linafika ku gombe la nyanja kumene ankapita.</para>
  <para style="p">
    <verse number="22" style="v"/>Pa tsiku lotsatira gulu la anthu limene linatsala kumbali ina yanyanjayo linaona kuti panali bwato limodzi lokha, ndipo kuti Yesu sanalowe mʼbwatomo pamodzi ndi ophunzira ake, koma kuti ophunzirawo anapita okha. <verse number="23" style="v"/>Kenaka mabwato ena ochokera ku Tiberiya anafika pafupi ndi pamalo pamene anthu anadya buledi Ambuye atayamika. <verse number="24" style="v"/>Nthawi yomwe gulu la anthu linaona kuti Yesu kapena ophunzira ake sanali pamenepo, ilo linalowanso mʼmabwatowo ndi kupita ku Kaperenawo kukamufunafuna Yesu.</para>
  <para style="s1">Yesu Chakudya Chamoyo</para>
  <para style="p">
    <verse number="25" style="v"/>Atamupeza mbali ina ya nyanjayo, iwo anamufunsa Iye kuti, “Rabi, mwafika nthawi yanji kuno?”</para>
  <para style="p">
    <verse number="26" style="v"/>Yesu anawayankha kuti, <char style="wj">“Zoonadi, Ine ndikukuwuzani kuti mukundifuna, osati chifukwa munaona zizindikiro zodabwitsa koma chifukwa munadya chakudya ndi kukhuta.</char> <verse number="27" style="v"/><char style="wj">Gwirani ntchito, osati chifukwa cha chakudya chimene chimawonongeka koma chifukwa cha chakudya chimene sichiwonongeka mpaka ku moyo wosatha, chimene Mwana wa Munthu adzakupatsani. Mulungu Atate anamusindikiza chizindikiro chomuvomereza.”</char></para>
  <para style="p">
    <verse number="28" style="v"/>Kenaka anamufunsa Iye kuti, “Kodi tichite chiyani kuti tigwire ntchito za Mulungu?”</para>
  <para style="p">
    <verse number="29" style="v"/>Yesu anayankha kuti, <char style="wj">“Ntchito ya Mulungu ndi iyi: Kukhulupirira Iye amene anamutuma.”</char></para>
  <para style="p">
    <verse number="30" style="v"/>Choncho iwo anamufunsa Iye kuti, “Kodi mudzatipatsa chizindikiro chodabwitsa chotani kuti ife tichione ndi kukhulupirira Inu? Kodi mudzachita chiyani? <verse number="31" style="v"/>Makolo athu akale anadya mana mʼchipululu; monga zalembedwa: ‘anawapatsa buledi wochokera kumwamba kuti adye.’ ”</para>
  <para style="p">
    <verse number="32" style="v"/>Yesu anawawuza kuti, <char style="wj">“Zoonadi, Ine ndikukuwuzani kuti si Mose amene ankakupatsani chakudya chochokera kumwamba, koma ndi Atate anga amene ankakupatsani chakudya chenicheni chochokera kumwamba.</char> <verse number="33" style="v"/><char style="wj">Pakuti chakudya cha Mulungu ndi Iye amene wabwera kuchokera kumwamba ndi kupereka moyo ku dziko la pansi.”</char></para>
  <para style="p">
    <verse number="34" style="v"/>Iwo anati, “Ambuye, kuyambira tsopano muzitipatsa buledi ameneyu.”</para>
  <para style="p">
    <verse number="35" style="v"/>Kenaka Yesu ananenetsa kuti, <char style="wj">“Ine ndine chakudya chamoyo. Iye amene abwera kwa Ine sadzamva njala, ndipo iye amene akhulupirira Ine sadzamva ludzu.</char> <verse number="36" style="v"/><char style="wj">Monga ndakuwuzani kale, ngakhale kuti mwandiona simukukhulupirirabe.</char> <verse number="37" style="v"/><char style="wj">Zonse zimene Atate andipatsa zidzabwera kwa Ine, ndipo aliyense amene adzabwera kwa Ine sindidzamutaya kunja.</char> <verse number="38" style="v"/><char style="wj">Pakuti Ine ndinatsika kuchokera kumwamba osati kudzachita chifuniro changa koma cha Iye amene anandituma Ine.</char> <verse number="39" style="v"/><char style="wj">Ndipo chifuniro cha Iye amene anandituma Ine nʼchakuti ndisatayepo ngakhale ndi mmodzi yemwe mwa onse amene Iye wandipatsa, koma kuti ndidzawaukitse kwa akufa pa tsiku lomaliza.</char> <verse number="40" style="v"/><char style="wj">Pakuti chifuniro cha Atate anga ndi chakuti aliyense amene aona Mwanayo namukhulupirira akhale ndi moyo wosatha, ndipo Ine ndidzamuukitsa kwa akufa pa tsiku lomaliza.”</char></para>
  <para style="p">
    <verse number="41" style="v"/>Pamenepo Ayuda anayamba kungʼungʼudza chifukwa anati, <char style="wj">“Ine ndine chakudya chotsika kuchokera kumwamba.”</char> <verse number="42" style="v"/>Iwo anati, “Kodi uyu si Yesu, mwana wa Yosefe, amene abambo ake ndi amayi ake timawadziwa? Nanga Iyeyu akunena bwanji kuti, <char style="wj">‘Ine ndinatsika kuchokera kumwamba?’ ”</char></para>
  <para style="p">
    <verse number="43" style="v"/>Yesu anayankha kuti, <char style="wj">“Musangʼungʼudze pakati panu.”</char> <verse number="44" style="v"/><char style="wj">Palibe munthu amene angabwere kwa Ine, ngati Atate amene anandituma Ine samubweretsa. Ndipo Ine ndidzamuukitsa kwa akufa pa tsiku lomaliza.</char> <verse number="45" style="v"/><char style="wj">Aneneri analemba kuti, “Onse adzaphunzitsidwa ndi Mulungu! Aliyense amene amamva Atate ndi kuphunzira kwa Iye amabwera kwa Ine.</char> <verse number="46" style="v"/><char style="wj">Palibe amene anaona Atate koma yekhayo amene achokera kwa Mulungu; yekhayo ndiye anaona Atate.</char> <verse number="47" style="v"/><char style="wj">Zoonadi, Ine ndikukuwuzani kuti Iye amene akhulupirira ali nawo moyo wosatha.</char> <verse number="48" style="v"/><char style="wj">Ine ndine chakudya chamoyo.</char> <verse number="49" style="v"/><char style="wj">Makolo anu akale anadya mana mʼchipululu, komabe anafa.</char> <verse number="50" style="v"/><char style="wj">Koma pano pali chakudya chochokera kumwamba, chimene munthu akadya sangafe.</char> <verse number="51" style="v"/><char style="wj">Ine ndine chakudya chamoyo chochokera kumwamba. Ngati munthu adya chakudya ichi, adzakhala ndi moyo nthawi zonse. Chakudya chimenechi ndi thupi langa, limene Ine ndidzalipereka kuti anthu pa dziko lapansi akhale ndi moyo.”</char></para>
  <para style="p">
    <verse number="52" style="v"/>Kenaka Ayuda anayamba kutsutsana kwambiri pakati pawo kuti, “Kodi munthu uyu angathe kutipatsa bwanji thupi lake kuti tidye?”</para>
  <para style="p">
    <verse number="53" style="v"/>Yesu anawawuza kuti, <char style="wj">“Zoonadi, Ine ndikukuwuzani kuti ngati simungadye thupi la Mwana wa Munthu ndi kumwa magazi ake, simungakhale ndi moyo mwa inu.</char> <verse number="54" style="v"/><char style="wj">Aliyense amene adya thupi langa ndi kumwa magazi anga ali ndi moyo wosatha ndipo Ine ndidzamuukitsa kwa akufa pa tsiku lomaliza.</char> <verse number="55" style="v"/><char style="wj">Pakuti thupi langa ndi chakudya chenicheni ndipo magazi anga ndi chakumwa chenicheni.</char> <verse number="56" style="v"/><char style="wj">Aliyense amene adya thupi langa ndi kumwa magazi anga amakhala mwa Ine, ndi Ine mwa iye.</char> <verse number="57" style="v"/><char style="wj">Monga Atate amoyo anandituma Ine, ndipo ndili ndi moyo chifukwa cha Atatewo, chomwechonso amene adya thupi langa adzakhala ndi moyo chifukwa cha Ine.</char> <verse number="58" style="v"/><char style="wj">Ichi ndiye chakudya chimene chinatsika kuchokera kumwamba. Makolo athu akale anadya mana ndi kufa, koma iye amene adya chakudya ichi, adzakhala ndi moyo nthawi yonse.”</char> <verse number="59" style="v"/>Iye ankanena izi pamene ankaphunzitsa mʼsunagoge mu Kaperenawo.</para>
  <para style="s1">Ophunzira Ambiri Aleka Kutsata Yesu</para>
  <para style="p">
    <verse number="60" style="v"/>Pakumva izi ambiri a ophunzira ake anati, “Ichi ndi chiphunzitso chovuta. Angachilandire ndani?”</para>
  <para style="p">
    <verse number="61" style="v"/>Pozindikira kuti ophunzira ake ankangʼungʼudza, Yesu anawafunsa kuti, <char style="wj">“Kodi izi zikukukhumudwitsani?</char> <verse number="62" style="v"/><char style="wj">Nanga mutaona Mwana wa Munthu akukwera kupita kumene Iye anali poyamba!</char> <verse number="63" style="v"/><char style="wj">Mzimu Woyera apereka moyo, thupi silipindula kanthu. Mawu amene ndayankhula kwa inu ndiwo mzimu ndipo ndi moyo.</char> <verse number="64" style="v"/><char style="wj">Komabe alipo ena mwa inu amene sakukhulupirira.”</char> Pakuti Yesu ankadziwa kuyambira pachiyambi ena mwa iwo amene samakhulupirira ndi amene adzamupereka Iye. <verse number="65" style="v"/>Iye anapitiriza kunena kuti, <char style="wj">“Ichi ndi chifukwa chake ndinakuwuzani kuti palibe wina angabwere kwa Ine pokhapokha Atate atamuthandiza.”</char></para>
  <para style="p">
    <verse number="66" style="v"/>Kuyambira nthawi imeneyi ophunzira ake ambiri anabwerera ndipo sanamutsatenso Iye.</para>
  <para style="p">
    <verse number="67" style="v"/>Yesu anafunsa khumi ndi awiriwo kuti, <char style="wj">“Kodi inu mukufuna kuchokanso?”</char></para>
  <para style="p">
    <verse number="68" style="v"/>Simoni Petro anamuyankha Iye kuti, “Ambuye, ife tidzapita kwa yani? Inu muli ndi mawu amoyo wosatha. <verse number="69" style="v"/>Ife tikhulupirira ndi kudziwa kuti Inu ndinu Woyerayo wa Mulungu.”</para>
  <para style="p">
    <verse number="70" style="v"/>Kenaka Yesu anayankha kuti, <char style="wj">“Kodi Ine sindinakusankheni inu khumi ndi awiri? Komabe mmodzi wa inu ndi mdierekezi.”</char> <verse number="71" style="v"/>(Iye amanena Yudasi, mwana wa Simoni Isikarioti amene ngakhale anali mmodzi mwa khumi ndi awiriwo, anali woti adzamupereka).</para>
  <chapter number="7" style="c"/>
  <para style="s1">Yesu Apita Kuphwando Lamisasa</para>
  <para style="p">
    <verse number="1" style="v"/>Zitatha izi Yesu anayendayenda mu Galileya, ndi cholinga chakuti asafike ku Yudeya chifukwa Ayuda kumeneko amadikira kuti amuphe. <verse number="2" style="v"/>Koma phwando la Ayuda lamisasa litayandikira, <verse number="3" style="v"/>abale a Yesu anati kwa Iye, “Inu muyenera kuchoka kuno ndi kupita ku Yudeya, kuti ophunzira anu akaone zodabwitsa zomwe mumachita. <verse number="4" style="v"/>Palibe wina aliyense amene amafuna kukhala wodziwika amachita zinthu mseri. Popeza Inu mukuchita zinthu izi, mudzionetsere nokha ku dziko la pansi.” <verse number="5" style="v"/>Pakuti ngakhale abale ake omwe sanamukhulupirire.</para>
  <para style="p">
    <verse number="6" style="v"/>Choncho Yesu anawawuza iwo kuti, <char style="wj">“Nthawi yanga yoyenera sinafike; kwa inu nthawi ina iliyonse ndi yoyenera.</char> <verse number="7" style="v"/><char style="wj">Dziko lapansi silingakudeni inu, koma limandida Ine chifukwa Ine ndimachitira umboni kuti zomwe limachita ndi zoyipa.</char> <verse number="8" style="v"/><char style="wj">Inu pitani kuphwando. Ine sindipita tsopano kuphwando ili chifukwa kwa Ine nthawi yoyenera sinafike.”</char> <verse number="9" style="v"/>Atanena izi, Iye anakhalabe mu Galileya.</para>
  <para style="p">
    <verse number="10" style="v"/>Komabe, abale ake atanyamuka kupita kuphwando, Iye anapitanso, osati moonekera, koma mseri. <verse number="11" style="v"/>Tsopano kuphwandoko Ayuda anakamufunafuna ndi kumafunsana kuti, “Kodi munthu ameneyu ali kuti?”</para>
  <para style="p">
    <verse number="12" style="v"/>Pakuti pa chigulu cha anthu panali kunongʼona ponseponse za Iye. Ena ankanena kuti, “Iye ndi munthu wabwino.”</para>
  <para style="p">Ena ankayankha kuti, “Ayi, Iye amanamiza anthu.” <verse number="13" style="v"/>Koma panalibe amene ankanena kalikonse poyera za Iye chifukwa choopa Ayuda.</para>
  <para style="s1">Yesu Aphunzitsa pa Phwando</para>
  <para style="p">
    <verse number="14" style="v"/>Phwando lili pakatikati, Yesu anapita ku bwalo la Nyumba ya Mulungu ndi kuyamba kuphunzitsa. <verse number="15" style="v"/>Ayuda anadabwa ndipo anafunsa kuti, “Kodi munthu uyu nzeru izi anazitenga kuti popanda kuphunzira?”</para>
  <para style="p">
    <verse number="16" style="v"/>Yesu anayankha kuti, <char style="wj">“Chiphunzitso changa si cha Ine ndekha. Chimachokera kwa Iye amene anandituma.</char> <verse number="17" style="v"/><char style="wj">Ngati munthu asankha kuchita chifuniro cha Mulungu, adzazindikira ngati chiphunzitso changa nʼchochokera kwa Mulungu kapena ngati ndi mwa Ine ndekha.</char> <verse number="18" style="v"/><char style="wj">Iye amene amayankhula za Iye mwini amatero kuti adzipezere ulemu, koma amene amagwira ntchito kuti amene anamutuma alandire ulemu, ameneyo ndiye munthu woona; mu mtima mwake mulibe chinyengo chilichonse.</char> <verse number="19" style="v"/><char style="wj">Kodi Mose sanakupatseni lamulo? Komatu palibe ndi mmodzi yemwe mwa inu amene akusunga lamulo. Nʼchifukwa chiyani mukufuna kundipha Ine?”</char></para>
  <para style="p">
    <verse number="20" style="v"/>Gulu la anthu linayankha kuti, “Iwe ndiye wagwidwa ndi ziwanda. Ndani akufuna kukupha?”</para>
  <para style="p">
    <verse number="21" style="v"/>Yesu anawawuza kuti, <char style="wj">“Ine ndinachita chodabwitsa chimodzi ndipo inu mwadabwa.</char> <verse number="22" style="v"/><char style="wj">Koma, chifukwa chakuti Mose anakulamulani kuti muzichita mdulidwe (ngakhale kuti sunachokere kwa Mose, koma kwa makolo anu), inuyo mumachita mdulidwe mwana tsiku la Sabata.</char> <verse number="23" style="v"/><char style="wj">Tsopano ngati mwana angachite mdulidwe pa Sabata kuti lamulo la Mose lisaswedwe, nʼchifukwa chiyani mukundipsera mtima chifukwa chochiritsa munthu pa Sabata?</char> <verse number="24" style="v"/><char style="wj">Musamaweruze potengera maonekedwe chabe, koma weruzani molungama.”</char></para>
  <para style="s1">Kodi Yesu ndi Khristu?</para>
  <para style="p">
    <verse number="25" style="v"/>Pa nthawi imeneyi anthu ena a ku Yerusalemu anayamba kufunsana kuti, “Kodi uyu si munthu uja akufuna kumuphayu? <verse number="26" style="v"/>Uyu ali apa, kuyankhula poyera, ndipo iwo sakunena kanthu kwa Iye. Kodi olamulira atsimikizadi kuti Iye ndi Khristu? <verse number="27" style="v"/>Koma ife tikudziwa kumene achokera munthuyu; pamene Khristu adzabwere, palibe amene adzadziwa kumene akuchokera.”</para>
  <para style="p">
    <verse number="28" style="v"/>Kenaka Yesu, akuphunzitsabe mʼbwalo la Nyumba ya Mulungu anafuwula kuti, <char style="wj">“Zoona, mukundidziwa Ine, ndipo mukudziwa kumene ndikuchokera. Ine sindili pano mwa Ine ndekha, koma Iye amene anandituma Ine ndi woona. Inu simukumudziwa,</char> <verse number="29" style="v"/><char style="wj">koma Ine ndikumudziwa chifukwa ndichokera kwa Iyeyo ndipo ndiye amene anandituma Ine.”</char></para>
  <para style="p">
    <verse number="30" style="v"/>Chifukwa cha izi iwo anayesa kumugwira Iye, koma palibe aliyense amene anayika dzanja lake pa Iye, chifukwa nthawi yake inali isanafike. <verse number="31" style="v"/>Komabe, ambiri a mʼchigulucho anamukhulupirira Iye. Iwo anati, “Kodi pamene Khristu abwera, adzachita zizindikiro zodabwitsa zambiri kuposa munthu uyu?”</para>
  <para style="p">
    <verse number="32" style="v"/>Afarisi anamva chigulucho chikunongʼona zinthu zotere za Iye. Kenaka akulu a ansembe ndi Afarisi anatumiza asilikali a mʼNyumba ya Mulungu kuti akamumange Iye.</para>
  <para style="p">
    <verse number="33" style="v"/>Yesu anati, <char style="wj">“Ine ndili ndi inu kwa kanthawi kochepa chabe, ndipo kenaka ndizipita kwa Iye amene anandituma Ine.</char> <verse number="34" style="v"/><char style="wj">Inu mudzandifunafuna koma simudzandipeza; ndipo kumene Ine ndili inu simungathe kubwera.”</char></para>
  <para style="p">
    <verse number="35" style="v"/>Ayuda anati kwa wina ndi mnzake, “Kodi munthu uyu akuganizira zoti apite kuti kumene ife sitingathe kumupeza Iye? Kodi Iye adzapita kumene anthu amakhala mobalalikana pakati pa Agriki, ndi kuphunzitsa Agriki? <verse number="36" style="v"/>Kodi Iye amatanthauza chiyani pamene anati, <char style="wj">‘Inu mudzandifunafuna koma simudzandipeza,’</char> ndi <char style="wj">‘Kumene Ine ndili, inu simungathe kubwera?’ ”</char></para>
  <para style="s1">Mitsinje ya Madzi Opatsa Moyo</para>
  <para style="p">
    <verse number="37" style="v"/>Pa tsiku lomaliza ndi lalikulu kwambiri laphwando, Yesu anayimirira nafuwula nati, <char style="wj">“Ngati munthu ali ndi ludzu, abwere kwa Ine kuti adzamwe.</char> <verse number="38" style="v"/><char style="wj">Malemba kuti ‘Aliyense amene akhulupirira Ine, mitsinje yamadzi amoyo idzatuluka kuchokera mʼkati mwake.’ ”</char> <verse number="39" style="v"/>Ponena izi Iye amatanthauza Mzimu Woyera, amene adzalandire amene amakhulupirira Iye. Pa nthawiyi nʼkuti Mzimu Woyera asanaperekedwe, pakuti Yesu anali asanalemekezedwe.</para>
  <para style="p">
    <verse number="40" style="v"/>Pakumva mawu ake, ena a anthuwo anati, “Zoonadi munthu uyu ndi mneneri.”</para>
  <para style="p">
    <verse number="41" style="v"/>Ena anati, “Iye ndiye Khristu.”</para>
  <para style="p">Komanso ena anafunsa kuti, “Kodi Khristu angachokere bwanji ku Galileya? <verse number="42" style="v"/>Kodi Malemba samanena kuti Khristu adzachokera mʼbanja la Davide, ndi ku Betelehemu mu mzinda umene Davide anakhalamo?” <verse number="43" style="v"/>Kotero anthu anagawikana chifukwa cha Yesu. <verse number="44" style="v"/>Ena anafuna kumugwira Iye, koma palibe amene anayika dzanja pa Iye.</para>
  <para style="s1">Kusakhulupirira kwa Atsogoleri a Ayuda</para>
  <para style="p">
    <verse number="45" style="v"/>Pomaliza asilikali a mʼNyumba ya Mulungu anabwerera kwa akulu a ansembe ndi Afarisi amene anawafunsa iwo kuti, “Kodi ndi chifukwa chiyani simunamugwire Iye?”</para>
  <para style="p">
    <verse number="46" style="v"/>Asilikali aja anati, “Palibe wina amene anayankhula ngati Munthu ameneyo nʼkale lonse.”</para>
  <para style="p">
    <verse number="47" style="v"/>Afarisi anawadzudzula nati, “Kodi mukutanthauza kuti Iye anakunamizani inunso?” <verse number="48" style="v"/>“Kodi alipo ena a olamulira kapena a Afarisi, anamukhulupirira Iye? <verse number="49" style="v"/>Ayi! Koma gulu limene silidziwa malamulo ndi lotembereredwa.”</para>
  <para style="p">
    <verse number="50" style="v"/>Nekodimo, amene anapita kwa Yesu poyamba paja ndipo anali mmodzi wa iwo, anafunsa kuti, <verse number="51" style="v"/>“Kodi lamulo lathu limatsutsa munthu popanda kumva mbali yake kuti tipeze chimene wachita?”</para>
  <para style="p">
    <verse number="52" style="v"/>Iwo anayankha kuti, “Kodi ndiwenso wochokera ku Galileya? Tayangʼananso, ndipo udzapeza kuti mneneri sachokera ku Galileya.”</para>
  <para style="s4">[Mipukutu yoyambirira ndi maumboni akale mulibe 7:53 mpaka 8:11]</para>
  <para style="s1">Za Mkazi Wachigololo</para>
  <para style="p">
    <verse number="53" style="v"/>Kenaka onse anachoka, napita kwawo.</para>
  <chapter number="8" style="c"/>
  <para style="nb">
    <verse number="1" style="v"/>Koma Yesu anapita ku phiri la Olivi. <verse number="2" style="v"/>Mmamawa Iye anaonekeranso ku Nyumba ya Mulungu kumene anthu onse anamuzungulira ndipo Iye anakhala pansi nawaphunzitsa. <verse number="3" style="v"/>Aphunzitsi amalamulo ndi Afarisi anabweretsa mkazi amene anagwidwa akuchita chigololo. Iwo anamuyimiritsa patsogolo pa anthu ndipo <verse number="4" style="v"/>anati kwa Yesu, “Aphunzitsi, mkazi uyu tinamugwira akuchita chigololo. <verse number="5" style="v"/>Mʼmalamulo a Mose anatilamulira kuti akazi otere tiwagende ndi miyala. Tsopano Inu mukuti chiyani?” <verse number="6" style="v"/>Iwo anagwiritsa ntchito funsoli ngati msampha, ndi cholinga choti apeze chifukwa cha kumuneneza Iye.</para>
  <para style="p">Koma Yesu anawerama pansi ndi kuyamba kulemba pa dothi ndi chala chake. <verse number="7" style="v"/>Pamene iwo anapitirira kumufunsa, Iye anaweramuka ndipo anawawuza kuti, <char style="wj">“Ngati wina wa inu alipo wopanda tchimo, ayambe iyeyo kumugenda ndi miyala mkaziyu.”</char> <verse number="8" style="v"/>Iye anaweramanso pansi ndi kulemba pa dothi.</para>
  <para style="p">
    <verse number="9" style="v"/>Iwo atamva izi anayamba kuchoka mmodzimmodzi, akuluakulu poyamba, mpaka Yesu anatsala yekha ndi mkaziyo atayimirira pomwepo. <verse number="10" style="v"/>Yesu anaweramuka ndipo anamufunsa iye kuti, <char style="wj">“Akuluakulu aja ali kuti? Kodi palibe amene wakutsutsa?”</char></para>
  <para style="p">
    <verse number="11" style="v"/>Iye anati, “Ambuye, palibe ndi mmodzi yemwe.”</para>
  <para style="p">
    <char style="wj">“Inenso sindikukutsutsa iwe. Pita kuyambira tsopano usakachimwenso.”</char></para>
  <para style="s1">Za Umboni wa Yesu</para>
  <para style="p">
    <verse number="12" style="v"/>Yesu atayankhulanso kwa anthu, anati, <char style="wj">“Ine ndine kuwunika kwa dziko lapansi. Aliyense amene anditsata Ine sadzayenda mu mdima, koma adzakhala ndi kuwala kotsogolera anthu ku moyo.”</char></para>
  <para style="p">
    <verse number="13" style="v"/>Afarisi anamutsutsa Iye nati, “Iwe ukudzichitira umboni wa Iwe mwini, umboni wako siwoona.”</para>
  <para style="p">
    <verse number="14" style="v"/>Yesu anayankha kuti, <char style="wj">“Ngakhale Ine ndidzichitire umboni, umboni wangawu ndi woona, pakuti Ine ndikudziwa kumene ndinachokera ndi kumene ndikupita. Koma inu simukudziwa ndi pangʼono pomwe kumene ndinachokera kapena kumene ndikupita.</char> <verse number="15" style="v"/><char style="wj">Inu mumaweruza potsata maganizo a anthu chabe. Ine sindiweruza munthu wina aliyense.</char> <verse number="16" style="v"/><char style="wj">Koma Ine ndikati ndiweruze, ndimaweruza molondola, chifukwa Ine sindili ndekha koma ndili ndi Atate amene anandituma.</char> <verse number="17" style="v"/><char style="wj">Mʼmalamulo anu munalembedwa kuti umboni wa anthu awiri ndi wovomerezeka.</char> <verse number="18" style="v"/><char style="wj">Ine ndikudzichitira ndekha umboni; ndipo mboni inanso ndi Atate amene anandituma.”</char></para>
  <para style="p">
    <verse number="19" style="v"/>Kenaka iwo anamufunsa Iye kuti, “Kodi Atate anuwo ali kuti?”</para>
  <para style="p">Yesu anayankha kuti, <char style="wj">“Inu simundidziwa Ine. Atate anganso simuwadziwa. Mukanandidziwa Ine, mukanawadziwanso Atate anga.”</char> <verse number="20" style="v"/>Iye anayankhula mawu awa pamene amaphunzitsa Nyumba ya Mulungu pafupi ndi malo amene amaponyapo zopereka. Komabe palibe amene anamugwira Iye, chifukwa nthawi yake inali isanakwane.</para>
  <para style="s1">Mkangano Woti Yesu Ndani</para>
  <para style="p">
    <verse number="21" style="v"/>Kenakanso Yesu anawawuza kuti, <char style="wj">“Ine ndikupita, ndipo mudzandifunafuna, koma mudzafa muli mʼmachimo anu. Kumene ndikupita, inu simungabwereko.”</char></para>
  <para style="p">
    <verse number="22" style="v"/>Izi zinachititsa Ayuda kufunsa kuti, “Kodi adzadzipha yekha? Kodi ndicho chifukwa chake akuti, <char style="wj">‘Kumene ndikupita, inu simungabwereko?’ ”</char></para>
  <para style="p">
    <verse number="23" style="v"/>Koma Iye anapitiriza kuti, <char style="wj">“Inu ndi ochokera pansi pano. Ine ndine wochokera kumwamba. Inu ndinu anthu a dziko la pansi. Ine sindine wa dziko lapansi lino.</char> <verse number="24" style="v"/><char style="wj">Ine ndinakuwuzani kuti mudzafera mʼmachimo anu ngati simukhulupirira kuti Ine Ndine. Ndithu inu mudzafera mʼmachimo anu.”</char></para>
  <para style="p">
    <verse number="25" style="v"/>Iwo anafunsa kuti, “Ndinu ndani?”</para>
  <para style="p">Yesu anayankha kuti, <char style="wj">“Monga Ine ndakhala ndikunena nthawi yonseyi,</char> <verse number="26" style="v"/><char style="wj">ndili ndi zambiri zoti ndinene zoweruza inu. Koma Iye amene anandituma ndi woona, ndipo chimene Ine ndamva kuchokera kwa Iye, ndi chimene ndimaliwuza dziko lapansi.”</char></para>
  <para style="p">
    <verse number="27" style="v"/>Iwo sanazindikire kuti Iye amawawuza za Atate ake. <verse number="28" style="v"/>Choncho Yesu anati, <char style="wj">“Inu mukadzapachika Mwana wa Munthu, pamenepo mudzadziwa kuti Ine Ndine. Mudzadziwa kuti sindichita kalikonse pa Ine ndekha koma ndimayankhula zokhazo zimene Atate anandiphunzitsa.</char> <verse number="29" style="v"/><char style="wj">Iye amene anandituma Ine ali nane pamodzi. Iye sanandisiye ndekha popeza nthawi zonse ndimachita zomwe zimamukondweretsa Iye.”</char> <verse number="30" style="v"/>Pamene Iye ankayankhula zimenezi, ambiri anamukhulupirira.</para>
  <para style="s1">Ana a Abrahamu</para>
  <para style="p">
    <verse number="31" style="v"/>Kwa Ayuda amene anamukhulupirira, Yesu anati, <char style="wj">“Ngati inu mutsatira chiphunzitso changa, ndithu ndinu ophunzira anga.</char> <verse number="32" style="v"/><char style="wj">Tsono mudzadziwa choonadi, ndipo choonadicho chidzakumasulani.”</char></para>
  <para style="p">
    <verse number="33" style="v"/>Iwo anamuyankha Iye kuti, “Ife ndife zidzukulu za Abrahamu ndipo sitinakhalepo akapolo a wina aliyense. Kodi mukunena bwanji kuti, ‘Ife tidzamasulidwa?’ ”</para>
  <para style="p">
    <verse number="34" style="v"/>Yesu anayankha kuti, <char style="wj">“Zoonadi, Ine ndikukuwuzani kuti aliyense wochita tchimo ndi kapolo wa tchimolo.</char> <verse number="35" style="v"/><char style="wj">Pajatu kapolo alibe malo wokhazikika mʼbanja, koma mwana ndi wa mʼbanjamo nthawi zonse.</char> <verse number="36" style="v"/><char style="wj">Nʼchifukwa chake ngati Mwana adzakumasulani, mudzakhala mfulu ndithu.</char> <verse number="37" style="v"/><char style="wj">Ine ndikudziwa kuti inu ndinu zidzukulu za Abrahamu. Chonsecho inu mwakonzeka kundipha Ine, chifukwa mawu anga alibe malo mwa inu.</char> <verse number="38" style="v"/><char style="wj">Ine ndikukuwuzani zimene ndaziona pamaso pa Atate, ndipo inu mukuchita zimene mwazimva kwa abambo anu.”</char></para>
  <para style="p">
    <verse number="39" style="v"/>Iwo anayankha kuti, “Ife abambo athu ndi Abrahamu.”</para>
  <para style="p">Yesu anati, <char style="wj">“Inu mukanakhala ana a Abrahamu, bwenzi mukuchita zinthu zimene Abrahamuyo ankachita.</char> <verse number="40" style="v"/><char style="wj">Koma mmene zililimu, inu mwatsimikiza kundipha Ine, munthu amene ndinakuwuzani choonadi chimene Ine ndinachimva kuchokera kwa Mulungu. Abrahamu sanachite zinthu zoterezi.</char> <verse number="41" style="v"/><char style="wj">Inu mukuchita zinthu zimene abambo anu amachita.”</char></para>
  <para style="p">Iwo anatsutsa kuti, “Ife si ana amʼchigololo, Atate amene tili nawo ndi Mulungu yekha.”</para>
  <para style="s1">Ana a Mdierekezi</para>
  <para style="p">
    <verse number="42" style="v"/>Yesu anawawuza kuti, <char style="wj">“Mulungu akanakhala Atate anu, inu mukanandikonda Ine, pakuti Ine ndinachokera kwa Mulungu ndipo tsopano ndili pano. Ine sindinabwere mwa Ine ndekha.</char> <verse number="43" style="v"/><char style="wj">Nʼchifukwa chiyani simukumvetsetsa mawu anga? Chifukwa chake nʼchakuti simungathe kumva zoyankhula zanga.</char> <verse number="44" style="v"/><char style="wj">Inu ndinu ana a mdierekezi. Iye ndiye abambo anu ndipo mukufuna kuchita zimene abambo anuwo amakhumba. Iye anali wakupha kuyambira pachiyambi, sanasunge choonadi, pakuti mwa iye mulibe choonadi. Pamene Iye anena bodza, amayankhula chiyankhulo chobadwa nacho, popeza ndi wabodza ndipo ndi bambo wa mabodza.</char> <verse number="45" style="v"/><char style="wj">Koma chifukwa ndikuwuzani choonadi, inu simukundikhulupirira Ine!</char> <verse number="46" style="v"/><char style="wj">Ndani mwa inu angatsimikize kuti ndine wochimwa? Ngati Ine ndikunena choonadi, nʼchifukwa chiyani simukundikhulupirira?</char> <verse number="47" style="v"/><char style="wj">Munthu wochokera kwa Mulungu amamva zimene Mulungu amanena. Chifukwa chimene simumvera nʼchakuti, inuyo sindinu ochokera kwa Mulungu.”</char></para>
  <para style="s1">Zomwe Yesu Ananena za lye Mwini</para>
  <para style="p">
    <verse number="48" style="v"/>Ayuda anamuyankha Iye kuti, “Kodi ife sitikulondola ponena kuti Inu ndi Msamariya ndi wogwidwa ndi chiwanda?”</para>
  <para style="p">
    <verse number="49" style="v"/>Yesu anati, <char style="wj">“Ine sindinagwidwe ndi chiwanda, koma ndimalemekeza Atate anga, koma inu mukundinyoza.</char> <verse number="50" style="v"/><char style="wj">Ine sindidzifunira ndekha ulemu; koma alipo wina amene amandifunira, ndipo Iyeyo ndiye woweruza.</char> <verse number="51" style="v"/><char style="wj">Ine ndikukuwuzani choonadi, munthu akasunga mawu anga, sadzafa konse.”</char></para>
  <para style="p">
    <verse number="52" style="v"/>Pamenepo Ayuda anafuwula kuti, “Tsopano ife tadziwadi kuti Inu ndi wogwidwa ndi chiwanda! Abrahamu anafa ndiponso aneneri, koma Inu mukunena kuti, ‘Ngati munthu asunga mawu anga, sadzafa.’ <verse number="53" style="v"/>Kodi ndinu wa mkulu kuposa abambo athu Abrahamu? Iye anafa, ndiponso aneneri onse. Inu mukuganiza kuti ndinu yani?”</para>
  <para style="p">
    <verse number="54" style="v"/>Yesu anayankha kuti, <char style="wj">“Ngati Ine ndidzilemekeza ndekha, ulemu wangawo ndi wosatanthauza kanthu. Atate anga amene inu mukuti ndi Mulungu wanu, ndiye amene amandilemekeza Ine.</char> <verse number="55" style="v"/><char style="wj">Ngakhale kuti inuyo simukumudziwa, Ineyo ndikumudziwa. Ngati Ine nditanena kuti sindikumudziwa, Ineyo nditha kukhala wabodza ngati inuyo, koma Ine ndimamudziwa ndipo ndimasunga mawu ake.</char> <verse number="56" style="v"/><char style="wj">Abambo anu Abrahamu anakondwera poyembekezera kubwera kwanga. Iwo anandiona ndipo anasangalala.”</char></para>
  <para style="p">
    <verse number="57" style="v"/>Ayuda anati kwa Iye, “Inu sumunafike nʼkomwe zaka makumi asanu, ndipo mukuti munamuona Abrahamu!”</para>
  <para style="p">
    <verse number="58" style="v"/>Yesu anayankha kuti, <char style="wj">“Ine ndikukuwuzani choonadi, Abrahamu asanabadwe, Ine Ndine!”</char> <verse number="59" style="v"/>Pamenepo iwo anatola miyala kuti amugende, koma Yesu anabisala, nachoka mozemba mʼNyumba ya Mulungu.</para>
  <chapter number="9" style="c"/>
  <para style="s1">Yesu Achiritsa Munthu Wosaona Chibadwire</para>
  <para style="p">
    <verse number="1" style="v"/>Iye akuyendabe, anaona munthu wosaona chibadwire. <verse number="2" style="v"/>Ophunzira ake anamufunsa Iye kuti, “Rabi anachimwa ndani, munthuyu kapena makolo ake, kuti iye abadwe wosaona?”</para>
  <para style="p">
    <verse number="3" style="v"/>Yesu anayankha kuti, <char style="wj">“Sikuti iyeyu anachimwa kapena makolo ake, koma izi zinachitika kuti Mulungu aonetse ntchito zake mwa iyeyu.</char> <verse number="4" style="v"/><char style="wj">Ife tiyenera kugwira ntchito za Iye amene anandituma kukanali masana. Usiku ukubwera, pamene wina aliyense sadzagwira ntchito.</char> <verse number="5" style="v"/><char style="wj">Pamene Ine ndili mʼdziko lapansi, Ine ndine kuwunika kwa dziko lapansi.”</char></para>
  <para style="p">
    <verse number="6" style="v"/>Atanena izi, Iye anathira malovu pansi ndi kukanda dothi, napaka matopewo mʼmaso a munthuyo. <verse number="7" style="v"/>Yesu anamuwuza iye kuti, <char style="wj">“Pita kasambe mʼdziwe la Siloamu”</char> (mawu awa akutanthauza Wotumidwa). Choncho munthuyo anapita ndi kukasamba ndipo anabwerako akupenya.</para>
  <para style="p">
    <verse number="8" style="v"/>Anzake ndi iwo amene anamuona iye poyamba akupempha anafunsa kuti, “Kodi uyu si munthu amene amapemphapempha uja?” <verse number="9" style="v"/>Ena ananena kuti anali yemweyo.</para>
  <para style="p">Ena anati, “Ayi, sakuoneka ngati yemweyo.”</para>
  <para style="p">Koma iye mwini ananenetsa kuti, “Munthuyo ndine.”</para>
  <para style="p">
    <verse number="10" style="v"/>Iwo anafunsitsa kuti, “Kodi nanga maso ako anatsekuka bwanji?”</para>
  <para style="p">
    <verse number="11" style="v"/>Iye anayankha kuti, “Munthu wina wotchedwa Yesu anakanda dothi ndi kupaka mʼmaso anga. Iye anandiwuza kuti ndipite ku Siloamu ndi kukasamba. Choncho ndinapita kukasamba, ndipo ndikuona.”</para>
  <para style="p">
    <verse number="12" style="v"/>Iwo anamufunsa iye kuti, “Ali kuti munthu ameneyu?”</para>
  <para style="p">Iye anati, “Ine sindikudziwa.”</para>
  <para style="s1">Afarisi Afufuza za Kuchiritsidwa Kwake</para>
  <para style="p">
    <verse number="13" style="v"/>Iwo anabwera naye munthu amene poyamba anali wosaona kwa Afarisi. <verse number="14" style="v"/>Tsono linali la Sabata tsiku limene Yesu anakanda dothi ndi kutsekula maso a munthuyu. <verse number="15" style="v"/>Choncho Afarisi anamufunsanso iye momwe analandirira kuona kwake. Munthuyo anayankha kuti, “Iye anapaka matope mʼmaso anga, ndipo ine ndinakasamba, ndipo ndikuona.”</para>
  <para style="p">
    <verse number="16" style="v"/>Ena a Afarisi anati, “Munthu uyu siwochokera kwa Mulungu, pakuti sasunga Sabata.”</para>
  <para style="p">Koma enanso anafunsa kuti, “Kodi munthu wochimwa angachite bwanji zizindikiro zodabwitsa ngati izi?” Choncho iwo anagawanika.</para>
  <para style="p">
    <verse number="17" style="v"/>Pomaliza iwo anatembenukiranso kwa munthu amene anali wosaona uja nati, “Kodi iwe unena chiyani za Iye poti ndi maso ako amene watsekula?”</para>
  <para style="p">Munthuyo anayankha kuti, “Iye ndi mneneri.”</para>
  <para style="p">
    <verse number="18" style="v"/>Ayuda sanakhulupirirebe kuti iye anali wosaona ndi kuti anayamba kuona kufikira atayitana makolo ake. <verse number="19" style="v"/>Iwo anafunsa kuti, “Kodi uyu ndi mwana wanu? Kodi iyeyu ndi amene mukunena kuti anabadwa wosaona? Nanga zikutheka bwanji kuti akuona?”</para>
  <para style="p">
    <verse number="20" style="v"/>Makolo anayankha kuti, “Ife tikudziwa kuti ndi mwana wathu, ndipo tikudziwa kuti anabadwa wosaona. <verse number="21" style="v"/>Koma sitidziwa zimene zachitika kuti tsopano azipenya. Amenenso wamupenyetsa sitikumudziwa. Mufunseni ndi wamkulu; iye adziyankhira yekha.” <verse number="22" style="v"/>Makolo ake ananena izi chifukwa amaopa Ayuda, popeza Ayuda anatsimikiza kale kuti aliyense amene adzamuvomereza Yesu kuti anali Khristu adzatulutsidwa mʼsunagoge. <verse number="23" style="v"/>Ichi ndi chifukwa chake makolo ake anati, “Mufunseni iye ndi wamkulu.”</para>
  <para style="p">
    <verse number="24" style="v"/>Iwo anamuyitanitsa kachiwiri munthu amene anali wosaonayo. Iwo anati, “Lemekeza Mulungu. Ife tikudziwa kuti munthu uyu ndi wochimwa.”</para>
  <para style="p">
    <verse number="25" style="v"/>Iye anayankha kuti, “Zakuti Iye ndi wochimwa kapena ayi, ine sindikudziwa. Ine ndikudziwa chinthu chimodzi. Ndinali wosaona koma tsopano ndikuona!”</para>
  <para style="p">
    <verse number="26" style="v"/>Kenaka anamufunsa kuti, “Kodi Iye anachita chiyani kwa iwe? Iye anatsekula motani maso ako?”</para>
  <para style="p">
    <verse number="27" style="v"/>Iye anayankha kuti, “Ine ndakuwuzani kale ndipo inu simunamvetsetse. Chifukwa chiyani mukufuna mumvenso? Mukufuna kuti inu mukhale ophunzira akenso?”</para>
  <para style="p">
    <verse number="28" style="v"/>Pamenepo anamunyoza ndipo anati, “Iwe ndiye ophunzira wa munthuyu! Ife ndife ophunzira a Mose! <verse number="29" style="v"/>Ife tikudziwa kuti Mulungu anayankhula kwa Mose, koma za munthu uyu, ife sitikudziwa ngakhale kumene akuchokera.”</para>
  <para style="p">
    <verse number="30" style="v"/>Munthuyo anayankha kuti, “Tsopano izi ndi zodabwitsa! Inu simukudziwa kumene akuchokera, komabe iye watsekula maso anga. <verse number="31" style="v"/>Ife tikudziwa kuti Mulungu samvera wochimwa. Iye amamvera munthu woopa Mulungu amene amachita chifuniro chake. <verse number="32" style="v"/>Palibe amene anamvapo za kutsekula maso a munthu wobadwa wosaona. <verse number="33" style="v"/>Ngati munthu uyu akanakhala wosachokera kwa Mulungu, palibe chimene Iye akanachita.”</para>
  <para style="p">
    <verse number="34" style="v"/>Pamenepo anayankha kuti, “Iwe unabadwa mu uchimo kotheratu; bwanji ukuyesa kutiphunzitsa ife!” Ndipo anamutulutsa kunja.</para>
  <para style="s1">Kusaona kwa Uzimu</para>
  <para style="p">
    <verse number="35" style="v"/>Yesu anamva kuti anamutulutsa kunja ndipo pamene anamupeza anati, <char style="wj">“Kodi ukukhulupirira Mwana wa Munthu?”</char></para>
  <para style="p">
    <verse number="36" style="v"/>Munthuyo anafunsa kuti, “Kodi, Ambuye, ameneyo ndi ndani? Ndiwuzeni kuti ndimukhulupirire Iye?”</para>
  <para style="p">
    <verse number="37" style="v"/>Yesu anati, <char style="wj">“Iwe wamuona tsopano. Zoonadi ndiye amene akuyankhula nawe.”</char></para>
  <para style="p">
    <verse number="38" style="v"/>Pamenepo munthuyo anati, “Ambuye, ndikukhulupirira,” ndipo anamulambira Iye.</para>
  <para style="p">
    <verse number="39" style="v"/>Yesu anati, <char style="wj">“Ndinabwera pansi pano kudzaweruza kuti osaona aone ndi openya asaone.”</char></para>
  <para style="p">
    <verse number="40" style="v"/>Afarisi ena amene anali pafupi naye anamva akunena izi ndipo anafunsa kuti, “Chiyani? Kodi ndife osaonanso?”</para>
  <para style="p">
    <verse number="41" style="v"/>Yesu anati, <char style="wj">“Mukanakhala osaona, simukanachimwa; koma tsopano popeza mukuti mumaona, ndinu ochimwabe.”</char></para>
  <chapter number="10" style="c"/>
  <para style="s1">Mʼbusa Wabwino ndi Nkhosa Zake</para>
  <para style="p">
    <verse number="1" style="v"/>
    <char style="wj">“Zoonadi, Ine ndikukuwuzani inu Afarisi, kuti munthu amene salowera pa khomo mʼkhola la nkhosa, koma amalowera pena pake ndi wakuba ndi wachifwamba.</char> <verse number="2" style="v"/><char style="wj">Munthu amene amalowera pa khomo ndi mʼbusa wankhosazo.</char> <verse number="3" style="v"/><char style="wj">Mlonda amamutsekulira khomo, ndipo nkhosa zimamvera mawu ake. Iye amaziyitana mayina nkhosa zakezo, nazitulutsa.</char> <verse number="4" style="v"/><char style="wj">Akazitulutsa nkhosa zake zonse, iye amazitsogolera, ndipo nkhosa zakezo zimamutsata chifukwa zimadziwa mawu ake.</char> <verse number="5" style="v"/><char style="wj">Koma nkhosazo sizidzatsatira mlendo. Izo zidzamuthawa chifukwa sizizindikira mawu a mlendo.”</char> <verse number="6" style="v"/>Yesu ananena mawu ophiphiritsawa, koma Afarisi sanazindikire zimene ankawawuza.</para>
  <para style="p">
    <verse number="7" style="v"/>Choncho Yesu anatinso, <char style="wj">“Zoonadi, Ine ndikukuwuzani kuti Ine ndine khomo la nkhosa.</char> <verse number="8" style="v"/><char style="wj">Onse amene anadza ndisanabwere Ine ndi akuba ndi achifwamba, ndipo nkhosa sizinawamvere.</char> <verse number="9" style="v"/><char style="wj">Ine ndine khomo, aliyense amene alowa kudzera mwa Ine adzapulumuka. Iye adzalowa ndi kutuluka ndi kupeza msipu.</char> <verse number="10" style="v"/><char style="wj">Mbala sibwera chabe koma kuti idzabe, kupha ndi kuwononga. Ine ndabwera kuti iwo akhale ndi moyo, ndi kukhala nawo wochuluka.</char></para>
  <para style="p">
    <verse number="11" style="v"/>
    <char style="wj">“Ine ndine Mʼbusa wabwino. Mʼbusa wabwino amataya moyo wake chifukwa cha nkhosa zake.</char> <verse number="12" style="v"/><char style="wj">Wantchito ndi mʼbusa amene nkhosazo si zake. Choncho, pamene aona mmbulu ukubwera, iye amazisiya nkhosazo ndi kuthawa. Ndipo mmbulu umagwira nkhosazo ndikuzibalalitsa.</char> <verse number="13" style="v"/><char style="wj">Munthuyo amathawa chifukwa ndi wantchito ndipo sasamalira chilichonse cha nkhosazo.</char></para>
  <para style="p">
    <verse number="14" style="v"/>
    <char style="wj">“Ine ndine mʼbusa wabwino. Ine ndimazidziwa nkhosa zanga ndipo nkhosa zangazo zimandidziwa,</char> <verse number="15" style="v"/><char style="wj">monga momwe Atate amandidziwa Ine, ndiponso Ine kudziwira Atatewo. Ndimapereka moyo wanga chifukwa cha nkhosa.</char> <verse number="16" style="v"/><char style="wj">Ine ndili ndi nkhosa zina zimene sizili za gulu ili. Ine ndiyenera kuzibweretsanso. Izonso zidzamvera mawu anga, ndipo zidzakhala gulu limodzi ndi mʼbusa mmodzi.</char> <verse number="17" style="v"/><char style="wj">Nʼchifukwa chake Atate anga amandikonda, popeza Ine ndikupereka moyo wanga kuti ndiwutengenso.</char> <verse number="18" style="v"/><char style="wj">Palibe amene angawuchotse mwa Ine, koma ndikuwupereka mwakufuna kwanga. Ine ndili ndi ulamuliro wa kuwupereka ndi ulamuliro wakuwutenganso. Lamulo ili ndinalandira kwa Atate anga.”</char></para>
  <para style="p">
    <verse number="19" style="v"/>Pa mawu awa Ayuda anagawikananso. <verse number="20" style="v"/>Ambiri a iwo anati, “Iye ndi wogwidwa ndi ziwanda ndi wamisala. Chifukwa chiyani mukumvera Iye?”</para>
  <para style="p">
    <verse number="21" style="v"/>Koma ena anati, “Awa si mawu a munthu wogwidwa ndi ziwanda. Kodi ziwanda zingathe bwanji kutsekula maso a wosaona?”</para>
  <para style="s1">Kusakhulupirira kwa Ayuda</para>
  <para style="p">
    <verse number="22" style="v"/>Ku Yerusalemu kunali chikondwerero chokumbukira kupatulidwa kwa Nyumba ya Mulungu. Inali nthawi yozizira, <verse number="23" style="v"/>ndipo Yesu ankayenda mʼbwalo la Nyumbayo ku malo a Solomoni. <verse number="24" style="v"/>Ayuda anamuzungulira Iye akunena kuti, “Kodi iwe udzazunguza malingaliro athu mpaka liti? Ngati iwe ndi Khristu, tiwuze momveka.”</para>
  <para style="p">
    <verse number="25" style="v"/>Yesu anayankha kuti, <char style="wj">“Ine ndimakuwuzani, koma inu simukhulupirira. Ntchito zimene ndikuchita mʼdzina la Atate anga zikundichitira umboni,</char> <verse number="26" style="v"/><char style="wj">koma inu simukhulupirira chifukwa simuli a gulu lankhosa zanga.</char> <verse number="27" style="v"/><char style="wj">Nkhosa zanga zimamva mawu anga, Ine ndimazidziwa, ndipo zimanditsata Ine.</char> <verse number="28" style="v"/><char style="wj">Ine ndimazipatsa moyo wosatha ndipo sizidzawonongeka. Palibe amene adzazikwatula mʼdzanja langa.</char> <verse number="29" style="v"/><char style="wj">Atate anga, amene anandipatsa Ine, ndi akulu kuposa onse. Palibe amene angazikwatule mʼdzanja la Atate anga.</char> <verse number="30" style="v"/><char style="wj">Ine ndi Atate ndife amodzi.”</char></para>
  <para style="p">
    <verse number="31" style="v"/>Ayuda anatolanso miyala kuti amugende Iye, <verse number="32" style="v"/>koma Yesu anawawuza kuti, <char style="wj">“Ine ndakuonetsani zinthu zambiri zabwino zodabwitsa kuchokera kwa Atate. Nʼchifukwa chiti mwa izi chimene mukundigendera?”</char></para>
  <para style="p">
    <verse number="33" style="v"/>Ayuda anayankha kuti, “Ife sitikukugenda chifukwa cha izi, koma popeza ukunyoza Mulungu, chifukwa iwe, munthu wamba, ukuti ndiwe Mulungu.”</para>
  <para style="p">
    <verse number="34" style="v"/>Yesu anawayankha kuti, <char style="wj">“Kodi sizinalembedwa mʼmalamulo anu kuti, ‘Ine ndanena kuti ndinu milungu?’</char> <verse number="35" style="v"/><char style="wj">Ngati anawatcha milungu anthu amene analandira mawu a Mulungu, pajatu Malemba sangasweke,</char> <verse number="36" style="v"/><char style="wj">nanga bwanji uyu amene Atate anamuyika padera monga wake weniweni ndi kumutuma ku dziko lapansi? Nanga ndi chifukwa chiyani mukundinena Ine kuti ndikuchita chipongwe? Kodi nʼchifukwa choti ndanena kuti, ‘Ine ndine Mwana wa Mulungu?’</char> <verse number="37" style="v"/><char style="wj">Musandikhulupirire Ine ngati sindichita ntchito za Atate anga.</char> <verse number="38" style="v"/><char style="wj">Koma ngati Ine ndikuchita zimenezi, ngakhale kuti simundikhulupirira, khulupirirani ntchito zodabwitsazo, ndipo mudziwe ndi kuzindikira kuti Atate ali mwa Ine, ndiponso Ine ndili mwa Atate.”</char> <verse number="39" style="v"/>Iwo anafuna kumugwiranso koma anawapulumuka mʼmanja mwawo.</para>
  <para style="p">
    <verse number="40" style="v"/>Kenaka Yesu anabwereranso kutsidya la mtsinje wa Yorodani kumalo kumene Yohane ankabatiza mʼmasiku akale. Iye anakhala kumeneko <verse number="41" style="v"/>ndipo anthu ambiri anabwera kwa Iye. Iwo anati, “Ngakhale kuti Yohane sanachite chizindikiro chodabwitsa, zonse zimene Yohane ananena za munthu uyu zinali zoona.” <verse number="42" style="v"/>Ndipo pamalo amenewo ambiri anakhulupirira Yesu.</para>
  <chapter number="11" style="c"/>
  <para style="s1">Imfa ndi Kuukitsidwa kwa Lazaro</para>
  <para style="p">
    <verse number="1" style="v"/>Tsopano munthu wina dzina lake Lazaro anadwala. Iye anali wa ku Betaniya, mudzi wa Mariya ndi mchemwali wake Marita. <verse number="2" style="v"/>Mariyayo ndi yemwe uja amene anadzoza Ambuye ndi mafuta onunkhira napukuta mapazi ake ndi tsitsi lake. Lazaro wodwalayo anali mlongo wake. <verse number="3" style="v"/>Choncho alongo ake anatumiza mawu kwa Yesu kuti, “Ambuye, uja amene Inu mumamukonda akudwala.”</para>
  <para style="p">
    <verse number="4" style="v"/>Atamva izi, Yesu anati, <char style="wj">“Kudwalako safa nako. Koma akudwala kuti Mulungu alemekezedwe; ndi kuti Mwana wa Mulungu alemekezedwe chifukwa cha matendawo.”</char> <verse number="5" style="v"/>Yesu anakonda Marita, mchemwali wake ndi Lazaro. <verse number="6" style="v"/>Koma atamva kuti Lazaro akudwala, Iye anakhalabe kumene anali masiku ena awiri.</para>
  <para style="p">
    <verse number="7" style="v"/>Kenaka anati kwa ophunzira ake, <char style="wj">“Tiyeni tibwerere ku Yudeya.”</char></para>
  <para style="p">
    <verse number="8" style="v"/>Ophunzira akewo anati, “Rabi, posachedwa pomwepa Ayuda anafuna kukugendani ndi miyala, koma Inu mukupitanso komweko?”</para>
  <para style="p">
    <verse number="9" style="v"/>Yesu anayankha kuti, <char style="wj">“Kodi sipali maora khumi ndi awiri pa tsiku? Munthu amene amayenda masana sapunthwa, popeza akuona chifukwa cha kuwala kwa dziko lapansi.</char> <verse number="10" style="v"/><char style="wj">Koma amene akuyenda usiku amapunthwa, chifukwa kuwalako alibe.”</char></para>
  <para style="p">
    <verse number="11" style="v"/>Iye atatha kunena izi, anapitirira kuwawuza iwo kuti, <char style="wj">“Bwenzi lathu Lazaro wagona tulo; koma Ine ndikupita kumeneko kukamudzutsa.”</char></para>
  <para style="p">
    <verse number="12" style="v"/>Ophunzira ake anayankha kuti, “Ambuye, ngati wagona adzapeza bwino.” <verse number="13" style="v"/>Yesu ankayankhula za imfa yake koma ophunzira ake ankaganiza kuti amanena za tulo chabe.</para>
  <para style="p">
    <verse number="14" style="v"/>Ndipo kenaka anawawuza momveka kuti, <char style="wj">“Lazaro wamwalira.</char> <verse number="15" style="v"/><char style="wj">Ine ndikukondwera chifukwa cha inu kuti kunalibe kumeneko; koma kuti mukakhulupirire tiyeni tipiteko.”</char></para>
  <para style="p">
    <verse number="16" style="v"/>Pamenepo Tomasi, wotchedwa Didimo, anati kwa ophunzira anzake, “Tiyeni nafenso tipite, kuti tikafere naye pamodzi.”</para>
  <para style="s1">Yesu Atonthoza Alongo a Lazaro</para>
  <para style="p">
    <verse number="17" style="v"/>Yesu atafika, anapeza kuti Lazaro anali atagona mʼmanda masiku anayi. <verse number="18" style="v"/>Mudzi wa Betaniya unali pafupi ndi Yerusalemu pa mtunda wosachepera makilomita atatu, <verse number="19" style="v"/>ndipo Ayuda ambiri anabwera kwa Marita ndi Mariya kudzawatonthoza pa imfa ya mʼbale wawo. <verse number="20" style="v"/>Pamene Marita anamva kuti Yesu akubwera, anapita kukakumana naye. Koma Mariya anatsala ku nyumba.</para>
  <para style="p">
    <verse number="21" style="v"/>Marita anati kwa Yesu, “Ambuye, mukanakhala muli kuno, mlongo wanga sakanamwalira. <verse number="22" style="v"/>Koma ine ndikudziwa kuti ngakhale tsopano Mulungu adzakupatsani chilichonse chimene mudzamupempha.”</para>
  <para style="p">
    <verse number="23" style="v"/>Yesu anati kwa iye, <char style="wj">“Mlongo wako adzauka.”</char></para>
  <para style="p">
    <verse number="24" style="v"/>Marita anayankha kuti, “Ine ndikudziwa kuti adzauka pa kuukanso pa tsiku lomaliza.”</para>
  <para style="p">
    <verse number="25" style="v"/>Yesu anati kwa iye, <char style="wj">“Ine ndine kuuka ndi moyo. Wokhulupirira Ine, angakhale amwalira adzakhala ndi moyo.</char> <verse number="26" style="v"/><char style="wj">Aliyense amene ali ndi moyo ndi kukhulupirira Ine sadzamwalira. Kodi iwe ukukhulupirira izi?”</char></para>
  <para style="p">
    <verse number="27" style="v"/>Marita anamuwuza Iye kuti, “Inde Ambuye, ine ndikukhulupirira kuti ndinu Khristu, Mwana wa Mulungu, amene abwera mʼdziko lapansi.”</para>
  <para style="p">
    <verse number="28" style="v"/>Ndipo iye atanena izi anabwerera ndi kukayitana mchemwali wake Mariya namuyankhula monongʼona pambali, nati, “Aphunzitsi abwera ndipo akukuyitana.” <verse number="29" style="v"/>Mariya atamva izi, anayimirira mofulumira napita kwa Iye. <verse number="30" style="v"/>Tsopano nʼkuti Yesu asanalowe mʼmudzi, koma anali akanali pa malo pamene Marita anakumana naye. <verse number="31" style="v"/>Ayuda amene ankamutonthoza Mariya mʼnyumba, anaona mmene iye anayimira mofulumira ndi kutuluka kunja, iwo anamutsata akuganizira kuti ankapita ku manda kukalirira kumeneko.</para>
  <para style="p">
    <verse number="32" style="v"/>Mariya anafika pamalo pamene panali Yesu ndipo atamuona, anagwa pa mapazi ake ndipo anati, “Ambuye mukanakhala muli kuno mlongo wanga sakanamwalira.”</para>
  <para style="p">
    <verse number="33" style="v"/>Yesu ataona iye akulira, ndi Ayuda amene anabwera naye akuliranso, anakhudzidwa kwambiri ndi kuvutika mu mzimu. <verse number="34" style="v"/>Iye anafunsa kuti, “Kodi mwamuyika kuti?”</para>
  <para style="p">Iwo anayankha kuti, “Ambuye tiyeni mukaone.”</para>
  <para style="p">
    <verse number="35" style="v"/>Yesu analira.</para>
  <para style="p">
    <verse number="36" style="v"/>Pamenepo Ayuda anati, “Taonani mmene Iye anamukondera Lazaro!”</para>
  <para style="p">
    <verse number="37" style="v"/>Koma ena a iwo anati, “Iye amatsekula maso a munthu wosaona, kodi sakanakhoza kuletsa kuti munthu uyu asamwalire?”</para>
  <para style="s1">Yesu Aukitsa Lazaro</para>
  <para style="p">
    <verse number="38" style="v"/>Yesu atakhudzidwanso kwambiri anafika ku manda. Manda akewo anali phanga ndipo anatsekapo ndi mwala. <verse number="39" style="v"/>Yesu anati, <char style="wj">“Chotsani mwala.”</char></para>
  <para style="p">Marita mlongo wa womwalirayo anati, “Koma Ambuye, nthawi ino wayamba kununkha, pakuti wakhala mʼmenemu masiku anayi.”</para>
  <para style="p">
    <verse number="40" style="v"/>Kenaka Yesu anati, <char style="wj">“Kodi Ine sindinakuwuze kuti ngati iwe ukhulupirira, udzaona ulemerero wa Mulungu?”</char></para>
  <para style="p">
    <verse number="41" style="v"/>Choncho iwo anachotsa mwalawo. Kenaka Yesu anayangʼana kumwamba ndikuti, <char style="wj">“Atate, Ine ndikukuthokozani chifukwa mumandimvera.</char> <verse number="42" style="v"/><char style="wj">Ine ndimadziwa kuti Inu mumandimvera nthawi zonse, koma Ine ndanena izi chifukwa cha anthu amene ayima pano, kuti iwo akhulupirire kuti Inu munandituma Ine.”</char></para>
  <para style="p">
    <verse number="43" style="v"/>Yesu atanena izi, Iye anayitana ndi mawu ofuwula kuti, <char style="wj">“Lazaro, tuluka!”</char> <verse number="44" style="v"/>Munthu womwalirayo anatuluka, womangidwa miyendo ndi manja ndi nsalu za ku manda, ndi nkhope yake yokulungidwa nsalu.</para>
  <para style="p">Yesu anawawuza kuti, <char style="wj">“Mʼmasuleni, ndipo muloleni apite.”</char></para>
  <para style="s1">Ayuda Apangana za Kupha Yesu</para>
  <para style="p">
    <verse number="45" style="v"/>Choncho Ayuda ambiri amene anabwera kudzamuchereza Mariya ndi kuona zimene Yesu anachita anamukhulupirira Iye. <verse number="46" style="v"/>Koma ena a iwo anapita kwa Afarisi ndi kukawawuza zimene Yesu anachita. <verse number="47" style="v"/>Kenaka akulu a ansembe ndi Afarisi anayitanitsa msonkhano wa akulu olamulira.</para>
  <para style="p">Iwo anafunsa kuti, “Kodi ife tikuchita chiyani? Pano pali munthu uyu akuchita zizindikiro zodabwitsa zambiri. <verse number="48" style="v"/>Ngati ife timuleka kuti apitirize chotere, aliyense adzamukhulupirira Iye, ndipo kenaka Aroma adzabwera ndi kudzatenga malo athu pamodzi ndi dziko lathu.”</para>
  <para style="p">
    <verse number="49" style="v"/>Kenaka mmodzi wa iwo, dzina lake Kayafa, amene anali mkulu wa ansembe chaka chimenecho, anayankhula kuti, “Inu simukudziwa kanthu kalikonse! <verse number="50" style="v"/>Inu simukuzindikira kuti kuli bwino kwa inu kuti munthu mmodzi afe mʼmalo mwa anthu kusiyana ndi kuti mtundu wonse uwonongeke.”</para>
  <para style="p">
    <verse number="51" style="v"/>Iye sananene izi mwa iye yekha, koma monga mkulu wa ansembe chaka chimenecho ananenera kuti Yesu anayanera kufera mtundu wa Ayuda, <verse number="52" style="v"/>ndipo osati mtundu okhawo komanso kwa ana ena a Mulungu onse obalalikana, kuti awabweretse pamodzi ndi kuwapanga kukhala amodzi. <verse number="53" style="v"/>Choncho kuyambira tsiku limeneli iwo anakonzekera za kuti amuphe.</para>
  <para style="p">
    <verse number="54" style="v"/>Chifukwa cha ichi Yesu sanayendenso moonekera pakati pa Ayuda. Mʼmalo mwake Iye anapita ku chigawo cha kufupi ndi chipululu, ku mudzi wa Efereimu, kumene Iye anakhalako ndi ophunzira ake.</para>
  <para style="p">
    <verse number="55" style="v"/>Nthawi ya Paska wa Ayuda itayandikira, ambiri anakwera kupita ku Yerusalemu kuchokera ku madera a ku midzi chifukwa cha mwambo wa kuyeretsedwa Paska asanafike. <verse number="56" style="v"/>Iwo anapitiriza kumufunafuna Yesu, ndipo pamene ankayimirira mʼbwalo la Nyumba ya Mulungu anafunsana wina ndi mnzake kuti, “Kodi ukuganiza chiyani? Kodi Iye sabwera konse kuphwando?” <verse number="57" style="v"/>Koma akulu a ansembe ndi Afarisi anapereka lamulo kuti ngati wina aliyense adziwe kumene kunali Yesu, iye akawawuze kuti akamugwire.</para>
  <chapter number="12" style="c"/>
  <para style="s1">Mariya Adzoza Mapazi a Yesu</para>
  <para style="p">
    <verse number="1" style="v"/>Masiku asanu ndi limodzi Paska asanafike, Yesu anafika ku Betaniya, kumene kumakhala Lazaro, amene Yesu anamuukitsa kwa akufa. <verse number="2" style="v"/>Kumeneko anamukonzera Yesu chakudya cha madzulo. Marita anatumikira pamene Lazaro anali mmodzi wa iwo amene anakhala nawo pa chakudyacho. <verse number="3" style="v"/>Kenaka Mariya anatenga botolo la mafuta a nadi, onunkhira bwino kwambiri, amtengowapatali; Iye anadzoza mapazi a Yesu napukuta ndi tsitsi lake. Ndipo nyumba yonse inadzaza ndi fungo lonunkhira bwino la mafutawo.</para>
  <para style="p">
    <verse number="4" style="v"/>Koma mmodzi wa ophunzira ake, Yudasi Isikarioti, amene pambuyo pake adzamupereka anati, <verse number="5" style="v"/>“Nʼchifukwa chiyani mafuta awa sanagulitsidwe ndipo ndalama zake nʼkuzipereka kwa osauka?” Mafutawo anali a mtengo wa malipiro a chaka chimodzi. <verse number="6" style="v"/>Iye sananene izi chifukwa cha kuganizira osauka koma chifukwa anali mbava; ngati wosunga thumba la ndalama, amabamo zomwe ankayikamo.</para>
  <para style="p">
    <verse number="7" style="v"/>Yesu anayankha kuti, <char style="wj">“Mulekeni. Mafutawa anayenera kusungidwa mpaka tsiku loyika maliro anga.</char> <verse number="8" style="v"/><char style="wj">Inu mudzakhala ndi osauka nthawi zonse, koma simudzakhala nane nthawi zonse.”</char></para>
  <para style="p">
    <verse number="9" style="v"/>Pa nthawi imeneyi gulu lalikulu la Ayuda linadziwa kuti Yesu anali kumeneko, ndipo linabwera, sichifukwa cha Iye yekha koma kudzaonanso Lazaro, amene anamuukitsa kwa akufa. <verse number="10" style="v"/>Choncho akulu a ansembe anakonza njira yoti aphenso Lazaro, <verse number="11" style="v"/>pakuti chifukwa cha iye Ayuda ambiri amapita kwa Yesu ndi kumukhulupirira.</para>
  <para style="s1">Yesu Alowa mu Yerusalemu</para>
  <para style="p">
    <verse number="12" style="v"/>Tsiku lotsatira, gulu lalikulu la anthu lomwe linabwera kuphwando linamva kuti Yesu anali mʼnjira kupita ku Yerusalemu. <verse number="13" style="v"/>Iwo anatenga nthambi za kanjedza ndi kupita kukakumana naye, akufuwula kuti,</para>
  <para style="q1">“Hosana!</para>
  <para style="b"/>
  <para style="q1">“Wodala Iye amene akubwera mʼdzina la Ambuye!</para>
  <para style="b"/>
  <para style="q1">“Yodala Mfumu ya Israeli!”</para>
  <para style="m">
    <verse number="14" style="v"/>Yesu anapeza bulu wamngʼono ndi kukwerapo, monga kunalembedwa kuti:</para>
  <para style="q1">
    <verse number="15" style="v"/>“Usachite mantha mwana wamkazi wa Ziyoni;</para>
  <para style="q2">taona mfumu yako ikubwera,</para>
  <para style="q2">itakhala pa mwana wabulu.”</para>
  <para style="p">
    <verse number="16" style="v"/>Poyamba ophunzira ake sanamvetsetse zonsezi. Koma pomwe Yesu analemekezedwa ndi pamene anazindikira kuti zinthu izi zinalembedwa ndipo kuti anamuchitira Iye.</para>
  <para style="p">
    <verse number="17" style="v"/>Tsopano gulu la anthu lomwe linali naye pa nthawi imene amaukitsidwa Lazaro ku manda linapitiriza kuchitira umboni. <verse number="18" style="v"/>Anthu ambiri, anapita kukakumana naye, chifukwa iwo anamva kuti Iye anachita chizindikiro chodabwitsachi. <verse number="19" style="v"/>Choncho Afarisi anati kwa wina ndi mnzake, “Taonani, palibe chimene mwachitapo. Anthu onse akumutsatira Iye!”</para>
  <para style="s1">Agriki Afuna Kuona Yesu</para>
  <para style="p">
    <verse number="20" style="v"/>Tsopano panali Agriki ena pakati pa amene anapita kukapembedza ku phwando. <verse number="21" style="v"/>Iwo anabwera kwa Filipo, wochokera ku Betisaida wa ku Galileya, ndi pempho, nati, “Akulu, ife tikufuna kuona Yesu.” <verse number="22" style="v"/>Filipo anapita kukawuza Andreya; Andreya ndi Filipo pamodzi anakawuza Yesu.</para>
  <para style="p">
    <verse number="23" style="v"/>Yesu anayankha kuti, <char style="wj">“Nthawi yafika yakuti Mwana wa Munthu alemekezedwe.</char> <verse number="24" style="v"/><char style="wj">Zoonadi, Ine ndikukuwuzani kuti, ‘Mbewu ya tirigu imakhala imodzi yokha ngati sikugwa mʼnthaka ndi kufa. Koma ngati imfa, imabereka mbewu zambiri.’</char> <verse number="25" style="v"/><char style="wj">Munthu amene amakonda moyo wake adzawutaya, pamene munthu amene amadana ndi moyo wake mʼdziko lino lapansi adzawusungira ku moyo wosatha.</char> <verse number="26" style="v"/><char style="wj">Aliyense amene atumikira Ine ayenera kunditsata; ndipo kumene Ine ndili, wotumikira wanga adzakhalanso komweko. Atate anga adzalemekeza amene atumikira Ine.</char></para>
  <para style="p">
    <verse number="27" style="v"/>
    <char style="wj">“Moyo wanga ukuvutika tsopano, kodi ndidzanena chiyani? Ndinene kuti Atate pulumutseni ku nthawi ino? Ayi. Chifukwa chimene Ine ndinabwera pa nthawi iyi ndi chimenechi.</char> <verse number="28" style="v"/><char style="wj">Atate, lemekezani dzina lanu!”</char></para>
  <para style="p">Kenaka mawu anabwera kuchokera kumwamba, “Ine ndalilemekeza, ndipo ndidzalilemekezanso.” <verse number="29" style="v"/>Gulu la anthu lomwe linali pamenepo litamva linati, “Kwagunda bingu,” ena anati, “Mngelo wayankhula kwa Iye.”</para>
  <para style="p">
    <verse number="30" style="v"/>Yesu anati, <char style="wj">“Mawu awa abwera chifukwa cha inu osati chifukwa cha Ine.</char> <verse number="31" style="v"/><char style="wj">Ino tsopano ndi nthawi yachiweruzo pa dziko lapansi; tsopano olamulira wa dziko lapansi adzathamangitsidwa.</char> <verse number="32" style="v"/><char style="wj">Koma Ine, akadzandipachika pa dziko lapansi, ndidzakokera anthu onse kwa Ine.”</char> <verse number="33" style="v"/>Iye ananena izi kuti aonetse mmene adzafere.</para>
  <para style="p">
    <verse number="34" style="v"/>Gulu la anthu linayankha kuti, “Ife tinamva kuchokera mʼmalamulo kuti Khristu adzakhala kwamuyaya, nanga bwanji Inu mukunena kuti, ‘Mwana wa Munthu ayenera kukwezedwa?’ Kodi Mwana wa Munthuyu ndani?”</para>
  <para style="p">
    <verse number="35" style="v"/>Kenaka Yesu anawawuza kuti, <char style="wj">“Inu mukhala ndi kuwunika kwa nthawi pangʼono. Yendani pamene mukanali ndi kuwunika, kuti mdima usakupitirireni. Munthu amene amayenda mu mdima sadziwa kumene akupita.</char> <verse number="36" style="v"/><char style="wj">Khulupirirani kuwunika, pamene mukanali ndi kuwunika, kuti mukhale ana a kuwunika.”</char> Yesu atamaliza kuyankhula izi, Iye anachoka nabisala kuti asamuone.</para>
  <para style="s1">Ayuda Apitirira Kusakhulupirira</para>
  <para style="p">
    <verse number="37" style="v"/>Ngakhale Yesu anachita zizindikiro zodabwitsa zonsezi pamaso pawo, sanamukhulupirirebe. <verse number="38" style="v"/>Izi zinakwaniritsa mawu a mneneri Yesaya kuti:</para>
  <para style="q1">“Ambuye, wakhulupirira uthenga wathu ndani,</para>
  <para style="q2">ndipo ndi kwa yani komwe mkono wa Ambuye wavumbulutsidwa?”</para>
  <para style="p">
    <verse number="39" style="v"/>Pa chifukwa cha ichi iwo sanakhulupirire, chifukwa Yesaya ananenanso kuti:</para>
  <para style="q1">
    <verse number="40" style="v"/>“Iye wachititsa khungu maso awo</para>
  <para style="q2">ndi kuwumitsa mitima yawo,</para>
  <para style="q1">kotero kuti iwo sangathe kuona ndi maso awo,</para>
  <para style="q2">kapena kuzindikira ndi mitima yawo,</para>
  <para style="q2">kapena kutembenuka kuti Ine ndikanawachiza.”</para>
  <para style="m">
    <verse number="41" style="v"/>Yesaya ananena izi chifukwa anaona ulemerero wa Yesu ndi kuyankhula za Iye.</para>
  <para style="p">
    <verse number="42" style="v"/>Komabe pa nthawi yomweyi ambiri ngakhale atsogoleri anakhulupirira Iye. Koma chifukwa cha Afarisi iwo sanavomereze chikhulupiriro chawo chifukwa amaopa kuti angawatulutse mʼsunagoge; <verse number="43" style="v"/>pakuti iwo amakonda kuyamikiridwa ndi anthu kuposa kuyamikiridwa ndi Mulungu.</para>
  <para style="p">
    <verse number="44" style="v"/>Kenaka Yesu anafuwula nati, <char style="wj">“Munthu aliyense amene akhulupirira Ine, sakhulupirira Ine ndekha, komanso Iye amene anandituma Ine.</char> <verse number="45" style="v"/><char style="wj">Iye amene waona Ine, waonanso Iye amene anandituma Ine.</char> <verse number="46" style="v"/><char style="wj">Ine ndabwera mʼdziko lapansi monga kuwunika, kotero palibe amene amakhulupirira Ine nʼkumakhalabe mu mdima.</char></para>
  <para style="p">
    <verse number="47" style="v"/>
    <char style="wj">“Ndipo munthu amene amva mawu anga koma osawasunga, Ine sindimuweruza. Pakuti Ine sindinabwere kudzaweruza dziko lapansi, koma kudzapulumutsa.</char> <verse number="48" style="v"/><char style="wj">Iye amene akana Ine ndipo salandira mawu anga ali ndi womuweruza. Tsiku lomaliza mawu amene ndiyankhulawa adzamutsutsa.</char> <verse number="49" style="v"/><char style="wj">Pakuti Ine sindiyankhula mwa Ine ndekha, koma Atate amene anandituma amandilamulira choti ndinene ndi momwe ndinenere.</char> <verse number="50" style="v"/><char style="wj">Ine ndikudziwa kuti lamulo lake ndi moyo wosatha. Choncho chilichonse chimene Ine ndinena ndi chimene Atate andiwuza.”</char></para>
  <chapter number="13" style="c"/>
  <para style="s1">Yesu Asambitsa Mapazi a Ophunzira Ake</para>
  <para style="p">
    <verse number="1" style="v"/>Inali pafupifupi nthawi ya phwando la Paska. Yesu anadziwa kuti nthawi yafika yoti achoke mʼdziko lapansi ndi kupita kwa Atate. Atawakonda ake amene anali mʼdziko lapansi, Iye anawaonetsa chikondi chake chonse.</para>
  <para style="p">
    <verse number="2" style="v"/>Atayamba kudya mgonero, mdierekezi anali atalowa kale mu mtima wa Yudasi Isikarioti mwana wa Simoni, kuti amupereke Yesu. <verse number="3" style="v"/>Yesu podziwa kuti Atate anamupatsa Iye zonse mʼmanja mwake, ndi kuti Iye anachokera kwa Mulungu ndipo amabwerera kwa Mulunguyo; <verse number="4" style="v"/>anayimirira kuchoka pa chakudya navula zovala zake natenga nsalu yopukutira nadzimanga mʼchiwuno mwake. <verse number="5" style="v"/>Atachita izi, anathira madzi mʼbeseni ndi kuyamba kusambitsa mapazi a ophunzira ake, ndi kuwapukuta ndi chopukutira chimene anachimanga mʼchiwuno mwake.</para>
  <para style="p">
    <verse number="6" style="v"/>Atafika pa Petro, Petroyo anati kwa Iye, “Ambuye, kodi mudzandisambitsa mapazi anga?”</para>
  <para style="p">
    <verse number="7" style="v"/>Yesu anayankha kuti, <char style="wj">“Iwe sukuzindikira tsopano chimene ndikuchita, koma udzazindikira mʼtsogolo.”</char></para>
  <para style="p">
    <verse number="8" style="v"/>Petro anati, “Ayi, Inu simudzandisambitsa konse mapazi anga.”</para>
  <para style="p">Yesu anayankha kuti, <char style="wj">“Ngati Ine sindisambitsa mapazi ako, ulibe gawo mwa Ine.”</char></para>
  <para style="p">
    <verse number="9" style="v"/>Simoni Petro anayankha kuti, “Ambuye, osati mapazi okha komanso manja anga ndi mutu wanga womwe!”</para>
  <para style="p">
    <verse number="10" style="v"/>Yesu anayankha kuti, <char style="wj">“Munthu amene wasamba amangofunika kusamba mapazi ake okha chifukwa thupi lake lonse ndi loyera. Ndipo inu ndinu oyera, ngakhale kuti si aliyense mwa inu.”</char> <verse number="11" style="v"/>Pakuti Iye anadziwa amene adzamupereka, ndipo nʼchifukwa chake anati saliyense wa inu ali woyera.</para>
  <para style="p">
    <verse number="12" style="v"/>Iye atamaliza kusambitsa mapazi awo anavala zovala zake ndi kubwerera pamalo pake. Iye anawafunsa kuti, <char style="wj">“Kodi mukuzindikira zimene ndakuchitirani inu?</char> <verse number="13" style="v"/><char style="wj">Inu mumanditcha Ine, ‘Mphunzitsi’ ndi ‘Mbuye,’ ndipo mumakhoza mukamatero, pakuti ichi ndi chimene Ine ndili.</char> <verse number="14" style="v"/><char style="wj">Tsono ngati Ine, Mbuye wanu ndi Mphunzitsi wanu, ndasambitsa mapazi anu, inunso muyenera kusambitsana mapazi anu.</char> <verse number="15" style="v"/><char style="wj">Ine ndakupatsani chitsanzo kuti muzichita monga Ine ndachitira.</char> <verse number="16" style="v"/><char style="wj">Zoonadi, Ine ndikukuwuzani kuti wantchito saposa mbuye wake, kapena wotumidwa kuposa amene wamutuma.</char> <verse number="17" style="v"/><char style="wj">Ngati inu mudziwa zinthu zimenezi, mudzakhala odala mukamazichita.</char></para>
  <para style="s1">Yesu Aneneratu za Kuperekedwa Kwake</para>
  <para style="p">
    <verse number="18" style="v"/>
    <char style="wj">“Ine sindikunena za inu nonse. Ine ndikudziwa amene ndinawasankha. Koma izi zikukwaniritsa malemba: ‘Iye amene akudya nawo chakudya changa, ndiye amene anandiwukira.’</char></para>
  <para style="p">
    <verse number="19" style="v"/>
    <char style="wj">“Ine ndikukuwuzani tsopano zisanachitike zimenezi, kuti pamene zachitika, mudzakhulupirire kuti Ine Ndine.</char> <verse number="20" style="v"/><char style="wj">Zoonadi, Ine ndikukuwuzani kuti aliyense amene alandira amene Ine ndamutuma, alandiranso Ine. Aliyense amene alandira Ine, alandiranso amene anandituma.”</char></para>
  <para style="s1">Yesu Aneneratu za Kuperekedwa Kwake</para>
  <para style="p">
    <verse number="21" style="v"/>Yesu atanena izi, anavutika kwambiri mu mzimu ndipo anachitira umboni kuti, <char style="wj">“Zoonadi, Ine ndikukuwuzani kuti mmodzi mwa inu adzandipereka.”</char></para>
  <para style="p">
    <verse number="22" style="v"/>Ophunzira ake anapenyetsetsana wina ndi mnzake, posadziwa kuti amanena za yani. <verse number="23" style="v"/>Mmodzi wa ophunzira ake amene Yesu anamukonda, anali atatsamira pachifuwa chake. <verse number="24" style="v"/>Simoni Petro anamukodola wophunzirayo ndi kuti, “Mufunseni akunena za yani.”</para>
  <para style="p">
    <verse number="25" style="v"/>Atamutsamiranso Yesuyo, anamufunsa Iye kuti, “Ambuye, kodi ndani?”</para>
  <para style="p">
    <verse number="26" style="v"/>Yesu anayankha kuti, <char style="wj">“Iye amene ndidzamupatsa buledi amene ndanyema ndikususa ndi ameneyo.”</char> Kenaka, atasunsa gawo la buledi, Iye anapereka kwa Yudasi Isikarioti, mwana wa Simoni. <verse number="27" style="v"/>Nthawi yomweyo Yudasi atangodya bulediyo, Satana analowa mwa Iye.</para>
  <para style="p">Yesu anamuwuza Iye kuti, <char style="wj">“Chomwe ukufuna kuchita, chita msanga.”</char> <verse number="28" style="v"/>Koma panalibe ndi mmodzi yemwe pa chakudyapo amene anamvetsa chifukwa chimene Yesu ananenera izi kwa iye. <verse number="29" style="v"/>Popeza Yudasi amasunga ndalama, ena amaganiza kuti Yesu amamuwuza iye kuti akagule zomwe zimafunika pa phwando, kapena kukapereka kanthu kena kake kwa osauka. <verse number="30" style="v"/>Nthawi yomweyo Yudasi atangodya buledi, anatuluka, ndipo unali usiku.</para>
  <para style="s1">Yesu Aneneratu kuti Petro Adzamukana</para>
  <para style="p">
    <verse number="31" style="v"/>Yudasi atatuluka, Yesu anati, <char style="wj">“Tsopano Mwana wa Munthu walemekezedwa, ndipo mwa Iyeyu Mulungu walemekezedwanso.</char> <verse number="32" style="v"/><char style="wj">Ngati Mulungu walemekezedwa mwa Iye, Mulungu mwini adzalemekezanso Mwana, ndipo amulemekeza nthawi yomweyo.</char></para>
  <para style="p">
    <verse number="33" style="v"/>
    <char style="wj">“Ana anga, Ine ndikhala nanu kwa nthawi yochepa chabe. Inu mudzandifunafuna Ine, ndipo monga momwe ndinawawuzira Ayuda, choncho Ine ndikukuwuzani tsopano kuti, kumene Ine ndikupita, inu simungabwereko.</char></para>
  <para style="p">
    <verse number="34" style="v"/>
    <char style="wj">“Lamulo latsopano limene ndikukupatsani ndi lakuti: Kondanani wina ndi mnzake, monga momwe Ine ndinakonda inu. Nanunso mukondane wina ndi mnzake.</char> <verse number="35" style="v"/><char style="wj">Mukamakondana aliyense adzadziwa kuti ndinu ophunzira anga.”</char></para>
  <para style="p">
    <verse number="36" style="v"/>Simoni Petro anafunsa kuti, “Ambuye, kodi mukupita kuti?”</para>
  <para style="p">Yesu anayankha kuti, <char style="wj">“Kumene Ine ndikupita iwe sunganditsatire tsopano, koma udzanditsatira mʼtsogolo.”</char></para>
  <para style="p">
    <verse number="37" style="v"/>Petro anafunsa kuti, “Ambuye, nʼchifukwa chiyani ine sindingakutsatireni tsopano? Ine ndidzapereka moyo wanga chifukwa cha Inu.”</para>
  <para style="p">
    <verse number="38" style="v"/>Kenaka Yesu anayankha kuti, <char style="wj">“Kodi iwe udzalolera kutaya moyo chifukwa cha Ine? Zoonadi, Ine ndikukuwuza kuti tambala asanalire, iwe udzandikana katatu!”</char></para>
  <chapter number="14" style="c"/>
  <para style="s1">Yesu Atonthoza Ophunzira Ake</para>
  <para style="p">
    <verse number="1" style="v"/>
    <char style="wj">“Mtima wanu usavutike. Khulupirirani Mulungu; khulupirirani Inenso.</char> <verse number="2" style="v"/><char style="wj">Mʼnyumba mwa Atate anga muli zipinda zambiri. Kukanakhala kuti mulibemo ndikanakuwuzani. Ine ndikupita kumeneko kukakukonzerani malo.</char> <verse number="3" style="v"/><char style="wj">Ndipo ndikapita kukakukonzerani malo, ndidzabweranso kudzakutengani, kuti kumene kuli Ineko, inunso mukakhale komweko.</char> <verse number="4" style="v"/><char style="wj">Inu mukudziwa njira ya kumene Ine ndikupita.”</char></para>
  <para style="s1">Yesu Njira ya kwa Atate</para>
  <para style="p">
    <verse number="5" style="v"/>Tomasi anati kwa Iye, “Ambuye ife sitikudziwa kumene Inu mukupita, nanga tingadziwe bwanji njirayo?”</para>
  <para style="p">
    <verse number="6" style="v"/>Yesu anayankha kuti, <char style="wj">“Ine ndine njira, choonadi ndi moyo. Palibe munthu angafike kwa Atate popanda kudzera mwa Ine.</char> <verse number="7" style="v"/><char style="wj">Mukanandidziwadi Ine, mukanadziwanso Atate anga. Kuyambira tsopano, mukuwadziwa ndipo mwawaona.”</char></para>
  <para style="p">
    <verse number="8" style="v"/>Filipo anati, “Ambuye, tionetseni Atatewo ndipo ife tikhutitsidwa.”</para>
  <para style="p">
    <verse number="9" style="v"/>Yesu anayankha kuti, <char style="wj">“Kodi iwe Filipo, ndakhala pakati panu nthawi yonseyi ndipo iwe sukundidziwabe? Aliyense amene waona Ine, waonanso Atate. Tsono ukunena bwanji kuti, ‘Tionetseni Atate?’</char> <verse number="10" style="v"/><char style="wj">Kodi sukukhulupirira kuti Ine ndili mwa Atate, ndipo Atate ali mwa Ine? Mawu amene Ine ndiyankhula kwa inu si mawu anga okha koma ndi mawu Atate wokhala mwa Ine, amene akugwira ntchito yake.</char> <verse number="11" style="v"/><char style="wj">Khulupirirani Ine pamene ndi kuti Ine ndili mwa Atate ndipo Atate ali mwa Ine. Koma ngati si chomwecho, khulupiriranitu Ine chifukwa cha ntchito zanga zodabwitsa.</char> <verse number="12" style="v"/><char style="wj">Zoonadi, Ine ndikukuwuzani kuti aliyense amene akhulupirira Ine adzachita zimene Ine ndakhala ndikuchita. Iye adzachita ngakhale zinthu zazikulu kuposa zimenezi, chifukwa ndikupita kwa Atate.</char> <verse number="13" style="v"/><char style="wj">Ndipo Ine ndidzachita chilichonse chimene inu mudzapempha mʼdzina langa kuti Atate alemekezedwe mwa Mwana.</char> <verse number="14" style="v"/><char style="wj">Ngati mudzapempha kanthu kalikonse mʼdzina langa, Ine ndidzachita.</char></para>
  <para style="s1">Lonjezo la Mzimu Woyera</para>
  <para style="p">
    <verse number="15" style="v"/>
    <char style="wj">“Ngati mundikonda Ine, sungani malamulo anga.</char> <verse number="16" style="v"/><char style="wj">Ine ndidzapempha Atate, ndipo adzakupatsani Nkhoswe ina kuti izikhala nanu nthawi zonse.</char> <verse number="17" style="v"/><char style="wj">Nkhosweyo ndiye Mzimu wachoonadi. Dziko lapansi silingalandire Nkhosweyi chifukwa samuona kapena kumudziwa. Koma inu mumamudziwa pakuti amakhala nanu ndipo adzakhala mwa inu.</char> <verse number="18" style="v"/><char style="wj">Ine sindikusiyani nokha kuti mukhale ana amasiye. Ine ndidzabweranso kwa inu.</char> <verse number="19" style="v"/><char style="wj">Patsala nthawi yochepa dziko lapansi silidzandionanso koma inu mudzandiona. Popeza kuti Ine ndili ndi moyo, inunso mudzakhala ndi moyo.</char> <verse number="20" style="v"/><char style="wj">Tsiku limenelo inu mudzazindikira kuti Ine ndili mwa Atate, ndipo inu muli mwa Ine, ndipo Ine ndili mwa inu.</char> <verse number="21" style="v"/><char style="wj">Iye amene amadziwa malamulo anga ndi kuwasunga ndiye amene amandikonda. Wokonda Ine adzakondedwa ndi Atate wanga ndipo Inenso ndidzamukonda ndikudzionetsa ndekha kwa iye.”</char></para>
  <para style="p">
    <verse number="22" style="v"/>Kenaka Yudasi (osati Yudasi Isikarioti) anati, “Koma Ambuye, nʼchifukwa chiyani mukufuna kudzionetsa nokha kwa ife, osati ku dziko lapansi?”</para>
  <para style="p">
    <verse number="23" style="v"/>Yesu anamuyankha kuti, <char style="wj">“Ngati wina aliyense andikonda Ine, adzasunga mawu anga. Atate wanga adzamukonda, ndipo Ife tidzabwera ndi kukhala naye.</char> <verse number="24" style="v"/><char style="wj">Iye amene sandikonda Ine sasunga mawu anga. Mawu awa amene mukumva si anga ndi a Atate amene anandituma Ine.</char></para>
  <para style="p">
    <verse number="25" style="v"/>
    <char style="wj">“Ndayankhula zonsezi ndikanali nanu.</char> <verse number="26" style="v"/><char style="wj">Koma Nkhosweyo, Mzimu Woyera, amene Atate adzamutumiza mʼdzina langa adzakuphunzitsani zinthu zonse, ndipo adzakukumbutsani zonse zimene ndinakuwuzani.</char> <verse number="27" style="v"/><char style="wj">Ine ndikukusiyirani mtendere. Ndikukupatsani mtendere wanga. Ine sindikukupatsani monga dziko lapansi limaperekera. Mtima wanu usavutike ndipo musachite mantha.</char></para>
  <para style="p">
    <verse number="28" style="v"/>
    <char style="wj">“Inu munamva Ine ndikunena kuti, ‘Ine ndikupita ndipo ndidzabweranso kwa inu.’ Mukanandikonda, mukanasangalala kuti Ine ndikupita kwa Atate, pakuti Atate ndi wamkulu kuposa Ine.</char> <verse number="29" style="v"/><char style="wj">Ine ndakuwuzani tsopano zisanachitike, kuti zikadzachitika mudzakhulupirire.</char> <verse number="30" style="v"/><char style="wj">Ine sindiyankhulanso nanu zambiri nthawi yayitali popeza wolamulira dziko lapansi akubwera. Iye alibe mphamvu pa Ine,</char> <verse number="31" style="v"/><char style="wj">koma kuti dziko lapansi lizindikire kuti Ine ndimakonda Atate ndi kuti ndimachita zokhazokha zimene Atate wandilamulira Ine.</char></para>
  <para style="p">
    <char style="wj">“Nyamukani; tizipita.”</char></para>
  <chapter number="15" style="c"/>
  <para style="s1">Mpesa ndi Nthambi</para>
  <para style="p">
    <verse number="1" style="v"/>
    <char style="wj">“Ine ndine mpesa weniweni, ndipo Atate anga ndiye mwini munda.</char> <verse number="2" style="v"/><char style="wj">Iye amadula nthambi iliyonse ya mwa Ine imene sibala chipatso, koma nthambi iliyonse imene imabala chipatso amayisadzira bwino kuti ibale zipatso zambiri.</char> <verse number="3" style="v"/><char style="wj">Inu ndinu oyera kale chifukwa cha mawu amene ndayankhula inu.</char> <verse number="4" style="v"/><char style="wj">Khalani mwa Ine, monga Ine ndili mwa inu. Palibe nthambi imene ingabereke chipatso pa yokha ngati sinalumikizike ku mpesa. Chomwechonso inu simungathe kubereka chipatso pokhapokha mutakhala mwa Ine.</char></para>
  <para style="p">
    <verse number="5" style="v"/>
    <char style="wj">“Ine ndine mpesa; inu ndinu nthambi zake. Ngati munthu akhala mwa Ine ndi Ine mwa iye, adzabereka zipatso zambiri; popanda Ine simungathe kuchita kanthu.</char> <verse number="6" style="v"/><char style="wj">Ngati wina aliyense sakhala mwa Ine, iyeyo ali ngati nthambi imene yatayidwa ndi kufota. Nthambi zotero zimatoledwa, kuponyedwa pa moto ndi kupsa.</char> <verse number="7" style="v"/><char style="wj">Ngati inu mukhala mwa Ine ndipo mawu anga akhala mwa inu, pemphani chilichonse chimene mukufuna ndipo mudzapatsidwa.</char> <verse number="8" style="v"/><char style="wj">Atate anga amalemekezedwa mukamabereka zipatso zochuluka, ndipo potero mudzionetsa kuti ndinu ophunzira anga.</char></para>
  <para style="p">
    <verse number="9" style="v"/>
    <char style="wj">“Monga momwe Atate amandikondera Ine, Inenso ndakukondani. Tsopano khalani mʼchikondi changa.</char> <verse number="10" style="v"/><char style="wj">Ngati mumvera malamulo anga, mudzakhala mʼchikondi changa, monga Ine ndimamvera malamulo a Atate anga, ndipo ndimakhala mʼchikondi chawo.</char> <verse number="11" style="v"/><char style="wj">Ine ndakuwuzani izi kuti chimwemwe changa chikhale mwa Inu, kuti chimwemwe chanu chikhale chokwanira.</char> <verse number="12" style="v"/><char style="wj">Lamulo langa ndi ili: ‘Kondanani wina ndi mnzake monga Ine ndakonda inu.’</char> <verse number="13" style="v"/><char style="wj">Palibe munthu ali ndi chikondi choposa ichi, choti munthu nʼkutaya moyo wake chifukwa cha abwenzi ake.</char> <verse number="14" style="v"/><char style="wj">Inu ndinu abwenzi anga ngati muchita zimene Ine ndikulamulani.</char> <verse number="15" style="v"/><char style="wj">Ine sindikutchulaninso antchito, chifukwa wantchito sadziwa zimene bwana wake akuchita. Mʼmalo mwake Ine ndakutchani abwenzi pakuti zilizonse zimene ndinaphunzira kwa Atate, Ine ndakudziwitsani.</char> <verse number="16" style="v"/><char style="wj">Inu simunandisankhe Ine, koma Ine ndinakusankhani kuti mupite ndi kukabereka zipatso, zipatso zake za nthawi yayitali. Choncho Atate adzakupatsani chilichonse chimene mudzapempha mʼdzina langa.</char> <verse number="17" style="v"/><char style="wj">Lamulo langa ndi ili: ‘Muzikondana.’</char></para>
  <para style="s1">Dziko Lapansi Limada Ophunzira a Yesu</para>
  <para style="p">
    <verse number="18" style="v"/>
    <char style="wj">“Ngati dziko lapansi lidana nanu, dziwani kuti linayamba kudana ndi Ine.</char> <verse number="19" style="v"/><char style="wj">Inu mukanakhala anthu a dziko lapansi, dziko lapansi likanakukondani ngati anthu ake omwe. Koma mmene zilili, inu si anthu a dziko lapansi. Ine ndakusankhani kuchokera mʼdziko lapansi, nʼchifukwa chake dziko lapansi limakudani.</char> <verse number="20" style="v"/><char style="wj">Kumbukirani mawu amene ndinayankhula nanu akuti, ‘Palibe wantchito amene amaposa bwana wake.’ Ngati anandizunza Ine, iwo adzakuzunzaninso inu. Ngati anamvera chiphunzitso changa, iwo adzamvera chanunso.</char> <verse number="21" style="v"/><char style="wj">Iwo adzakuchitani zimenezi chifukwa cha dzina langa, popeza sakudziwa amene anandituma Ine.</char> <verse number="22" style="v"/><char style="wj">Ine ndikanapanda kubwera ndi kuyankhula nawo, sakanakhala ndi mlandu. Koma tsopano alibe choti nʼkukanira mlandu wawo.</char> <verse number="23" style="v"/><char style="wj">Iye amene amadana ndi Ine amadananso Atate anga.</char> <verse number="24" style="v"/><char style="wj">Ine ndikanapanda kuchita pakati pawo zinthu zimene wina aliyense sanachitepo, iwo sakanakhala ochimwa. Koma tsopano aona zodabwitsa izi, komabe akundida Ine pamodzi ndi Atate anga.</char> <verse number="25" style="v"/><char style="wj">Koma zatere kuti zikwaniritse zimene zinalembedwa mʼmalamulo awo: ‘Iwo anandida Ine popanda chifukwa.’</char></para>
  <para style="s1">Ntchito ya Mzimu Woyera</para>
  <para style="p">
    <verse number="26" style="v"/>
    <char style="wj">“Nkhoswe ikadzabwera imene Ine ndidzakutumizireni kuchokera kwa Atate, ndiye Mzimu Woyera wachoonadi amene achokera kwa Atate, Iyeyo adzandichitira umboni Ine.</char> <verse number="27" style="v"/><char style="wj">Inunso mudzandichitira umboni Ine, popeza mwakhala nane kuchokera pachiyambi.”</char></para>
  <chapter number="16" style="c"/>
  <para style="p">
    <verse number="1" style="v"/>
    <char style="wj">“Ine ndakuwuzani zonsezi kuti musadzakhumudwe.</char> <verse number="2" style="v"/><char style="wj">Iwo adzakuchotsani mʼsunagoge mwawo. Kunena zoona, nthawi ikubwera imene aliyense amene adzakuphani adzaganiza kuti akutumikira Mulungu.</char> <verse number="3" style="v"/><char style="wj">Iwo adzachita zoterozo chifukwa sanadziwe Atate kapena Inenso.</char> <verse number="4" style="v"/><char style="wj">Ine ndakuwuzani izi kuti nthawi ikadzafika mudzakumbukire kuti Ine ndinakuchenjezani kale. Ine sindinakuwuzeni izi poyamba paja chifukwa ndinali nanu.”</char></para>
  <para style="s1">Ntchito ya Mzimu Woyera</para>
  <para style="p">
    <verse number="5" style="v"/>
    <char style="wj">“Tsopano Ine ndikupita kwa Iye amene anandituma koma palibe wina mwa inu akundifunsa kuti, ‘Kodi mukupita kuti?’</char> <verse number="6" style="v"/><char style="wj">Muli ndi chisoni kwambiri chifukwa ndakuwuzani zimene.</char> <verse number="7" style="v"/><char style="wj">Komatu ndakuwuzani zoona. Ine ndikuti kuli bwino kwa inu kuti ndichoke. Ngati sindichoka, Nkhosweyo sidzabwera kwa inu, koma ngati Ine ndipita, ndidzamutumiza kwa inu.</char> <verse number="8" style="v"/><char style="wj">Iye akabwera, adzatsutsa dziko lapansi za uchimo, zachilungamo ndi zachiweruzo.</char> <verse number="9" style="v"/><char style="wj">Za uchimo, chifukwa anthu sakhulupirira Ine.</char> <verse number="10" style="v"/><char style="wj">Za chilungamo, chifukwa Ine ndi kupita kwa Atate, kumene simudzandionanso.</char> <verse number="11" style="v"/><char style="wj">Za chiweruzo, chifukwa wolamulira dziko lino lapansi waweruzidwa tsopano.</char></para>
  <para style="p">
    <verse number="12" style="v"/>
    <char style="wj">“Ine ndili ndi zambiri zoti ndiyankhule nanu, koma simungathe kuzilandira tsopano.</char> <verse number="13" style="v"/><char style="wj">Koma pamene Iye, Mzimu wachoonadi, abwera, adzakutsogolerani mʼchoonadi chonse. Iye sadzayankhula mwa Iye yekha, adzayankhula zokhazo zimene wamva ndipo Iye adzakuwuzani zimene zikubwera.</char> <verse number="14" style="v"/><char style="wj">Iye adzalemekeza Ine chifukwa adzatenga za Ine nadzakudziwitsani.</char> <verse number="15" style="v"/><char style="wj">Zonse za Atate ndi zanga. Ichi nʼchifukwa chake Ine ndanena kuti Mzimu Woyera adzatenga kwa Ine zanga kuti muzidziwe.”</char></para>
  <para style="s1">Chisoni cha Ophunzira Chisandulika Chimwemwe</para>
  <para style="p">
    <verse number="16" style="v"/>Yesu anapitiriza kuyankhula kuti, <char style="wj">“Mwa kanthawi kochepa, simudzandionanso, ndipo patatha nthawi pangʼono mudzandionanso.”</char></para>
  <para style="p">
    <verse number="17" style="v"/>Ena a ophunzira ake anati kwa wina ndi mnzake, “Kodi Iye akutanthauza chiyani ponena kuti, <char style="wj">‘Mwa kanthawi kochepa, simudzandionanso,’</char> ndi <char style="wj">‘ndipo patatha nthawi pangʼono mudzandionanso,’</char> ndiponso <char style="wj">‘chifukwa ndikupita kwa Atate?’ ”</char> <verse number="18" style="v"/>Iwo anapitiriza kufunsana kuti, “Kodi akutanthauza chiyani, <char style="wj">‘kanthawi kochepa?’</char> Ife sitikumvetsetsa chimene Iye akuyankhula.”</para>
  <para style="p">
    <verse number="19" style="v"/>Yesu anadziwa kuti ankafuna kuti amufunse za zimenezi, choncho anawafunsa kuti, <char style="wj">“Kodi mukufunsana wina ndi mnzake chimene Ine ndimatanthauza pamene ndinati, ‘Mwa kanthawi kochepa simudzandionanso,’ ndi ‘patatha nthawi pangʼono mudzandionanso?’</char> <verse number="20" style="v"/><char style="wj">Zoonadi, Ine ndikukuwuzani kuti inu mudzalira ndi kubuma pomwe dziko lapansi lidzakhale likukondwera. Inu mudzamva chisoni, koma chisoni chanu chidzasandulika chimwemwe.</char> <verse number="21" style="v"/><char style="wj">Mayi akamabereka mwana amamva ululu chifukwa nthawi yake yafika; koma mwana wake akabadwa amayiwala ululu wake chifukwa cha chimwemwe chake chakuti mwana wabadwa mʼdziko lapansi.</char> <verse number="22" style="v"/><char style="wj">Chimodzimodzinso ndi inu. Tsopano ino ndi nthawi yanu yomva chisoni, koma Ine ndidzakuonaninso ndipo inu mudzasangalala, ndipo palibe amene adzachotsa chimwemwe chanu.</char> <verse number="23" style="v"/><char style="wj">Tsiku limenelo inu simudzandipemphanso kalikonse. Ine ndikukuwuzani zoona kuti Atate anga adzakupatsani chilichonse chimene mudzapempha mʼdzina langa.</char> <verse number="24" style="v"/><char style="wj">Mpaka tsopano simunapemphe kalikonse mʼdzina langa. Pemphani ndipo mudzalandira, ndipo chimwemwe chanu chidzakhala chathunthu.</char></para>
  <para style="p">
    <verse number="25" style="v"/>
    <char style="wj">“Ngakhale ndakhala ndikuyankhula mʼmafanizo, nthawi ikubwera imene Ine sindidzagwiritsanso ntchito mafanizo otere koma ndidzakuwuzani momveka za Atate anga.</char> <verse number="26" style="v"/><char style="wj">Tsiku limenelo inu mudzapempha mʼdzina langa. Ine sindikunena kuti ndidzapempha Atate mʼmalo mwanu ayi.</char> <verse number="27" style="v"/><char style="wj">Atate mwini anakukondani chifukwa inu mwandikonda Ine ndipo mwakhulupirira kuti Ine ndinabwera kuchokera kwa Atate.</char> <verse number="28" style="v"/><char style="wj">Ine ndinabwera kuchokera kwa Atate ndi kulowa mʼdziko lapansi. Tsopano ndikulisiya dziko lapansi kubwerera kwa Atate.”</char></para>
  <para style="p">
    <verse number="29" style="v"/>Kenaka ophunzira ake anati, “Tsopano mukuyankhula momveka bwino ndi mopanda mafanizo. <verse number="30" style="v"/>Tsopano ife tikuona kuti Inu mumadziwa zinthu zonse ndi kuti sipafunika wina aliyense kukufunsani. Mwa ichi ife takhulupirira kuti Inu munachokera kwa Mulungu.”</para>
  <para style="p">
    <verse number="31" style="v"/>Yesu anawafunsa kuti, <char style="wj">“Kodi tsopano mwakhulupirira?”</char> <verse number="32" style="v"/><char style="wj">Koma nthawi ikubwera ndipo yafika, pamene inu mudzabalalitsidwa, aliyense ku nyumba yake. Inu mudzandisiya ndekhandekha. Koma Ine sindili ndekha, pakuti Atate anga ali nane.</char></para>
  <para style="p">
    <verse number="33" style="v"/>
    <char style="wj">“Ine ndakuwuzani izi kuti mwa Ine mukhale nawo mtendere. Mʼdziko lapansi mudzakhala nawo mavuto. Koma limbikani mtima! Ine ndaligonjetsa dziko lapansi.”</char></para>
  <chapter number="17" style="c"/>
  <para style="s1">Yesu Adzipempherera Yekha</para>
  <para style="p">
    <verse number="1" style="v"/>Yesu atatha kunena izi, anayangʼana kumwamba ndipo anapemphera:</para>
  <para style="pm">
    <char style="wj">“Atate, nthawi yafika. Lemekezani Mwana wanu, kuti Mwana wanuyo akulemekezeni Inu.</char> <verse number="2" style="v"/><char style="wj">Pakuti Inu munamupatsa Iye ulamuliro pa anthu onse kuti apereke moyo wosatha kwa onse amene mwamupatsa.</char> <verse number="3" style="v"/><char style="wj">Tsono moyo wosathawo ndi uwu: Iwo akudziweni Inu, Mulungu yekhayo woona, ndi Yesu Khristu, amene Inu mwamutuma.</char> <verse number="4" style="v"/><char style="wj">Ine ndabweretsa ulemerero wanu pa dziko pamene ndamaliza ntchito imene munandipatsa kuti ndi igwire.</char> <verse number="5" style="v"/><char style="wj">Ndipo tsopano, Atate, ndilemekezeni Ine pamaso panu ndi ulemerero uja umene ndinali nawo kwa Inu dziko lapansi lisanayambe.</char></para>
  <para style="s1">Yesu Apempherera Ophunzira Ake</para>
  <para style="pm">
    <verse number="6" style="v"/>
    <char style="wj">“Ine ndawadziwitsa za Inu anthu amene munandipatsa mʼdziko lapansi. Iwo anali anu. Inu munawapereka kwa Ine ndipo amvera mawu anu.</char> <verse number="7" style="v"/><char style="wj">Tsopano akudziwa kuti zonse zimene munandipatsa nʼzochokera kwa Inu.</char> <verse number="8" style="v"/><char style="wj">Pakuti Ine ndiwapatsa mawu amene Inu munandipatsa ndipo awalandira. Iwo akudziwa ndithu kuti Ine ndinachokera kwa Inu, ndipo akukhulupirira kuti Inu ndiye amene munandituma Ine.</char> <verse number="9" style="v"/><char style="wj">Ine ndikuwapempherera. Ine sindikupempherera dziko lapansi, koma anthu amene Inu mwandipatsa, pakuti ndi anu.</char> <verse number="10" style="v"/><char style="wj">Zonse zimene Ine ndili nazo ndi zanu, ndipo zonse zimene Inu muli nazo ndi zanga. Choncho Ine ndalemekezedwa mwa iwowo.</char> <verse number="11" style="v"/><char style="wj">Ine sindikukhalanso mʼdziko lapansi nthawi yayitali, koma iwo akanali mʼdziko lapansi. Ine ndikubwera kwa Inu. Atate Woyera, atetezeni ndi mphamvu za dzina lanu. Dzina limene munandipatsa Ine, kuti iwo akhale amodzi monga Ife tili amodzi.</char> <verse number="12" style="v"/><char style="wj">Pamene ndinali nawo, ndinawateteza ndi kuwasunga mosamala mʼdzina limene munandipatsa. Palibe ndi mmodzi yemwe amene anatayika kupatula yekhayo amene anayenera kuwonongeka kuti malemba akwaniritsidwe.</char></para>
  <para style="pm">
    <verse number="13" style="v"/>
    <char style="wj">“Tsopano ndikubwera kwa Inu. Ndikunena izi ndikanali mʼdziko lapansi, kuti iwo akhale ndi muyeso wodzaza wachimwemwe changa mʼkati mwawo.</char> <verse number="14" style="v"/><char style="wj">Ine ndawapatsa mawu anu ndipo dziko lapansi likudana nawo, pakuti sali a dziko lapansi monga Ine sindilinso wa dziko lapansi.</char> <verse number="15" style="v"/><char style="wj">Sindikupempha kuti muwachotse mʼdziko lapansi koma kuti muwateteze kwa woyipayo.</char> <verse number="16" style="v"/><char style="wj">Iwo si a dziko lapansi, monga Ine sindilinso wa dziko lapansi.</char> <verse number="17" style="v"/><char style="wj">Ayeretseni ndi choonadi chanu. Mawu anu ndiye choonadi.</char> <verse number="18" style="v"/><char style="wj">Monga Inu munandituma Ine mʼdziko lapansi, Inenso ndikuwatuma mʼdziko lapansi.</char> <verse number="19" style="v"/><char style="wj">Chifukwa cha iwowa Ine ndikudziyeretsa, kuti iwo ayeretsedwenso kwenikweni.</char></para>
  <para style="s1">Yesu Apempherera Okhulupirira Onse</para>
  <para style="pm">
    <verse number="20" style="v"/>
    <char style="wj">“Ine sindikupempherera iwo okhawa, komanso amene adzandikhulupirira chifukwa cha uthenga wawo.</char> <verse number="21" style="v"/><char style="wj">Ndikuwapempherera kuti onsewa akhale amodzi. Monga Inu Atate muli mwa Ine ndi Ine mwa Inu, iwonso akhale mwa Ife kuti dziko lapansi likhulupirire kuti Inu munandituma Ine.</char> <verse number="22" style="v"/><char style="wj">Ine ndawapatsa ulemerero umene munandipatsa Ine, kuti akhale amodzi monga Ife tili amodzi.</char> <verse number="23" style="v"/><char style="wj">Ine ndikhale mwa iwo ndipo Inu mwa Ine kuti umodzi wawo ukhale wangwiro. Choncho dziko lapansi lidzadziwa kuti Inu munandituma Ine ndipo Inu mwawakonda iwowa monga momwe Inu munandikondera Ine.</char></para>
  <para style="pm">
    <verse number="24" style="v"/>
    <char style="wj">“Atate, Ine ndikufuna kuti anthu amene mwandipatsa Ine adzakhale ndi Ine kumene kuli Ine, ndi kuona ulemerero wanga, ulemerero umene munandipatsa chifukwa Inu munandikonda dziko lapansi lisanalengedwe.</char></para>
  <para style="pm">
    <verse number="25" style="v"/>
    <char style="wj">“Atate wolungama, ngakhale kuti dziko lapansi silikudziwani Inu, Ine ndimakudziwani, ndipo iwo amadziwa kuti Inu munandituma Ine.</char> <verse number="26" style="v"/><char style="wj">Ine ndawadziwitsa dzina lanu, ndipo ndidzapitiriza kuwadziwitsa dzina lanulo, kuti chikondi chomwe munandikonda nacho chikhale mwa iwo, ndipo Ine mwa iwo.”</char></para>
  <chapter number="18" style="c"/>
  <para style="s1">Amugwira Yesu</para>
  <para style="p">
    <verse number="1" style="v"/>Yesu atamaliza kupemphera, Iye anachoka ndi ophunzira ake ndi kuwoloka chigwa cha Kidroni. Kumbali inayo kunali munda wa Olivi, ndipo Iye ndi ophunzira ake analowamo.</para>
  <para style="p">
    <verse number="2" style="v"/>Tsopano Yudasi, amene anamupereka amadziwa malowo chifukwa Yesu ankakumana ndi ophunzira ake kumeneko. <verse number="3" style="v"/>Choncho Yudasi anabwera ku munda, akutsogolera gulu la asilikali ndi akuluakulu ena ochokera kwa akulu a ansembe ndi Afarisi. Iwo anali atanyamula miyuni, nyale ndi zida.</para>
  <para style="p">
    <verse number="4" style="v"/>Yesu, podziwa zonse zimene zimati zichitike kwa Iye, anatuluka ndi kuwafunsa kuti, <char style="wj">“Kodi mukufuna ndani?”</char></para>
  <para style="p">
    <verse number="5" style="v"/>Iwo anayankha kuti, “Yesu wa ku Nazareti.”</para>
  <para style="p">Yesu anati, <char style="wj">“Ndine.”</char> (Ndipo Yudasi womuperekayo anali atayima nawo pamenepo). <verse number="6" style="v"/>Pamene Yesu anati, <char style="wj">“Ndine,”</char> iwo anabwerera mʼmbuyo ndi kugwa pansi.</para>
  <para style="p">
    <verse number="7" style="v"/>Iye anawafunsanso kuti, <char style="wj">“Kodi mukumufuna ndani?”</char></para>
  <para style="p">Ndipo iwo anati, “Yesu wa ku Nazareti.”</para>
  <para style="p">
    <verse number="8" style="v"/>Yesu anayankha kuti, <char style="wj">“Ine ndakuwuzani kuti Ndine. Ngati inu mukufuna Ine, asiyeni anthu awa apite.”</char> <verse number="9" style="v"/>Izi zinachitika kuti mawu amene Iye anayankhula akwaniritsidwe: <char style="wj">“Ine sindinataye ndi mmodzi yemwe mwa iwo amene mwandipatsa.”</char></para>
  <para style="p">
    <verse number="10" style="v"/>Kenaka Simoni amene anali ndi lupanga analitulutsa ndi kutema nalo wantchito wa wamkulu wa ansembe, nadula khutu lake la kudzanja lamanja. (Dzina la wantchitoyo ndi Makusi).</para>
  <para style="p">
    <verse number="11" style="v"/>Yesu analamula Petro kuti, <char style="wj">“Bwezera lupanga mʼchimake! Kodi Ine ndisamwere chikho chimene Atate andipatsa?”</char></para>
  <para style="s1">Amutengera Yesu kwa Anasi</para>
  <para style="p">
    <verse number="12" style="v"/>Kenaka gulu la asilikali ndi olamulira wawo ndi akuluakulu a Ayuda anamugwira Yesu. Iwo anamumanga. <verse number="13" style="v"/>Poyamba anapita naye kwa Anasi amene anali mkamwini wa Kayafa, mkulu wa ansembe chaka chimenecho. <verse number="14" style="v"/>Kayafa anali amene analangiza Ayuda kuti kukanakhala kwabwino ngati munthu mmodzi akanafera anthu.</para>
  <para style="s1">Petro Akana Yesu Koyamba</para>
  <para style="p">
    <verse number="15" style="v"/>Simoni Petro ndi ophunzira wina ankamutsatira Yesu chifukwa ophunzira uyu amadziwika kwa mkulu wa ansembe. Iye analowa ndi Yesu mʼbwalo la mkulu wa ansembe <verse number="16" style="v"/>koma Petro anadikira kunja pa khomo. Ophunzira winayo amene amadziwika kwa mkulu wa ansembe, anatuluka ndi kuyankhula ndi mtsikana amene anali mlonda wa pa khomo ndi kumulowetsa Petro.</para>
  <para style="p">
    <verse number="17" style="v"/>Mtsikanayo anafunsa Petro kuti, “Kodi iwe sindiwe mmodzi wa ophunzira a Munthu uyu?”</para>
  <para style="p">Iye anayankha kuti, “Ayi, sindine.”</para>
  <para style="p">
    <verse number="18" style="v"/>Popeza kunkazizira, anyamata antchito ndi akuluakulu ena anasonkha moto wamakala namawotha atayimirira mozungulira. Petro nayenso anayimirira pamodzi ndi iwo namawotha nawo motowo.</para>
  <para style="s1">Mkulu wa Ansembe Amufunsa Yesu</para>
  <para style="p">
    <verse number="19" style="v"/>Pa nthawi imeneyi, mkulu wa ansembe anamufunsa Yesu za ophunzira ake ndi chiphunzitso chake.</para>
  <para style="p">
    <verse number="20" style="v"/>Yesu anayankha kuti, <char style="wj">“Ine ndinayankhula poyera ku dziko lapansi. Nthawi zonse ndimaphunzitsa mʼsunagoge kapena mʼNyumba ya Mulungu kumene Ayuda onse amasonkhana pamodzi. Ine sindimanena kanthu mseri.</char> <verse number="21" style="v"/><char style="wj">Nʼchifukwa chiyani mukundifunsa Ine? Afunseni amene amamva. Zoonadi akudziwa zimene Ine ndinanena.”</char></para>
  <para style="p">
    <verse number="22" style="v"/>Yesu atanena izi, mmodzi wa akuluakulu amene anali pafupi anamumenya kumaso. Iye anafunsa kuti, “Mayankhidwe awa ndi woti ndi kuyankha mkulu wa ansembe?”</para>
  <para style="p">
    <verse number="23" style="v"/>Yesu anayankha kuti, <char style="wj">“Ngati Ine ndanena kanthu kolakwika, chitirani umboni chimene ndalakwa. Koma ngati ndanena zoona, nʼchifukwa chiyani mwandimenya?”</char> <verse number="24" style="v"/>Kenaka Anasi anamutumiza Iye, ali womangidwabe, kwa Kayafa, mkulu wa ansembe.</para>
  <para style="s1">Petro Akana Yesu Kachiwiri ndi Kachitatu</para>
  <para style="p">
    <verse number="25" style="v"/>Pamene Simoni Petro anali chiyimirire kuwotha moto, anafunsidwa kuti, “Kodi iwe si mmodzi wa ophunzira ake?”</para>
  <para style="p">Iye anayankha kuti, “Ayi, sindine.”</para>
  <para style="p">
    <verse number="26" style="v"/>Mmodzi wa antchito a mkulu wa ansembe, mʼbale wa munthu amene anadulidwa khutu ndi Petro anamutsutsa iye kuti, “Kodi sindinakuone iwe pamodzi ndi Iye mʼmunda muja?” <verse number="27" style="v"/>Petro anakananso, ndipo pa nthawi yomweyo tambala analira.</para>
  <para style="s1">Yesu ku Bwalo la Pilato</para>
  <para style="p">
    <verse number="28" style="v"/>Kenaka Ayuda anamutenga Yesu kuchoka kwa Kayafa ndi kupita ku nyumba yaufumu ya bwanamkubwa wa Chiroma. Tsopano kunali mmamawa, ndipo polewa kudetsedwa monga mwa mwambo Ayuda sanalowe mʼnyumba yaufumuyo; iwo anafuna kuti adye Paska. <verse number="29" style="v"/>Choncho Pilato anatuluka napita kwa iwo ndipo anati, “Kodi ndi milandu yanji imene mukumuzenga munthu uyu?”</para>
  <para style="p">
    <verse number="30" style="v"/>Iwo anayankha kuti, “Ngati Iye akanakhala kuti si wolakwa, ife sitikanamupereka kwa inu.”</para>
  <para style="p">
    <verse number="31" style="v"/>Pilato anati, “Mutengeni inu eni ake ndi kumuweruza Iye monga mwa malamulo anu.”</para>
  <para style="p">Ayuda anatsutsa nati, “Koma tilibe ulamuliro wakupha aliyense.” <verse number="32" style="v"/>Izi zinachitika kuti mawu a Yesu amene anayankhula kusonyeza mtundu wa imfa imene Iye anati adzafe nayo akwaniritsidwe.</para>
  <para style="p">
    <verse number="33" style="v"/>Kenaka Pilato anapita mʼkati mwa nyumba yaufumu nayitanitsa Yesu, ndipo anamufunsa kuti, “Kodi iwe ndi mfumu ya Ayuda?”</para>
  <para style="p">
    <verse number="34" style="v"/>Yesu anafunsa kuti, <char style="wj">“Kodi amenewo ndi maganizo anu wokha? Kapena kuti ena anakuwuzani za Ine?”</char></para>
  <para style="p">
    <verse number="35" style="v"/>Pilato anayankha kuti, “Kodi iwe ukuganiza kuti ine ndine Myuda? Ndi anthu ako ndi akulu a ansembe ako amene akupereka iwe kwa ine. Kodi walakwanji?”</para>
  <para style="p">
    <verse number="36" style="v"/>Yesu anati, <char style="wj">“Ufumu wanga si wa dziko lapansi lino. Ukanakhala wa pansi pano, antchito anga akanachita nkhondo kulepheretsa Ayuda kundigwira. Koma tsopano ufumu wanga ndi wochokera kumalo ena.”</char></para>
  <para style="p">
    <verse number="37" style="v"/>Pilato anati, “Kani ndiwe mfumu!”</para>
  <para style="p">Yesu anayankha kuti, <char style="wj">“Inu mwalondola ponena kuti, Ine ndine mfumu. Kunena zoona, Ine ndinabadwa chifukwa cha chimenechi, ndipo nʼchifukwa chake ndinabwera mʼdziko lapansi, kudzachitira umboni choonadi. Aliyense amene ali mbali yachoonadi amamvera mawu anga.”</char></para>
  <para style="p">
    <verse number="38" style="v"/>Pilato anafunsa kuti, “Kodi choonadi nʼchiyani?” Ndi mawu awa iye anapitanso kwa Ayuda ndipo anati, “Ine sindikupeza mlandu mwa Iye. <verse number="39" style="v"/>Koma ndi mwambo wanu kuti pa nthawi ya Paska, ine ndikumasulireni wamʼndende mmodzi. Kodi mufuna ndikumasulireni ‘Mfumu ya Ayuda?’ ”</para>
  <para style="p">
    <verse number="40" style="v"/>Iwo anafuwula nati, “Ameneyu ayi! Mutipatse ife Baraba!” Barabayo anali wachifwamba.</para>
  <chapter number="19" style="c"/>
  <para style="s1">Yesu Aweruzidwa kuti Aphedwe</para>
  <para style="p">
    <verse number="1" style="v"/>Kenaka Pilato anatenga Yesu namukwapula mwankhanza. <verse number="2" style="v"/>Asilikali analuka nkhata yaminga ndi kumuveka pamutu pake. Kenaka anamuveka mkanjo wapepo <verse number="3" style="v"/>ndipo ankapita kwa Iye mobwerezabwereza ndi kumanena kuti, “Moni mfumu ya Ayuda?” Ndipo amamumenya makofi.</para>
  <para style="p">
    <verse number="4" style="v"/>Pilato anatulukanso ndipo anati kwa Ayuda, “Taonani, ine ndikumubweretsa kuti inu mudziwe kuti ine sindikupeza chifukwa chomuyimbira mlandu.” <verse number="5" style="v"/>Pamenepo Yesu anatuluka atavala nkhata yaminga ndi mkanjo wapepo ndipo Pilato anawawuza kuti, “Nayu munthu uja!”</para>
  <para style="p">
    <verse number="6" style="v"/>Atangomuona Iye akulu a ansembe ndi akuluakulu ena anafuwula kuti, “Mpachikeni! Mpachikeni!”</para>
  <para style="p">Koma Pilato anayankha kuti, “Inu mutengeni ndi kumupachika. Koma ine sindikupeza chifukwa chomuyimbira mlandu.”</para>
  <para style="p">
    <verse number="7" style="v"/>Ayuda anayimirira nati, “Ife tili ndi lamulo, ndipo molingana ndi lamulolo, Iyeyu ayenera kuphedwa chifukwa akudzitcha kuti ndi Mwana wa Mulungu.”</para>
  <para style="p">
    <verse number="8" style="v"/>Pilato atamva zimenezi, anachita mantha kwambiri, <verse number="9" style="v"/>ndipo anabwereranso mʼnyumba yaufumu. Iye anafunsa Yesu kuti, “Kodi umachokera kuti?” Koma Yesu sanayankhe. <verse number="10" style="v"/>Pilato anati, “Kodi ukukana kundiyankhula ine? Kodi sukuzindikira kuti ine ndili ndi mphamvu yokumasula ndiponso mphamvu yokupachika?”</para>
  <para style="p">
    <verse number="11" style="v"/>Yesu anayankha kuti, <char style="wj">“Inu simukanakhala ndi mphamvu pa Ine akanapanda kukupatsani kumwamba. Nʼchifukwa chake amene wandipereka Ine kwa inu ndiye wochimwa kwambiri.”</char></para>
  <para style="p">
    <verse number="12" style="v"/>Kuyambira pamenepo Pilato anayesa kuti amumasule Yesu, koma Ayuda anapitirira kufuwula kuti, “Ngati mumumasula munthuyu kuti apite, inu si bwenzi la Kaisara.”</para>
  <para style="p">
    <verse number="13" style="v"/>Pilato atamva zimenezi, iye anamutulutsa Yesu kunja ndi kukhala pansi pa mpando wa woweruza pamalo otchedwa Mwala Wowaka (umene pa Chiaramaiki ndi Gabata). <verse number="14" style="v"/>Linali tsiku lokonzekera Sabata la Paska ndipo nthawi inali ora lachisanu ndi chimodzi masana.</para>
  <para style="p">Pilato anati kwa Ayuda, “Nayi mfumu yanu.”</para>
  <para style="p">
    <verse number="15" style="v"/>Koma iwo anafuwula kuti, “Choka nayeni! Choka nayeni! Mpachikeni!”</para>
  <para style="p">Pilato anafunsa kuti, “Kodi ine ndipachike mfumu yanuyi?”</para>
  <para style="p">Akulu a ansembe anayankha kuti, “Ife tilibe mfumu ina koma Kaisara.”</para>
  <para style="p">
    <verse number="16" style="v"/>Pomaliza Pilato anamupereka kwa iwo kuti akapachikidwe. Choncho asilikali anamutenga Yesu.</para>
  <para style="s1">Kupachikidwa kwa Yesu</para>
  <para style="p">
    <verse number="17" style="v"/>Atanyamula mtanda wake, anapita kumalo otchedwa “Malo a Bade” (mʼChiaramaiki amatchedwa Gologota). <verse number="18" style="v"/>Pamenepo iwo anamupachika Iye pamodzi ndi anthu ena awiri, mmodzi mbali ina ndi wina mbali inanso ndipo Yesu pakati.</para>
  <para style="p">
    <verse number="19" style="v"/>Pilato analemba chikwangwani chomwe anachikhoma pa mtandapo. Panalembedwa mawu akuti, <char style="sc">yesu wa ku nazareti, mfumu ya ayuda</char>. <verse number="20" style="v"/>Ayuda ambiri anawerenga chikwangwanichi, pakuti pamalo pamene Yesu anapachikidwapo panali pafupi ndi mzinda ndipo chikwangwanicho chinalembedwa mu Chiaramaiki, Chilatini ndi Chigriki. <verse number="21" style="v"/>Kenaka mkulu wa ansembe wa Ayuda anakadandaula kwa Pilato nati, “Musalembe kuti ‘Mfumu ya Ayuda,’ koma kuti munthuyu amadzitcha kuti ndi mfumu ya Ayuda.”</para>
  <para style="p">
    <verse number="22" style="v"/>Pilato anayankha kuti, “Chimene ine ndalemba, ndalemba.”</para>
  <para style="p">
    <verse number="23" style="v"/>Asilikali atamupachika Yesu, anatenga zovala zake ndi kuzigawa zigawo zinayi, gawo limodzi la aliyense wa iwo, ndi kutsala mwinjiro wamʼkati wokha. Chovala ichi chinawombedwa kuyambira pamwamba mpaka pansi wopanda msoko.</para>
  <para style="p">
    <verse number="24" style="v"/>Iwo anati kwa wina ndi mnzake, “Tiyeni tisachingʼambe koma tichite maere kuti tione amene achitenge.”</para>
  <para style="p">Izi zinachitika kuti malemba akwaniritsidwe amene anati,</para>
  <para style="q1">“Iwo anagawana zovala zanga pakati pawo</para>
  <para style="q2">ndi kuchita maere pa zovala zangazo.”</para>
  <para style="m">Choncho izi ndi zimene asilikali anachita.</para>
  <para style="p">
    <verse number="25" style="v"/>Pafupi ndi mtanda wa Yesu panayima amayi ake, mngʼono wa amayi ake, Mariya mkazi wa Kaliyopa ndi Mariya wa ku Magadala. <verse number="26" style="v"/>Yesu ataona amayi ake pamenepo ndi wophunzira amene Iye anamukonda atayima pafupipo, Iye anati kwa amayi ake, <char style="wj">“Amayi nayu mwana wanu.”</char> <verse number="27" style="v"/>Anawuzanso wophunzirayo kuti, <char style="wj">“Nawa amayi ako.”</char> Kuyambira nthawi imeneyo, wophunzirayo anatenga amayiwo kupita nawo kwawo.</para>
  <para style="s1">Imfa ya Yesu</para>
  <para style="p">
    <verse number="28" style="v"/>Atadziwa kuti zonse zatha tsopano komanso kuti malemba akwaniritsidwe, Yesu anati, <char style="wj">“Ine ndili ndi ludzu.”</char> <verse number="29" style="v"/>Pomwepo panali mtsuko wodzaza ndi vinyo wosasa, choncho iwo ananyika chinkhupule ndi kuchisomeka ku mtengo wa hisope nachifikitsa kukamwa kwa Yesu. <verse number="30" style="v"/>Yesu atalandira chakumwachi anati, <char style="wj">“Kwatha.”</char> Ndipo Iye anaweramitsa mutu wake napereka mzimu wake.</para>
  <para style="p">
    <verse number="31" style="v"/>Popeza linali Tsiku Lokonzekera ndipo tsiku linalo linali Sabata lapadera; Ayuda sanafune kuti mitembo ikhale pa mtanda pa Sabata, iwo anapempha Pilato kuti akathyole miyendo ndi kutsitsa mitemboyo. <verse number="32" style="v"/>Chifukwa chake asilikali anabwera ndi kuthyola miyendo ya munthu oyamba amene anapachikidwa ndi Yesu ndipo kenaka ya winayo. <verse number="33" style="v"/>Koma atafika pa Yesu ndi kupeza kuti anali atamwalira kale, iwo sanathyole miyendo yake. <verse number="34" style="v"/>Mʼmalo mwake, mmodzi wa asilikaliwo anamubaya Yesu ndi mkondo mʼnthiti, ndipo nthawi yomweyo munatuluka magazi ndi madzi. <verse number="35" style="v"/>Munthu amene anaona izi wapereka umboni ndipo umboni wake ndi woona. Iye akudziwa kuti akunena choonadi kuti inunso mukhulupirire. <verse number="36" style="v"/>Zinthu izi zinachitika kuti malemba akwaniritsidwe: “Palibe limodzi la mafupa limene lidzathyoledwa,” <verse number="37" style="v"/>ndi monga lemba linanso linena, “Iwo adzayangʼana Iye amene iwo anamubaya.”</para>
  <para style="s1">Yesu Ayikidwa Mʼmanda</para>
  <para style="p">
    <verse number="38" style="v"/>Kenaka, Yosefe wa ku Arimateyu anakapempha mtembo wa Yesu kwa Pilato. Tsono Yosefe anali wophunzira wa Yesu koma mobisa chifukwa iye ankaopa Ayuda. Atalandira chilolezo kwa Pilato, anakatsitsa mtembo wa Yesu. <verse number="39" style="v"/>Nekodimo, munthu amene poyamba pake anabwera kwa Yesu usiku, anatenga mafuta osakaniza ndi mure ndi aloe wolemera pafupifupi makilogalamu 32. <verse number="40" style="v"/>Pamenepo anatenga mtembo wa Yesu nawukulunga pamodzi ndi zonunkhiritsa mu nsalu za mtundu woyera monga mwa mwambo wa maliro wa Ayuda. <verse number="41" style="v"/>Pamalo pamene anapachikidwa Yesu panali munda ndipo mʼmundamo munali manda atsopano mʼmene munali simunayikidwemo aliyense. <verse number="42" style="v"/>Chifukwa linali Tsiku la Ayuda Lokonzekera ndi kuti mandawo anali pafupipo, iwo anayika Yesu mʼmenemo.</para>
  <chapter number="20" style="c"/>
  <para style="s1">Yesu Auka kwa Akufa</para>
  <para style="p">
    <verse number="1" style="v"/>Mmamawa tsiku loyamba la sabata, kukanali kamdimabe, Mariya wa ku Magadala anapita ku manda ndipo anaona kuti mwala unali utachotsedwa pa khomo la manda. <verse number="2" style="v"/>Choncho anabwerera akuthamanga kwa Simoni Petro ndi wophunzira winayo, amene Yesu anamukonda, ndipo anati, “Iwo amuchotsa Ambuye mʼmanda, ndipo ife sitikudziwa kumene iwo amuyika Iye!”</para>
  <para style="p">
    <verse number="3" style="v"/>Choncho Petro ndi wophunzira winayo ananyamuka kupita ku manda. <verse number="4" style="v"/>Onse awiri anathamanga pamodzi koma wophunzira winayo anamupitirira Petro, nafika ku manda moyambirira. <verse number="5" style="v"/>Ndipo mmene anawerama nasuzumira mʼkati mwa manda anaona nsalu zili potero koma sanalowemo. <verse number="6" style="v"/>Kenaka Simoni Petro, amene anali pambuyo pake, anafika ndi kulowa mʼmanda. Iye anaona nsaluzo zili pamenepo, <verse number="7" style="v"/>pamodzinso ndi nsalu imene anakulungira nayo mutu wa Yesu. Nsaluyi inali yopindidwa pa yokha yosiyanitsidwa ndi inayo. <verse number="8" style="v"/>Pomaliza wophunzira winayo, amene anafika ku manda moyambirira, analowanso mʼkati, iye anaona ndi kukhulupirira. <verse number="9" style="v"/>(Iwo sanazindikire kuchokera mʼmalemba kuti Yesu anayanera kuuka kuchokera kwa akufa).</para>
  <para style="s1">Yesu Aonekera kwa Mariya wa ku Magadala</para>
  <para style="p">
    <verse number="10" style="v"/>Kenaka ophunzira anabwerera ku nyumba zawo, <verse number="11" style="v"/>koma Mariya anayima kunja kwa manda akulira. Pamene akulira, anawerama ndi kusuzumira mʼmanda <verse number="12" style="v"/>ndipo anaona angelo awiri atavala zoyera, atakhala pamene panali mtembo wa Yesu, mmodzi kumutu ndi wina kumapazi.</para>
  <para style="p">
    <verse number="13" style="v"/>Iwo anamufunsa iye kuti, “Amayi, nʼchifukwa chiyani mukulira?”</para>
  <para style="p">Iye anati, “Amuchotsa Mbuye wanga, ndipo ine sindikudziwa kumene iwo amuyika.” <verse number="14" style="v"/>Atanena izi, iye anatembenuka ndipo anaona Yesu atayima potero koma iye sanazindikire kuti anali Yesu.</para>
  <para style="p">
    <verse number="15" style="v"/>Iye anati, <char style="wj">“Amayi, mukulira chifukwa chiyani? Ndani amene mukumufunafuna?”</char></para>
  <para style="p">Poganiza kuti anali mwini munda, iye anati, “Bwana, ngati inu mwamuchotsa, ndiwuzeni kumene mwamuyika, ndipo ine ndikamutenga.”</para>
  <para style="p">
    <verse number="16" style="v"/>Yesu anati kwa iye, <char style="wj">“Mariya.”</char></para>
  <para style="p">Anatembenukira kwa Iye nafuwula mu Chiaramaiki kuti, “Raboni!” (kutanthauza Mphunzitsi).</para>
  <para style="p">
    <verse number="17" style="v"/>Yesu anati, <char style="wj">“Usandigwire Ine, pakuti sindinapite kwa Atate. Mʼmalo mwake pita kwa abale anga ndikukawawuza kuti, ndikupita kwa Atate ndi kwa Atate anunso, kwa Mulungu wanga ndi Mulungu wanunso.”</char></para>
  <para style="p">
    <verse number="18" style="v"/>Mariya wa ku Magadala anapita kwa ophunzira ndi uthenga wakuti, “Ndamuona Ambuye!” Iye anawawuza iwo kuti Yesu ananena zinthu izi kwa iye.</para>
  <para style="s1">Yesu Aonekera kwa Ophunzira ake Tomasi Palibe</para>
  <para style="p">
    <verse number="19" style="v"/>Madzulo a tsiku limenelo limene linali loyamba la Sabata ophunzira ake ali pamodzi, atatseka ndi kukhoma zitseko chifukwa choopa Ayuda, Yesu anabwera ndi kuyima pakati pawo nati, <char style="wj">“Mtendere ukhale nanu!”</char> <verse number="20" style="v"/>Iye atatha kunena izi, anawaonetsa manja ake ndi mʼnthiti mwake. Ophunzira anasangalala kwambiri pamene anaona Ambuye.</para>
  <para style="p">
    <verse number="21" style="v"/>Yesu anatinso, <char style="wj">“Mtendere ukhale nanu! Monga Atate anandituma Ine, Inenso ndikukutumani.”</char> <verse number="22" style="v"/>Ndi mawu amenewo Iye anawapumira ndipo anati, <char style="wj">“Landirani Mzimu Woyera.</char> <verse number="23" style="v"/><char style="wj">Ngati mukhululukira aliyense machimo ake, iwo akhululukidwa; ngati simuwakhululukira, iwo sanakhululukidwe.”</char></para>
  <para style="s1">Yesu Aonekera kwa Tomasi</para>
  <para style="p">
    <verse number="24" style="v"/>Koma Tomasi (otchedwa Didimo), mmodzi wa khumi ndi awiriwo, sanali ndi ophunzira pamene Yesu anabwera. <verse number="25" style="v"/>Ophunzira enawo atamuwuza Tomasi kuti iwo anaona Ambuye, iye ananenetsa kuti, “Pokhapokha nditaona zizindikiro za misomali mʼmanja ake ndi kuyikamo chala changa mʼmene munali misomali ndi kukhudza dzanja langa mʼnthiti mwake, ine sindidzakhulupirira.”</para>
  <para style="p">
    <verse number="26" style="v"/>Patapita sabata, ophunzira ake analinso mʼnyumbamo ndipo Tomasi anali nawo. Ngakhale makomo anali otsekedwa, Yesu anabwera nayima pakati pawo, ndipo anati, <char style="wj">“Mtendere ukhale nanu!”</char> <verse number="27" style="v"/>Kenaka anati kwa Tomasi, <char style="wj">“Ika chala chako apa; ona manja anga. Tambasula dzanja lako ndi kukhudza mʼnthiti mwanga. Leka kukayika, khulupirira.”</char></para>
  <para style="p">
    <verse number="28" style="v"/>Tomasi anati kwa Iye, “Ambuye wanga ndi Mulungu wanga!”</para>
  <para style="p">
    <verse number="29" style="v"/>Kenaka Yesu anamuwuza kuti, <char style="wj">“Kodi wakhulupirira chifukwa wandiona Ine? Ndi odala amene amakhulupirira ngakhale asanaone.”</char></para>
  <para style="s1">Cholinga cha Uthenga Wabwino wa Yohane</para>
  <para style="p">
    <verse number="30" style="v"/>Yesu anachita zodabwitsa zambiri pamaso pa ophunzira ake zimene sizinalembedwe mʼbuku lino. <verse number="31" style="v"/>Koma izi zalembedwa kuti mukhulupirire kuti Yesu ndi Khristu, Mwana wa Mulungu, ndi kuti mukakhulupirira mukhale nawo moyo mʼdzina lake.</para>
  <chapter number="21" style="c"/>
  <para style="s1">Yesu Aonekera kwa Ophunzira ku Nyanja ya Tiberiya</para>
  <para style="p">
    <verse number="1" style="v"/>Zitatha izi Yesu anaonekeranso kwa ophunzira ake, mʼmbali mwa nyanja ya Tiberiya. Anadzionetsera motere: <verse number="2" style="v"/>Simoni Petro, Tomasi (otchedwa Didimo), Natanieli wochokera ku Kana wa ku Galileya, ana a Zebedayo, ndi ophunzira ena awiri anali limodzi. <verse number="3" style="v"/>Simoni Petro anawawuza iwo kuti, “Ine ndikupita kukasodza,” ndipo iwo anati, “ife tipita nawe.” Choncho anapita ndi kulowa mʼbwato, koma usiku umenewo sanagwire kanthu.</para>
  <para style="p">
    <verse number="4" style="v"/>Mmamawa, Yesu anayimirira mʼmbali mwa nyanja, koma ophunzira ake sanazindikire kuti anali Yesu.</para>
  <para style="p">
    <verse number="5" style="v"/>Yesu anawafunsa iwo kuti, <char style="wj">“Anzanga, kodi muli nsomba?”</char></para>
  <para style="p">Iwo anayankha kuti, “Ayi.”</para>
  <para style="p">
    <verse number="6" style="v"/>Iye anati, <char style="wj">“Ponyani khoka lanu kudzanja lamanja la bwato lanu ndipo mupha kanthu.”</char> Atatero, iwo analephera kukoka ukonde chifukwa chakuchuluka kwa nsomba.</para>
  <para style="p">
    <verse number="7" style="v"/>Kenaka ophunzira amene Yesu amamukonda anati kwa Petro, “Ndi Ambuye!” Petro atangomva iye akunena kuti ndi Ambuye, iye anavala chovala chake (pakuti anali atavula) ndipo analumphira mʼnyanja. <verse number="8" style="v"/>Ophunzira enawo analowa mʼbwato akukoka ukonde odzaza ndi nsomba, popeza iwo sanali kutali kuchokera ku mtunda, pafupifupi mamita makumi asanu ndi anayi. <verse number="9" style="v"/>Atafika pa mtunda, iwo anaona moto wamakala pamenepo ndi nsomba, ndi buledi.</para>
  <para style="p">
    <verse number="10" style="v"/>Yesu anawawuza kuti, <char style="wj">“Tabweretsa nsomba zina mwagwirazo.”</char></para>
  <para style="p">
    <verse number="11" style="v"/>Simoni Petro anakwera mʼbwato ndi kukokera khoka ku gombe, lodzaza ndi nsomba zikuluzikulu 153, komabe ndi nsomba zochuluka chotero khoka silinangʼambike. <verse number="12" style="v"/>Yesu anawawuza kuti, <char style="wj">“Bwerani mudzalandire chakudya chammawa.”</char> Palibe mmodzi wa ophunzira anayesa kumufunsa Iye, “Kodi ndinu ndani?” Iwo anadziwa kuti anali Ambuye. <verse number="13" style="v"/>Yesu anabwera, natenga buledi ndikuwapatsa iwo, ndipo anachita chimodzimodzi ndi nsomba. <verse number="14" style="v"/>Aka kanali tsopano kachitatu Yesu akuonekera kwa ophunzira ake Iye ataukitsidwa kwa akufa.</para>
  <para style="s1">Yesu Abwezeretsa Petro</para>
  <para style="p">
    <verse number="15" style="v"/>Iwo atamaliza kudya chakudya chammawa, Yesu anati kwa Simoni Petro, <char style="wj">“Simoni, mwana wa Yohane, kodi umandikonda Ine kuposa mmene amandikondera awa?”</char></para>
  <para style="p">Iye anati, “Inde Ambuye, Inu mukudziwa kuti Ine ndimakukondani.”</para>
  <para style="p">Yesu anati, <char style="wj">“Samala ana ankhosa anga.”</char></para>
  <para style="p">
    <verse number="16" style="v"/>Yesu anatinso, <char style="wj">“Simoni, mwana wa Yohane, kodi umandikondadi Ine?”</char></para>
  <para style="p">Iye anayankha kuti, “Inde, Ambuye, Inu mukudziwa kuti ine ndimakukondani.”</para>
  <para style="p">Yesu anati, <char style="wj">“Weta nkhosa zanga.”</char></para>
  <para style="p">
    <verse number="17" style="v"/>Yesu anati kwa iye kachitatu, <char style="wj">“Simoni, mwana wa Yohane, kodi umandikondadi Ine?”</char></para>
  <para style="p">Petro anadzimvera chisoni chifukwa Yesu anamufunsa kachitatu kuti, <char style="wj">“Kodi umandikonda Ine?”</char> Iye anati, “Ambuye, Inu mudziwa zinthu zonse. Inu mukudziwa kuti Ine ndimakukondani.”</para>
  <para style="p">Yesu anati, <char style="wj">“Dyetsa nkhosa zanga.</char> <verse number="18" style="v"/><char style="wj">Zoonadi, Ine ndikukuwuza kuti uli wamngʼono unkadziveka wekha lamba ndi kupita kumene unkafuna; koma ukadzakalamba udzatambasula manja ako ndipo wina wake adzakuveka ndikukutsogolera kupita kumene sukufuna kupita.”</char> <verse number="19" style="v"/>Yesu ananena izi kumuzindikiritsa mtundu wa imfa imene Petro adzalemekezera nayo Mulungu. Kenaka Iye anati kwa Petro, <char style="wj">“Nditsate Ine!”</char></para>
  <para style="p">
    <verse number="20" style="v"/>Petro anatembenuka ndi kuona kuti ophunzira amene Yesu amamukonda amawatsatira iwo. (Uyu ndi amene anatsamira pachifuwa cha Yesu pa chakudya chamadzulo ndipo iye anati, “Ambuye, kodi ndi ndani amene adzakuperekani Inu?” <verse number="21" style="v"/>Petro atamuona iye, anafunsa kuti, “Ambuye, nanga uyu?”</para>
  <para style="p">
    <verse number="22" style="v"/>Yesu anayankha kuti, <char style="wj">“Ine nditafuna kuti akhalebe ndi moyo mpaka nditabweranso, zikukukhudza bwanji zimenezo? Iwe uyenera kunditsata Ine.”</char> <verse number="23" style="v"/>Chifukwa cha ichi mbiri inafala pakati pa abale kuti wophunzira uyu sadzafa. Koma Yesu sananene kuti iye sadzafa. Iye anati, <char style="wj">“Ine nditafuna kuti akhalebe ndi moyo mpaka nditabweranso, zikukukhudza bwanji zimenezo?”</char></para>
  <para style="p">
    <verse number="24" style="v"/>Uyu ndi wophunzira amene akuchitira umboni ndipo ndi amene analemba. Ife tidziwa kuti umboni wake ndi woona.</para>
  <para style="p">
    <verse number="25" style="v"/>Koma palinso zina zambiri zimene Yesu anachita. Zikanalembedwa zonsezi, ndikhulupirira dziko lonse lapansi likanasowa malo osungirako mabuku onse amene akanalembedwa.</para>
</usx>
