<?xml version="1.0" encoding="UTF-8"?>
<usx version="2.6">
  <book code="HEB" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">AHEBRI</para>
  <para style="toc1">Kalata Yolembera Ahebri</para>
  <para style="toc2">Ahebri</para>
  <para style="toc3">Ahe</para>
  <para style="mt2">KALATA YOLEMBERA</para>
  <para style="mt1">AHEBRI</para>
  <chapter number="1" style="c"/>
  <para style="s1">Khristu Mwana wa Mulungu Aposa Angelo</para>
  <para style="p">
    <verse number="1" style="v"/>Kale lija Mulungu ankayankhula ndi makolo athu pa nthawi zosiyanasiyana ndiponso mwa njira zosiyanasiyana kudzera mwa aneneri. <verse number="2" style="v"/>Koma masiku otsiriza ano, Mulungu wayankhula nafe kudzera mwa Mwana wake. Mwanayu anamusankha kuti akhale mwini wa zinthu zonse, ndiponso Mulungu analenga dziko lonse kudzera mwa Iye. <verse number="3" style="v"/>Mwanayo ndiye kuwala kwa ulemerero wa Mulungu, chithunzithunzi chenicheni cha khalidwe lake. Iyeyu amachirikiza zinthu zonse ndi mphamvu ya mawu ake. Iye atayeretsa anthu kuchoka ku machimo awo, anakhala pansi kumwamba kudzanja lamanja la Mulungu waulemerero. <verse number="4" style="v"/>Mwanayu ndi wamkulu koposa angelo, monga momwe dzina limene analandira limaposa dzina la angelo.</para>
  <para style="p">
    <verse number="5" style="v"/>Kodi ndi kwa mngelo uti, kumene Mulungu anati,</para>
  <para style="q1">“Iwe ndiwe mwana wanga;</para>
  <para style="q2">Ine lero ndakhala Atate ako.”</para>
  <para style="m">Kapena kunenanso kuti,</para>
  <para style="q1">“Ine ndidzakhala abambo ake;</para>
  <para style="q2">iye adzakhala mwana wanga.”</para>
  <para style="m">
    <verse number="6" style="v"/>Pamene Mulungu amatuma Mwana wake woyamba kubadwa ku dziko lapansi anati,</para>
  <para style="q1">“Angelo onse a Mulungu amupembedze Iye.”</para>
  <para style="m">
    <verse number="7" style="v"/>Iye ponena za angelo akuti,</para>
  <para style="q1">“Mulungu amasandutsa angelo ake mphepo,</para>
  <para style="q2">amasandutsa atumiki ake malawi amoto.”</para>
  <para style="m">
    <verse number="8" style="v"/>Koma za Mwana wake akuti,</para>
  <para style="q1">“Inu Mulungu, mpando wanu waufumu udzakhala mpaka muyaya,</para>
  <para style="q2">ndipo mudzaweruza molungama mu ufumu wanu.</para>
  <para style="q1">
    <verse number="9" style="v"/>Mwakonda chilungamo ndi kudana ndi zoyipa;</para>
  <para style="q2">Nʼchifukwa chake, Mulungu wanu wakukwezani kuposa anzanu</para>
  <para style="q2">pokudzozani mafuta osonyeza chimwemwe.”</para>
  <para style="m">
    <verse number="10" style="v"/>Mulungu akutinso,</para>
  <para style="q1">“Ambuye, pachiyambi Inu munayika maziko a dziko lapansi;</para>
  <para style="q2">ndipo zakumwambako ndi ntchito za manja anu.</para>
  <para style="q1">
    <verse number="11" style="v"/>Zimenezi zidzatha, koma Inu ndinu wachikhalire.</para>
  <para style="q2">Izo zidzatha ngati zovala.</para>
  <para style="q1">
    <verse number="12" style="v"/>Mudzazipindapinda ngati chofunda;</para>
  <para style="q2">ndipo zidzasinthidwa ngati chovala.</para>
  <para style="q1">Koma Inu simudzasintha,</para>
  <para style="q2">ndipo zaka zanu sizidzatha.”</para>
  <para style="m">
    <verse number="13" style="v"/>Kodi ndi kwa Mngelo uti kumene Mulungu ananenapo kuti,</para>
  <para style="q1">“Khala kudzanja langa lamanja</para>
  <para style="q2">mpaka nditapanga adani ako</para>
  <para style="q2">kukhale chopondapo mapazi ako.”</para>
  <para style="m">
    <verse number="14" style="v"/>Kodi angelo onse si mizimu yotumikira odzalandira chipulumutso?</para>
  <chapter number="2" style="c"/>
  <para style="s1">Kusamalira Chipulumutso</para>
  <para style="p">
    <verse number="1" style="v"/>Nʼchifukwa chake, ife tiyenera kusamalira kwambiri zimene tinamva, kuopa kuti pangʼono ndi pangʼono tingazitaye. <verse number="2" style="v"/>Popeza uthenga umene unayankhulidwa kudzera mwa angelo unali okhazikika ndithu, choncho aliyense amene ananyozera ndi kusamvera analandira chilango choyenera. <verse number="3" style="v"/>Nanga ife tidzapulumuka bwanji tikapanda kusamala chipulumutso chachikulu chotere? Ambuye ndiye anayamba kuyankhula za chipulumutsochi, kenaka amenenso anamvawo anatitsimikizira. <verse number="4" style="v"/>Mulungu anachitiranso umboni pochita zizindikiro, zinthu zodabwitsa ndi zamphamvu zamitundumitundu ndi powapatsa mphatso za Mzimu Woyera monga mwachifuniro chake.</para>
  <para style="s1">Yesu Wofanana ndi Abale ake</para>
  <para style="p">
    <verse number="5" style="v"/>Mulungu sanapereke kwa angelo ulamuliro wa dziko limene likubwerali, limene ife tikulinena. <verse number="6" style="v"/>Koma palipo pena pamene wina anachitira umboni kuti,</para>
  <para style="q1">“Kodi munthu ndani kuti muzimukumbukira,</para>
  <para style="q2">kapena mwana wa munthu kuti muzimusamalira?</para>
  <para style="q1">
    <verse number="7" style="v"/>Munamuchepetsa pangʼono kusiyana ndi angelo;</para>
  <para style="q2">munamupatsa ulemerero ndi ulemu.</para>
  <para style="q2">
    <verse number="8" style="v"/>Munamupatsa ulamuliro pa zinthu zonse.”</para>
  <para style="m">Poyika zinthu zonse pansi pa ulamuliro wake, Mulungu sanasiye kanthu kamene sikali mu ulamuliro wake. Koma nthawi ino sitikuona zinthu pansi pa ulamuliro wake. <verse number="9" style="v"/>Koma tikuona Yesu, amene kwa kanthawi kochepa anamuchepetsa pangʼono kwa angelo, koma tsopano wavala ulemerero ndi ulemu chifukwa anamva zowawa za imfa, kuti mwachisomo cha Mulungu, Iye afere anthu onse.</para>
  <para style="p">
    <verse number="10" style="v"/>Mulungu amene analenga zinthu zonse ndipo zinthu zonse zilipo chifukwa cha Iye ndi mwa Iye, anachiona choyenera kubweretsa ana ake ambiri mu ulemerero. Kunali koyenera kudzera mʼnjira ya zowawa, kumusandutsa Yesu mtsogoleri wangwiro, woyenera kubweretsa chipulumutso chawo. <verse number="11" style="v"/>Popeza iye amene ayeretsa ndi oyeresedwa onse ndi abanja limodzi. Nʼchifukwa chake Yesu sachita manyazi kuwatcha iwo abale ake. <verse number="12" style="v"/>Iye akuti,</para>
  <para style="q1">“Ine ndidzawuza abale anga za dzina lanu.</para>
  <para style="q2">Ndidzakuyimbirani nyimbo zamatamando pamaso pa mpingo.”</para>
  <para style="m">
    <verse number="13" style="v"/>Ndiponso,</para>
  <para style="q1">“Ine ndidzakhulupirira Iyeyo.”</para>
  <para style="m">Ndiponso Iye akuti,</para>
  <para style="q1">“Ine ndili pano pamodzi ndi ana amene Mulungu wandipatsa.”</para>
  <para style="p">
    <verse number="14" style="v"/>Tsono popeza kuti anawo ndi anthu, okhala ndi mnofu ndi magazi, Yesu nayenso anakhala munthu ngati iwowo kuti kudzera mu imfa yake awononge Satana amene ali ndi mphamvu yodzetsa imfa. <verse number="15" style="v"/>Pakuti ndi njira yokhayi imene Iye angamasule amene pa moyo wawo wonse anali ngati akapolo chifukwa choopa imfa. <verse number="16" style="v"/>Pakuti tikudziwanso kuti sathandiza angelo, koma zidzukulu za Abrahamu. <verse number="17" style="v"/>Chifukwa cha zimenezi, Iye anayenera kukhala wofanana ndi abale ake pa zonse, kuti akhale mkulu wa ansembe wachifundo ndi wokhulupirika potumikira Mulungu, kuti potero achotse machimo a anthu. <verse number="18" style="v"/>Popeza Iye mwini anamva zowawa pamene anayesedwa, Iyeyo angathe kuthandiza amene akuyesedwanso.</para>
  <chapter number="3" style="c"/>
  <para style="s1">Yesu ndi Wamkulu Kuposa Mose</para>
  <para style="p">
    <verse number="1" style="v"/>Nʼchifukwa chake abale oyera mtima, amenenso munayitanidwa ndi kumwamba, lingalirani za Yesu amene ndi Mtumwi ndi Mkulu wa ansembe wa chikhulupiriro chimene timavomereza. <verse number="2" style="v"/>Iye anali wokhulupirika kwa Mulungu amene anamupatsa udindowo, monga momwe Mose anali wokhulupirika mʼnyumba yonse ya Mulungu. <verse number="3" style="v"/>Yesu anapezeka woyenera kulandira ulemu waukulu kuposa Mose, monga momwemonso womanga nyumba amalandira ulemu waukulu kuposa nyumbayo. <verse number="4" style="v"/>Pakuti nyumba iliyonse imamangidwa ndi munthu wina, koma amene anapanga zonse ndi Mulungu. <verse number="5" style="v"/>Mose anali wokhulupirika monga mtumiki mʼnyumba yonse ya Mulungu, kuchitira umboni zimene zidzayankhulidwe mʼtsogolo. <verse number="6" style="v"/>Koma Khristu ndi wokhulupirika monga mwana pa nyumba ya Mulungu. Ndipo ndife nyumba yake ngati tipitirire kulimbika mtima ndi kunyadira zomwe tikuyembekerazo.</para>
  <para style="s1">Chenjezo pa Kusakhulupirira</para>
  <para style="p">
    <verse number="7" style="v"/>Tsono monga Mzimu Woyera akuti,</para>
  <para style="q1">“Lero mukamva mawu ake,</para>
  <para style="q2">
    <verse number="8" style="v"/>musawumitse mitima yanu</para>
  <para style="q1">ngati munachitira pamene munawukira,</para>
  <para style="q2">pa nthawi yoyesedwa mʼchipululu.</para>
  <para style="q1">
    <verse number="9" style="v"/>Pamene makolo anu anandiputa ndi kundiyesa,</para>
  <para style="q2">ndipo kwa zaka makumi anayi anaona zimene Ine ndinachita.</para>
  <para style="q1">
    <verse number="10" style="v"/>Nʼchifukwa chake ndinawukwiyira mʼbadowo,</para>
  <para style="q2">ndipo Ine ndinati, ‘Nthawi zonse mitima yawo imasochera,</para>
  <para style="q2">ndipo iwo sadziwa njira zanga.’</para>
  <para style="q1">
    <verse number="11" style="v"/>Kotero Ine ndinalumbira nditakwiya kuti,</para>
  <para style="q2">‘Iwo sadzalowa mu mpumulo wanga.’ ”</para>
  <para style="p">
    <verse number="12" style="v"/>Abale samalani, kuti pasapezeke wina aliyense mwa inu wokhala ndi mtima woyipa ndi wosakhulupirira, womulekanitsa ndi Mulungu wamoyo. <verse number="13" style="v"/>Koma muzilimbikitsana tsiku ndi tsiku, ikanalipo nthawi imene imatchedwa kuti “Lero” kuti aliyense wa inu mtima wake usawumitsidwe ndi chinyengo cha tchimo. <verse number="14" style="v"/>Pakuti timakhala anzake a Khristu, ngati tigwiritsitsa mpaka potsiriza chitsimikizo chimene tinali nacho pachiyambi. <verse number="15" style="v"/>Monga kunanenedwa kuti,</para>
  <para style="q1">“Lero ngati mumva mawu ake,</para>
  <para style="q2">musawumitse mitima yanu</para>
  <para style="q2">ngati momwe munachitira pamene munawukira.”</para>
  <para style="p">
    <verse number="16" style="v"/>Nanga amene anamva ndi kuwukira anali ndani? Kodi si onse amene Mose anawatulutsa mu Igupto? <verse number="17" style="v"/>Nanga amene Mulungu anawakwiyira zaka makumi anayi anali ndani? Kodi si anthu amene anachimwa, amene mitembo yawo inatsala mʼchipululu muja? <verse number="18" style="v"/>Nanga Mulungu ankanena za ndani kuti sadzalowa mu mpumulo wake? Pajatu ankanena za anthu amene sanamvere aja. <verse number="19" style="v"/>Tsono ife tikuona kuti sanalowe chifukwa cha kusakhulupirika kwawo.</para>
  <chapter number="4" style="c"/>
  <para style="s1">Mpumulo wa Anthu a Mulungu</para>
  <para style="p">
    <verse number="1" style="v"/>Popeza lonjezo lakuti tidzalowe mu mpumulo umene anatilonjeza lilipobe, tiyeni tisamale kuti pasakhale wina aliyense mwa inu wodzalephera kulowamo. <verse number="2" style="v"/>Pakuti Uthenga Wabwino unalalikidwa kwa ife, monganso iwo aja; koma iwo sanapindule nawo uthengawo chifukwa anangomva koma osakhulupirira. <verse number="3" style="v"/>Tsono ife amene takhulupirira talowa mu mpumulo, monga momwe Mulungu akunenera kuti,</para>
  <para style="q1">“Ndili wokwiya ndinalumbira kuti,</para>
  <para style="q2">‘Iwo sadzalowa konse mu mpumulo wanga.’ ”</para>
  <para style="m">Ananena zimenezi ngakhale anali atatsiriza kale ntchito yolenga dziko lapansi. <verse number="4" style="v"/>Pena pake wayankhula za tsiku lachisanu ndi chiwiri mʼmawu awa: “Pa tsiku lachisanu ndi chiwiri, Mulungu anapumula ku ntchito zake zonse.” <verse number="5" style="v"/>Pa ndime inonso akunena za zomwezo pamene akuti, “Iwo sadzalowa konse mu mpumulo wanga.”</para>
  <para style="p">
    <verse number="6" style="v"/>Popeza kwatsalabe kuti ena adzalowe mu mpumulowo, koma aja anayamba kumva Uthenga Wabwino sanalowe chifukwa cha kusamvera kwawo. <verse number="7" style="v"/>Nʼchifukwa chake Mulungu anayikanso tsiku lina limene analitcha “Lero.” Patapita nthawi yayitali Iye anayankhula za tsiku lomweli kudzera mwa Davide, monga ndinanena kale kuti,</para>
  <para style="q1">“Lero mukamva mawu ake,</para>
  <para style="q2">musawumitse mitima yanu.”</para>
  <para style="m">
    <verse number="8" style="v"/>Ngati Yoswa akanalowetsa anthu mu mpumulo, Mulungu sakananena pambuyo pake za tsiku lina. <verse number="9" style="v"/>Kotero tsono kwatsala mpumulo wa Sabata kwa anthu a Mulungu; <verse number="10" style="v"/>Pakuti aliyense amene analowa mu mpumulo wa Mulungu anapuma pa ntchito zake, monga momwe Mulungu anachitira. <verse number="11" style="v"/>Tiyeni tsono tiyesetse kulowa mu mpumulo, kuti pasapezeke wina aliyense wolephera potsatira chitsanzo chawo cha kusamvera.</para>
  <para style="p">
    <verse number="12" style="v"/>Paja Mawu a Mulungu ndi amoyo ndi amphamvu. Ndi akuthwa koposa lupanga lakuthwa konsekonse. Amalowa mpaka molumikizirana moyo ndi mzimu, ndiponso molumikizirana fundo ndi mafuta a mʼmafupa. Amaweruza malingaliro ndi zokhumba za mʼmitima. <verse number="13" style="v"/>Palibe kanthu kobisika pamaso pa Mulungu. Zinthu zonse zili poyera ndi zovundukuka pamaso pa Iye amene tiyenera kumufotokozera zonse zimene tachita.</para>
  <para style="s1">Yesu Mkulu wa Ansembe Wopambana</para>
  <para style="p">
    <verse number="14" style="v"/>Popeza kuti tili ndi Mkulu wa ansembe wopambana, amene analowa kale kumwamba, Yesu Mwana wa Mulungu, tiyeni tigwiritsitse chikhulupiriro chathu chimene timavomereza. <verse number="15" style="v"/>Pakuti sitili ndi Mkulu wa ansembe amene sangathe kutimvera chifundo chifukwa cha zofowoka zathu. Koma tili naye amene anayesedwa mʼnjira zonse monga ife, koma sanachimwe. <verse number="16" style="v"/>Tiyeni tsono tiyandikire ku mpando waufumu, wachisomo mopanda mantha, kuti tilandire chifundo ndi kupeza chisomo chotithandiza pa nthawi yeniyeni.</para>
  <chapter number="5" style="c"/>
  <para style="p">
    <verse number="1" style="v"/>Mkulu wa ansembe aliyense amasankhidwa kuchokera pakati pa anthu ndipo amayikidwa kuti aziwayimirira pamaso pa Mulungu, kuti azipereka mphatso ndi nsembe chifukwa cha machimo. <verse number="2" style="v"/>Popeza kuti iye mwini ali ndi zofowoka zake, amatha kuwalezera mtima amene ali osadziwa ndi osochera. <verse number="3" style="v"/>Chifukwa cha ichi, iye amadziperekera nsembe chifukwa cha machimo ake omwe ndiponso chifukwa cha machimo a anthu ena.</para>
  <para style="p">
    <verse number="4" style="v"/>Palibe amene amadzipatsa yekha ulemu wotere, koma amachita kuyitanidwa ndi Mulungu monga momwe anayitanidwira Aaroni. <verse number="5" style="v"/>Nʼchifukwa chake Khristu sanadzipatse yekha ulemu wokhala Mkulu wa ansembe. Koma Mulungu anamuwuza kuti,</para>
  <para style="q1">“Iwe ndiwe Mwana wanga;</para>
  <para style="q2">Ine lero ndakhala Atate ako.”</para>
  <para style="m">
    <verse number="6" style="v"/>Ndipo penanso anati,</para>
  <para style="q1">“Iwe ndiwe wansembe mpaka muyaya,</para>
  <para style="q2">monga mwa unsembe wa Melikizedeki.”</para>
  <para style="p">
    <verse number="7" style="v"/>Yesu, pa nthawi imene anali munthu pa dziko lapansi pano, anapereka mapemphero ake ndi zopempha mofuwula ndi misozi kwa Iye amene akanamupulumutsa ku imfa, ndipo anamumvera chifukwa anagonjera modzipereka. <verse number="8" style="v"/>Ngakhale Iye anali Mwana wa Mulungu anaphunzira kumvera pomva zowawa. <verse number="9" style="v"/>Atasanduka wangwiro kotheratu, anakhala gwero la chipulumutso chosatha kwa onse omvera Iye. <verse number="10" style="v"/>Ndipo Mulungu anamuyika kukhala Mkulu wa ansembe, monga mwa dongosolo la unsembe wa Melikizedeki.</para>
  <para style="s1">Awachenjeza kuti Asataye Chikhulupiriro</para>
  <para style="p">
    <verse number="11" style="v"/>Tili ndi zambiri zoti tinganene pa zimenezi, koma ndi zovuta kukufotokozerani chifukwa ndinu ochedwa kuphunzira. <verse number="12" style="v"/>Ngakhale kuti pa nthawi ino munayenera kukhala aphunzitsi, pakufunikabe munthu wina kuti abwerezenso kudzakuphunzitsani maphunziro oyambira a choonadi cha Mulungu. Ndinu ofunika mkaka osati chakudya cholimba! <verse number="13" style="v"/>Aliyense amene amangodya mkaka okha, akanali mwana wakhanda, sakudziwa bwino chiphunzitso cha chilungamo. <verse number="14" style="v"/>Koma chakudya cholimba ndi cha anthu okhwima msinkhu, amene pogwiritsa ntchito nzeru zawo, aphunzira kusiyanitsa chabwino ndi choyipa.</para>
  <chapter number="6" style="c"/>
  <para style="p">
    <verse number="1" style="v"/>Tsono tiyeni tisangoyima pa maphunziro oyambirira enieni a Khristu koma tipitirire kuti mukule msinkhu. Tisaphunzitsenso zinthu zomwe zili ngati maziko, monga za kutembenuka mtima kusiya ntchito zosapindulitsa pa moyo wosatha, za kukhulupirira Mulungu, <verse number="2" style="v"/>za maubatizo, za kusanjika manja, za kuuka kwa akufa ndi za chiweruzo chotsiriza. <verse number="3" style="v"/>Ndipo Mulungu akalola, tidzaterodi.</para>
  <para style="p">
    <verse number="4" style="v"/>Nʼkosatheka kuwabwezanso anthu amene nthawi ina anawunikiridwa. Iwowa analawapo mphatso yochokera kumwamba, nʼkulandira nawo Mzimu Woyera. <verse number="5" style="v"/>Analawa kukoma kwa mawu a Mulungu ndi mphamvu za nthawi ikubwera. <verse number="6" style="v"/>Popeza anabwerera mʼmbuyo, nʼkosatheka kuti atembenukenso mtima chifukwa akupachikanso Mwana wa Mulungu ndi kumunyozetsa poyera.</para>
  <para style="p">
    <verse number="7" style="v"/>Nthaka yolandira mvula kawirikawiri nʼkubala mbewu zopindulitsa oyilima, Mulungu amayidalitsa. <verse number="8" style="v"/>Koma nthaka yobereka minga ndi nthula ndi yopanda phindu ndipo ili pafupi kutembereredwa. Matsiriziro ake idzatenthedwa mʼmoto.</para>
  <para style="p">
    <verse number="9" style="v"/>Okondedwa anga, ngakhale tikuyankhula zimenezi, ife tikudziwa kuti muli nazo zinthu zabwino zomwe zimabwera pamodzi ndi chipulumutso. <verse number="10" style="v"/>Mulungu ndi wolungama, sangayiwale ntchito zanu ndi chikondi chanu chimene munamuonetsa pothandiza anthu ake monga mmene mukuchitirabe tsopano. <verse number="11" style="v"/>Ife tikufuna kuti aliyense wa inu aonetse changu chomwechi mpaka kumapeto, kuti zichitikedi zomwe mukuyembekezera. <verse number="12" style="v"/>Ife sitikufuna kuti inu mukhale aulesi, koma mutsatire anthu amene, pokhulupirira ndi kupirira, akulandira zimene zinalonjezedwa.</para>
  <para style="s1">Kukhazikika kwa Malonjezo a Mulungu</para>
  <para style="p">
    <verse number="13" style="v"/>Pamene Mulungu ankamulonjeza Abrahamu, popeza panalibe wamkulu womuposa, amene akanamutchula ndikulumbira mwa Iye, analumbira mwa Iye yekha kuti, <verse number="14" style="v"/>“Ine ndidzakudalitsa ndithu, ndipo ndidzakupatsa zidzukulu zambiri.” <verse number="15" style="v"/>Ndipo Abrahamu atayembekezera mofatsa, analandira zimene anamulonjezazo.</para>
  <para style="p">
    <verse number="16" style="v"/>Anthu amalumbira mʼdzina la wina amene akuwaposa, ndipo lumbiro lotere limatsimikizira zomwe zayankhulidwa ndi kuthetsa mikangano yonse. <verse number="17" style="v"/>Momwemonso Mulungu pofuna kutsimikizira anthu amene adzalandire lonjezo, kuti Iye sangasinthe maganizo, anatsimikiza lonjezo lakelo ndi lumbiro. <verse number="18" style="v"/>Mulungu anachita zinthu ziwiri, lonjezo ndi lumbiro, zimene sizingathe kusintha ndipo Mulungu sangathe kunama. Choncho Mulungu akutilimbikitsa mtima ife amene tinathawira kwa Iye kuti tichigwiritsitse chiyembekezo chimene tinalandira. <verse number="19" style="v"/>Chiyembekezo chimenechi tili nacho ngati nangula wa moyo wathu. Nʼchokhazikika ndi chosagwedezeka ndipo chimalowa mʼkatikati mwa malo opatulika, kuseri kwa chinsalu chotchinga. <verse number="20" style="v"/>Yesu anatitsogolera kupita kumeneko, nalowako mʼmalo mwathu. Iye anasanduka Mkulu wa ansembe onse wamuyaya, monga mwa dongosolo la unsembe wa Melikizedeki.</para>
  <chapter number="7" style="c"/>
  <para style="s1">Za Melikizedeki Mkulu wa Ansembe</para>
  <para style="p">
    <verse number="1" style="v"/>Melikizedeki ameneyu anali mfumu ya ku Salemu, ndiponso wansembe wa Mulungu Wammwambamwamba. Anakumana ndi Abrahamu pamene ankabwerera kuchokera ku nkhondo atagonjetsa mafumu aja, Melikizedeki anakumana naye namudalitsa. <verse number="2" style="v"/>Ndipo Abrahamu anamupatsa chakhumi cha zonse anafunkha. Choyamba dzina la Melikizedeki likutanthauza, “Mfumu ya chilungamo,” kenakanso, “Mfumu ya Salemu,” kutanthauza, “Mfumu ya mtendere.” <verse number="3" style="v"/>Alibe abambo kapena mayi, alibe chiyambi kapena chitsiriziro cha moyo wake. Iye ali ngati Mwana wa Mulungu ndipo akupitirira kukhala wansembe wamuyaya.</para>
  <para style="p">
    <verse number="4" style="v"/>Mukuona tsono kuti munthuyo anali wamkulu ndithu, pakuti Abrahamu kholo lathu anamupatsa chakhumi cha zimene anafunkha. <verse number="5" style="v"/>Tsono lamulo likuti, ana a Levi amene amakhala ansembe azilandira chakhumi kuchokera kwa Aisraeli, abale awo ngakhale kuti abale awowo ndi ochokera kwa Abrahamu. <verse number="6" style="v"/>Melikizedeki sanali wochokera kwa Levi, komabe analandira chakhumi kuchokera kwa Abrahamu nadalitsa Abrahamuyo amene analandira malonjezo a Mulungu. <verse number="7" style="v"/>Mosakayika konse, munthu amene amadalitsa ndi wamkulu kuposa amene akudalitsidwayo. <verse number="8" style="v"/>Ansembe amene amalandira chakhumi amafa, choncho Melikizedeki ndi wamkulu kuwaposa iwo chifukwa Malemba amamuchitira umboni kuti ndi wamoyo. <verse number="9" style="v"/>Wina angathe kunena kuti Levi, amene amalandira chakhumi, anapereka chakhumicho kudzera mwa Abrahamu, <verse number="10" style="v"/>chifukwa pamene Melikizedeki anakumana ndi Abrahamu nʼkuti Levi ali mʼthupi la kholo lake.</para>
  <para style="s1">Yesu Wofanana ndi Melikizedeki</para>
  <para style="p">
    <verse number="11" style="v"/>Kukanatheka kukhala wangwiro mwa unsembe wa Levi, pakuti Malamulo anapatsidwa kwa anthu mwa unsembe wa Levi, nʼchifukwa chiyani panafunikanso wansembe wina kuti abwere, wofanana ndi Melikizedeki, osati Aaroni? <verse number="12" style="v"/>Pakuti pamene unsembe usintha, malamulonso amayenera kusintha. <verse number="13" style="v"/>Ambuye athu Yesu, amene mawuwa akunena za Iye, anali wa fuko lina, ndipo palibe aliyense wochokera fuko lakelo amene anatumikira pa guwa lansembe. <verse number="14" style="v"/>Pakuti nʼzodziwika bwino kuti Ambuye athu anachokera fuko la Yuda. Kunena za fuko limeneli, Mose sananenepo kanthu za ansembe. <verse number="15" style="v"/>Ndipo zimene tanenazi zimamveka bwino ngati tiona kuti pafika wansembe wina wofanana ndi Melikizedeki. <verse number="16" style="v"/>Yesu sanakhale wansembe chifukwa cha malamulo monga mwa mabadwidwe ake koma mwamphamvu ya moyo wosatha. <verse number="17" style="v"/>Pakuti Mulungu anamuchitira umboni kuti,</para>
  <para style="q1">“Iwe ndi wansembe wamuyaya,</para>
  <para style="q2">monga mwa dongosolo la unsembe wa Melikizedeki.”</para>
  <para style="p">
    <verse number="18" style="v"/>Choncho lamulo loyamba lachotsedwa chifukwa linali lofowoka ndi lopanda phindu. <verse number="19" style="v"/>Tsono Malamulo sangathe kusandutsa chilichonse kukhala changwiro, koma mʼmalo mwake mwalowa chiyembekezo chabwino, chimenechi timayandikira nacho kwa Mulungu.</para>
  <para style="p">
    <verse number="20" style="v"/>Izi sizinachitiketu wopanda lumbiro. Ena ankakhala ansembe popanda lumbiro. <verse number="21" style="v"/>Koma Yesu ankakhala wansembe ndi lumbiro pamene Mulungu anati,</para>
  <para style="q1">“Ambuye analumbira</para>
  <para style="q2">ndipo sangasinthe maganizo ake,</para>
  <para style="q1">‘Iwe ndi wansembe wamuyaya.’ ”</para>
  <para style="m">
    <verse number="22" style="v"/>Chifukwa cha lumbiroli, Yesu wakhala Nkhoswe ya Pangano lopambana.</para>
  <para style="p">
    <verse number="23" style="v"/>Tsono ansembe akale aja analipo ambiri, popeza imfa imawalepheretsa kupitiriza ntchitoyi. <verse number="24" style="v"/>Koma Yesu popeza ndi wamuyaya, unsembe wake ndi wosatha. <verse number="25" style="v"/>Chifukwa chake Iye amapulumutsa kwathunthu amene amabwera kwa Mulungu kudzera mwa Iyeyo. Iye ali ndi moyo nthawi zonse kuti adziwapempherera iwo.</para>
  <para style="p">
    <verse number="26" style="v"/>Uyu ndi Mkulu wa ansembe amene tikumufuna chifukwa ndi woyera, wopanda choyipa kapena chodetsa chilichonse, wosiyana ndi anthu ochimwa, ndiponso wokwezedwa kuposa zonse zakumwambaku. <verse number="27" style="v"/>Kusiyana ndi akulu a ansembe ena aja, Yesu sanafunike kupereka nsembe tsiku ndi tsiku poyamba chifukwa cha machimo ake, ndipo kenaka chifukwa cha machimo a anthu ena. Iye anadzipereka nsembe chifukwa cha machimo awo kamodzi kokha pamene anadzipereka yekha. <verse number="28" style="v"/>Pakuti lamulo limasankha anthu amene ndi ofowoka kukhala akulu a ansembe; koma lumbiro, lomwe linabwera pambuyo pa lamulo, linasankha Mwana, amene anapangidwa kukhala wangwiro kwamuyaya.</para>
  <chapter number="8" style="c"/>
  <para style="s1">Mkulu wa Ansembe wa Pangano Latsopano</para>
  <para style="p">
    <verse number="1" style="v"/>Fundo yayikulu pa zimene tikunenazi ndi iyi: Tili naye ife Mkulu wa ansembe, amene anakhala ku dzanja lamanja la mpando waufumu wa Mulungu Waulemerero kumwamba. <verse number="2" style="v"/>Ndipo akutumikira mʼmalo opatulika, mu Tenti yeniyeni yoyikidwa ndi Ambuye, osati ndi munthu.</para>
  <para style="p">
    <verse number="3" style="v"/>Mkulu wa ansembe aliyense amasankhidwa kuti azipereka mphatso ndi nsembe kwa Mulungu, ndipo kunali koyenera kuti wansembe wathunso akhale nʼkanthu kopereka. <verse number="4" style="v"/>Ngati iye akanakhala pa dziko lapansi, sakanakhala wansembe pakuti alipo kale anthu amene amapereka mphatso zolembedwa mʼMalamulo. <verse number="5" style="v"/>Iwo amatumikira pamalo opatulika amene ndi chithunzi ndi chifanizo cha zimene zili kumwamba. Ichi ndi chifukwa chake Mose anachenjezedwa pamene anali pafupi kumanga Tenti: “Uwonetsetse kuti wapanga zonse monga momwe ndikukuonetsera pa phiri pano.” <verse number="6" style="v"/>Koma Yesu analandira utumiki wopambana kuposa wawo monga Iyenso ali Nkhoswe ya pangano lopambana kuposa lakale lija, chifukwa pangano latsopano lakhazikika pa malonjezano opambana kwambiri.</para>
  <para style="p">
    <verse number="7" style="v"/>Ngati pangano loyamba lija likanakhala langwiro, sipakanafunikanso lina mʼmalo mwake. <verse number="8" style="v"/>Koma Mulungu anapeza zolakwika pakati pa anthu ndipo anati,</para>
  <para style="q1">“Masiku akubwera,” akutero Yehova,</para>
  <para style="q2">“pamene ndidzachita pangano latsopano</para>
  <para style="q1">ndi Aisraeli</para>
  <para style="q2">ndiponso nyumba ya Yuda.</para>
  <para style="q1">
    <verse number="9" style="v"/>Silidzakhala ngati pangano</para>
  <para style="q2">limene ndinachita ndi makolo awo,</para>
  <para style="q1">pamene ndinawagwira padzanja</para>
  <para style="q2">nʼkuwatulutsa ku Igupto</para>
  <para style="q1">chifukwa iwo sanasunge pangano langa lija</para>
  <para style="q2">ndipo Ine sindinawasamalire,</para>
  <para style="q4">akutero Ambuye.</para>
  <para style="q1">
    <verse number="10" style="v"/>Tsono ili ndi pangano ndidzapangane ndi nyumba ya Israeli:</para>
  <para style="q2">Atapita masiku amenewa, akutero Ambuye,</para>
  <para style="q1">Ine ndidzayika malamulo anga mʼmaganizo mwawo,</para>
  <para style="q2">ndi kulemba mʼmitima mwawo.</para>
  <para style="q1">Ine ndidzakhala Mulungu wawo,</para>
  <para style="q2">ndipo iwo adzakhala anthu anga.</para>
  <para style="q1">
    <verse number="11" style="v"/>Sipadzafunikanso wina kuti aphunzitse mnzake,</para>
  <para style="q2">kapena munthu kuphunzitsa mʼbale wake, kunena kuti, udziwe Ambuye</para>
  <para style="q1">chifukwa onse adzandidziwa,</para>
  <para style="q2">kuyambira wamngʼono mpaka wamkulu.</para>
  <para style="q1">
    <verse number="12" style="v"/>Pakuti Ine ndidzawakhululukira zoyipa zawo,</para>
  <para style="q2">ndipo sindidzakumbukiranso machimo awo.”</para>
  <para style="p">
    <verse number="13" style="v"/>Ponena kuti, pangano “latsopano” Mulungu wapanga pangano loyamba lija kukhala lotha ntchito, ndipo chilichonse chimene chayamba kutha ntchito ndi kukalamba, chili pafupi kuchokeratu.</para>
  <chapter number="9" style="c"/>
  <para style="s1">Kupembedza mʼTenti ya Dziko Lapansi</para>
  <para style="p">
    <verse number="1" style="v"/>Pangano loyamba lija linali ndi malamulo okhudza chipembedzo, ndi malo opembedzeramo omangidwa ndi anthu. <verse number="2" style="v"/>Anthu ankamanga chihema. Mʼchipinda choyamba munali choyikapo nyale, tebulo ndi buledi woperekedwa kwa Mulungu. Chipinda chimenechi chinkatchedwa Malo Opatulika. <verse number="3" style="v"/>Kuseri kwa chinsalu chotchinga chachiwiri kunkatchedwa Malo Opatulika kwambiri. <verse number="4" style="v"/>Mʼmenemo munali guwa lansembe lagolide lofukizirapo lubani. Munalinso Bokosi la Chipangano lokutidwa ndi golide. Mʼbokosimo munali mʼphika wagolide mʼmene ankasungiramo mana ndi ndodo ya Aaroni imene inaphuka ija, ndiponso miyala ya pangano. <verse number="5" style="v"/>Pamwamba pa bokosilo panali zifanizo za angelo otchedwa akerubi aulemerero, ataphimba chivundikiro cha bokosilo chimene chinali malo okhululukirapo machimo. Koma nʼzosatheka tsopano kufotokoza zinthu mwatsatanetsatane.</para>
  <para style="p">
    <verse number="6" style="v"/>Zinthu zonsezi zitakonzedwa, ansembe ankalowamo mʼchipinda choyamba chija nthawi ndi nthawi kumatumikiramo. <verse number="7" style="v"/>Koma Mkulu wa ansembe yekha ndiye ankalowa chipinda chachiwiri chija kamodzi kokha pa chaka. Iye sankalowamo wopanda magazi. Magaziwo ankapereka nsembe kwa Mulungu chifukwa cha iye mwini ndiponso chifukwa cha machimo a anthu amene ankachita mosazindikira. <verse number="8" style="v"/>Mwa njira imeneyi Mzimu Woyera ankaonetsa kuti njira yolowera ku malo opatulika inali isanaonetsedwe pamene Chihema choyamba chinali chilipo. <verse number="9" style="v"/>Zimenezi nʼzofanizira chabe, ndipo zinkalozera nthawi ino, kusonyeza kuti mphatso ndi nsembe zimene zinkaperekedwa sizinkachotsa chikumbumtima cha wopembedzayo. <verse number="10" style="v"/>Inali nkhani ya zakudya, ya zakumwa ndi ya miyambo yosiyanasiyana ya masambidwe. Anali malamulo akunja kokha mpaka pa nthawi imene anakonzanso zonse mwatsopano.</para>
  <para style="s1">Magazi a Yesu</para>
  <para style="p">
    <verse number="11" style="v"/>Koma Khristu atafika monga Mkulu wa ansembe wa zinthu zokoma zimene zilipo tsopano, Iye analowa mʼChihema chachikulu ndiponso changwiro chimene sichinamangidwe ndi munthu, ndiye kuti sichili pansi pano. <verse number="12" style="v"/>Iye sanalowemo ndi magazi ambuzi yayimuna, ana angʼombe amphongo, koma analowa Malo Opatulika kamodzi kokha ndi magazi ake, atatikonzera chipulumutso chosatha. <verse number="13" style="v"/>Ngati magazi ambuzi yayimuna, angʼombe yayimuna ndi phulusa la mwana wangʼombe wamkazi zimati zikawazidwa pa odetsedwa zimawayeretsa kotero kuti amakhala oyeretsedwa ku thupi, <verse number="14" style="v"/>nʼkoposa kotani magazi a Khristu, amene mwa Mzimu wamuyaya anadzipereka yekha kwa Mulungu kukhala nsembe yopanda chilema. Iye adzayeretsa chikumbumtima chathu pochotsa ntchito za imfa, kuti ife titumikire Mulungu wamoyo.</para>
  <para style="p">
    <verse number="15" style="v"/>Pa chifukwa chimenechi Khristu ndi mʼkhalapakati wa pangano latsopano, kuti iwo amene anayitanidwa alandire chuma chamuyaya, pakuti Iye tsopano anafa ngati dipo lomasula iwo ku machimo amene anachita ali pansi pa pangano loyamba lija.</para>
  <para style="p">
    <verse number="16" style="v"/>Ngati munthu alemba pangano losiyira ena chuma, pafunika kutsimikiza kuti wolemba panganolo wamwaliradi, <verse number="17" style="v"/>chifukwa pangano lotere limakhala ndi mphamvu ngati wolembayo wamwalira. Siligwira ntchito pamene wolembayo ali ndi moyo. <verse number="18" style="v"/>Nʼchifukwa chake pangano loyamba lija silinachitike popanda kukhetsa magazi. <verse number="19" style="v"/>Mose atawawuza anthu onse malamulo, anatenga magazi a ana angʼombe amphongo ndi ambuzi yayimuna pamodzi ndi madzi, ubweya wofiira ndiponso chitsamba chotchedwa hisope, ndi kuwaza pa buku ndi anthu onse. <verse number="20" style="v"/>Iye anati, “Awa ndi magazi a pangano limene Mulungu wakulamulirani kuti mulisunge.” <verse number="21" style="v"/>Momwemonso Mose anawaza magazi pa Chihema chija ndiponso pa zipangizo zonse zogwiritsa ntchito pa chipembedzo. <verse number="22" style="v"/>Monga mwa malamulo titha kunena kuti, pafupifupi zinthu zonse zimayeretsedwa ndi magazi ndipo popanda kukhetsa magazi palibe kukhululukidwa machimo.</para>
  <para style="p">
    <verse number="23" style="v"/>Tsono panafunika kuti zinthu zingofanizira zenizeni za kumwamba, ziyeretsedwe ndi nsembe zimenezi, koma zinthu za kumwamba zenizenizo kuti ziyeretsedwe panafunika nsembe zina zoposa zimenezo. <verse number="24" style="v"/>Pakuti Khristu sanalowe mʼmalo opatulika omangidwa ndi anthu amene anali chifaniziro cha malo enieniwo. Iye analowa kumwamba kwenikweniko kuti azionekera pamaso pa Mulungu chifukwa cha ife. <verse number="25" style="v"/>Iye sanalowe kumwamba kuti azikadziperekanso nsembe kachiwiri monga momwe mkulu wa ansembe ankachitira chaka ndi chaka ku Malo Opatulika kwambiri ndi magazi amene sanali ake. <verse number="26" style="v"/>Zikanatero bwenzi Khristu atamva zowawa kambirimbiri chilengedwere cha dziko lapansi. Koma tsopano anaoneka kamodzi kokha chifukwa cha onse pa nthawi yotsiriza kuti achotse tchimo podzipereka yekha nsembe. <verse number="27" style="v"/>Popeza kunayikika kwa munthu kufa kamodzi ndipo kenaka kuweruzidwa, <verse number="28" style="v"/>momwemonso Khristu anadzipereka nsembe kamodzi kokha kuchotsa machimo a anthu ambiri. Ndipo Iye adzaonekanso kachiwiri, osati kudzachotsa tchimo, koma kudzapereka chipulumutso kwa amene akumudikira.</para>
  <chapter number="10" style="c"/>
  <para style="s1">Yesu Nsembe ya Anthu Onse</para>
  <para style="p">
    <verse number="1" style="v"/>Malamulo ndi chithunzithunzi cha zinthu zabwino zimene zikubwera, osati madalitso enieniwo. Pa chifukwa chimenechi sizingatheke konse kuti nsembe zimodzimodzi, zoperekedwa kawirikawiri, kosalekeza ndi chaka ndi chaka, kuti nʼkusandutsa angwiro amene amabwera kudzapembedza. <verse number="2" style="v"/>Ngati zikanamatero iwowo akanasiya kupereka nsembezo. Pakuti opembedzawo akanamayeretsedwa kamodzi kokha, sibwenzi chikumbumtima chawo chikuwatsutsabe chifukwa cha machimo awo. <verse number="3" style="v"/>Koma nsembezo zimawakumbutsa anthuwo machimo awo chaka ndi chaka. <verse number="4" style="v"/>Chifukwa nʼkosatheka kuti magazi angʼombe yayimuna ndi mbuzi yayimuna achotse machimo.</para>
  <para style="p">
    <verse number="5" style="v"/>Nʼchifukwa chake Khristu atabwera pa dziko lapansi anati,</para>
  <para style="q1">“Simunafune nsembe kapena zopereka,</para>
  <para style="q2">koma thupi munandikonzera.</para>
  <para style="q1">
    <verse number="6" style="v"/>Simunakondwere nazo nsembe zopsereza</para>
  <para style="q2">ndi nsembe zopereka chifukwa cha tchimo.</para>
  <para style="q1">
    <verse number="7" style="v"/>Tsono, Ine ndinati, ‘Ndili pano Ine,</para>
  <para style="q2">Inu Mulungu, ndabwera kudzachita zimene mukufuna monga zinalembedwa mʼMalemba.’ ”</para>
  <para style="m">
    <verse number="8" style="v"/>Poyamba Iye anati, “Nsembe kapena zopereka zopsereza ndi nsembe zopereka chifukwa cha tchimo, Inu simunazifune kapena kukondwera nazo.” Ngakhale kuti Malamulo ndiye amanena kuti ziperekedwe. <verse number="9" style="v"/>Pamenepo Iye anati, “Ndili pano Ine, ndabwera kudzachita zimene mukufuna.” Khristu anachotsa nsembe zoyamba zija kuti mʼmalo mwake ayikemo nsembe za mtundu wachiwiri. <verse number="10" style="v"/>Chifukwa chakuti Yesu Khristu anachita zimene Mulungu anafuna kuti achite, ndife oyeretsedwa ndi nsembe ya thupi lake, limene analipereka kamodzi kokha.</para>
  <para style="p">
    <verse number="11" style="v"/>Wansembe aliyense amayimirira tsiku ndi tsiku nʼkutumikira, ndipo amapereka nsembe imodzimodzi mobwerezabwereza, nsembe zimene sizingathe kuchotsa machimo. <verse number="12" style="v"/>Koma pamene wansembe uyu anapereka kamodzi kokha nsembe imodzi yokha chifukwa cha machimo, Iye anakhala pansi ku dzanja lamanja la Mulungu. <verse number="13" style="v"/>Kumeneko akudikira tsono kuti Mulungu asandutse adani ake kukhala chopondapo mapazi ake. <verse number="14" style="v"/>Chifukwa cha nsembe imodzi Iye anasandutsa angwiro kwamuyaya iwo amene akuwayeretsa.</para>
  <para style="p">
    <verse number="15" style="v"/>Mzimu Woyera nayenso akuchitira umboni za zimenezi kwa ife. Poyamba Iye anati,</para>
  <para style="q1">
    <verse number="16" style="v"/>“Ili ndi pangano limene ndidzachita nawo</para>
  <para style="q2">atapita masiku amenewo,” akutero Yehova.</para>
  <para style="q1">“Ndidzayika malamulo anga mʼmitima mwawo,</para>
  <para style="q2">ndipo ndidzawalemba mʼmaganizo mwawo.”</para>
  <para style="m">
    <verse number="17" style="v"/>Ndipo akutinso:</para>
  <para style="q1">“Sindidzakumbukiranso konse</para>
  <para style="q2">machimo awo ndi zolakwa zawo.”</para>
  <para style="m">
    <verse number="18" style="v"/>Ndipo pamene machimo akhululukidwa, sipafunikanso nsembe yoperekedwa chifukwa cha machimowo.</para>
  <para style="s1">Kulimbika Mtima ndi Kupirira pa Chikhulupiriro</para>
  <para style="p">
    <verse number="19" style="v"/>Ndipo tsono abale, molimba mtima timalowa mʼMalo Opatulika kwambiri chifukwa cha magazi a Yesu. <verse number="20" style="v"/>Iye anatitsekulira njira yatsopano ndi yamoyo kudutsa chinsalu chotchinga, chimene ndi thupi lake. <verse number="21" style="v"/>Ndiponso tili ndi wansembe wamkulu woyangʼanira nyumba ya Mulungu. <verse number="22" style="v"/>Tsono tiyeni tiyandikire kwa Mulungu ndi mtima woona ndi wodzaza ndi chikhulupiriro. Popeza mitima yathu yayeretsedwa, ndi yopanda chikumbumtima chotitsutsa, ndiponso matupi athu asambitsidwa ndi madzi woyera. <verse number="23" style="v"/>Tiyeni tigwiritsitse mosagwedezeka zimene timaziyembekezera ndi kuzivomereza, pakuti amene anatilonjezayo ndi wokhulupirika. <verse number="24" style="v"/>Tiziganizira mmene tingalimbikitsirane wina ndi mnzake pokondana ndi kuchita ntchito zabwino. <verse number="25" style="v"/>Tiyeni tisaleke kusonkhana kwathu pamodzi monga mmene ena amachitira, koma tizilimbikitsana makamaka poona kuti tsiku la Ambuye layandikira.</para>
  <para style="p">
    <verse number="26" style="v"/>Ngati ife tipitirira kuchimwa mwadala pamene tikudziwa choona, palibenso nsembe ina imene ingaperekedwe chifukwa cha machimo athuwo. <verse number="27" style="v"/>Koma kumangodikira kokha ndi mantha chiweruzo ndiponso moto woopsa umene udzawononga adani a Mulungu <verse number="28" style="v"/>Aliyense amene amakana malamulo a Mose amaphedwa popanda nʼchifundo chomwe, malingana pali mboni ziwiri kapena zitatu. <verse number="29" style="v"/>Koposa kotani nanga ululu wachilango chimene adzalandire munthu amene amapeputsa Mwana wa Mulungu, amene amayesa magazi a pangano, amene anamuyeretsa, kukhala chinthu chodetsedwa, ndi kunyoza Mzimu wachisomo? <verse number="30" style="v"/>Pakuti timadziwa amene anati, “Kubwezera chilango nʼkwanga; ndidzawalanga ndine.” Iye anatinso, “Ambuye adzaweruza anthu ake.” <verse number="31" style="v"/>Nʼchinthu choopsa kugwa mʼmanja a Mulungu wamoyo.</para>
  <para style="p">
    <verse number="32" style="v"/>Kumbukirani masiku akale aja mutangowunikiridwa chatsopano, pa nthawi imeneyi munapirira zowawa zambiri. <verse number="33" style="v"/>Nthawi zina ankakunyozani pagulu ndi kukuzunzani. Nthawi zina munkamva zowawa pamodzi ndi amene ankasautsidwa chotere. <verse number="34" style="v"/>Munkawamvera chisoni amene anali mʼndende ndiponso munkalola mokondwera kuti akulandeni katundu wanu chifukwa munkadziwa kuti muli nacho chuma choposa ndi chosatha.</para>
  <para style="p">
    <verse number="35" style="v"/>Tsono musataye kulimbika mtima kwanuko pakuti mudzalandira nako mphotho yayikulu. <verse number="36" style="v"/>Nʼkofunika kuti mupirire kuti pamene muchita chifuniro cha Mulungu mudzalandire zimene Iye analonjeza. <verse number="37" style="v"/>Pakuti nʼkanthawi kochepa chabe,</para>
  <para style="q1">Iye amene akubwera adzabwera ndipo sadzachedwa ayi.</para>
  <para style="q1">
    <verse number="38" style="v"/>Koma wolungama wangayo adzakhala ndi moyo mwachikhulupiriro.</para>
  <para style="q2">Ndipo ngati iye abwerera mʼmbuyo chifukwa cha mantha,</para>
  <para style="q2">Ine sindidzakondwera naye.</para>
  <para style="m">
    <verse number="39" style="v"/>Koma ife sindife amodzi a iwo obwerera mʼmbuyo mwa mantha ndi owonongedwa, koma ndife amodzi a amene akukhulupirira ndi wopulumutsidwa.</para>
  <chapter number="11" style="c"/>
  <para style="s1">Za Chikhulupiriro cha anthu Akale</para>
  <para style="p">
    <verse number="1" style="v"/>Tsopano chikhulupiriro ndi kusakayika konse pa zinthu zimene tikuziyembekeza, ndi kutsimikiza kuti zinthu zimene sitiziona zilipo ndithu. <verse number="2" style="v"/>Ndi chikhulupiriro chimenechi makolo athu akale anayamikidwa.</para>
  <para style="p">
    <verse number="3" style="v"/>Ndi chikhulupiriro timazindikira kuti dziko lapansi ndi la mmwamba zinapangidwa ndi Mawu a Mulungu, ndikuti zinthu zoonekazi zinachokera ku zinthu zosaoneka. <verse number="4" style="v"/>Ndi chikhulupiriro Abele anapereka kwa Mulungu nsembe yoposa imene Kaini anapereka. Ndi chikhulupiriro anatchedwa munthu wolungama Mulungu atayamikira zopereka zake. Ngakhale iye anafa, akuyankhulabe chifukwa cha chikhulupiriro chakecho.</para>
  <para style="p">
    <verse number="5" style="v"/>Ndi chikhulupiriro Enoki anatengedwa wamoyo, motero iye sanalawe imfa; sanapezeke chifukwa Mulungu anamutenga. Pakuti asanatengedwe anayamikiridwa kuti ankakondweretsa Mulungu. <verse number="6" style="v"/>Ndipo popanda chikhulupiriro nʼkosatheka kukondweretsa Mulungu, chifukwa aliyense amene amabwera kwa Iye ayenera kukhulupirira kuti Mulungu alipodi ndi kuti Iye amapereka mphotho kwa amene akumufunitsitsa.</para>
  <para style="p">
    <verse number="7" style="v"/>Ndi chikhulupiriro, Nowa atachenjezedwa za zinthu zimene zinali zisanaoneke, anachita mantha napanga chombo kuti apulumutsire banja lake. Ndi chikhulupiriro chake anatsutsa dziko lapansi ndipo analandira chilungamo chimene chimabwera ndi chikhulupiriro.</para>
  <para style="p">
    <verse number="8" style="v"/>Ndi chikhulupiriro Abrahamu atayitanidwa kuti apite ku dziko limene anamulonjeza kuti lidzakhala lake, anamvera ndi kupita, ngakhale sanadziwe kumene ankapita. <verse number="9" style="v"/>Ndi chikhulupiriro chomwecho anakhala ngati mlendo mʼdziko lija limene Mulungu anamulonjeza. Anakhala mʼmatenti monganso anachitira Isake ndi Yakobo, amene nawonso analonjezedwanso. <verse number="10" style="v"/>Pakuti amadikira mudzi wokhala ndi maziko, umene mmisiri ndi womanga wake ndi Mulungu.</para>
  <para style="p">
    <verse number="11" style="v"/>Ndi chikhulupiriro Sara analandira mphamvu zokhala ndi pakati ngakhale kuti zaka zake zobala mwana zinali zitapita kale, popeza anamutenga amene analonjeza kukhala wokhulupirika. <verse number="12" style="v"/>Nʼchifukwa chake mwa munthu mmodzi, amene anali ngati wakufa, munatuluka mibado yochuluka ngati nyenyezi ndi yosawerengeka ngati mchenga wa mʼmbali mwa nyanja.</para>
  <para style="p">
    <verse number="13" style="v"/>Onsewa anakhalabe mwachikhulupiriro mpaka anafa. Iwo sanalandire zimene Mulungu anawalonjeza; iwo anangozionera chapatali ndi kuzilandira. Ndipo iwo anavomereza kuti analidi alendo ndi osakhazikika pa dziko lapansi. <verse number="14" style="v"/>Anthu amene amanena zinthu zotere amaonekeratu kuti akufuna dziko lawo lenileni. <verse number="15" style="v"/>Akanakhala kuti akuganizira za dziko limene analisiya akanapeza mpata obwerera kwawo. <verse number="16" style="v"/>Mʼmalo mwake, iwo amafunitsitsa dziko labwino, ndilo lakumwamba. Nʼchifukwa chake Mulungu sachita manyazi kutchedwa Mulungu wawo, pakuti Iye anawalonjeza mudzi.</para>
  <para style="p">
    <verse number="17" style="v"/>Ndi chikhulupiriro Abrahamu, Mulungu atamuyesa, anapereka Isake ngati nsembe. Ngakhale anali munthu woti Mulungu anamulonjeza, anakhala wokonzeka kupereka nsembe mwana wake mmodzi yekhayo. <verse number="18" style="v"/>Za mwana ameneyu Mulungu anamuwuza iye kuti, “Zidzukulu zako zidzachokera mwa Isake.” <verse number="19" style="v"/>Abrahamu amazindikira kuti Mulungu angathe kuukitsa akufa, ndipo tingathe kunena mofanizira kuti iye analandiranso Isake ngati wouka kwa akufa.</para>
  <para style="p">
    <verse number="20" style="v"/>Ndi chikhulupiriro Isake anadalitsa Yakobo ndi Esau pa zatsogolo lawo.</para>
  <para style="p">
    <verse number="21" style="v"/>Ndi chikhulupiriro, pamene Yakobo ankamwalira anadalitsa ana awiri a Yosefe, ndipo anapembedza Mulungu atatsamira ndodo yake.</para>
  <para style="p">
    <verse number="22" style="v"/>Ndi chikhulupiriro Yosefe ali pafupi kumwalira anayankhula za kutuluka kwa Aisraeli mu Igupto ndipo anawawuza zoti adzachite ndi mafupa ake.</para>
  <para style="p">
    <verse number="23" style="v"/>Ndi chikhulupiriro Mose atabadwa makolo ake anamubisa miyezi itatu, chifukwa iwo anaona kuti mwanayo anali wokongola ndipo sanaope konse lamulo la mfumu.</para>
  <para style="p">
    <verse number="24" style="v"/>Ndi chikhulupiriro Mose atakula, anakana kutchedwa mwana wa mwana wamkazi wa Farao. <verse number="25" style="v"/>Iye anasankha kuzunzika nawo limodzi anthu a Mulungu kuposa kusangalala ndi zokondweretsa za uchimo kwa nthawi yochepa. <verse number="26" style="v"/>Anaona kuti kuzunzika chifukwa cha Khristu kunali kwa mtengowapatali kuposa chuma cha ku Igupto, chifukwa amaona mphotho ya mʼtsogolo. <verse number="27" style="v"/>Ndi chikhulupiriro anachoka ku Igupto wosaopa ukali wa mfumu. Iye anapirira chifukwa anamuona Mulungu amene ndi wosaonekayo. <verse number="28" style="v"/>Ndi chikhulupiriro anachita Paska ndi kuwaza magazi, kuti mngelo wowononga ana oyamba kubadwa asaphe ana oyamba kubadwa a Aisraeli.</para>
  <para style="p">
    <verse number="29" style="v"/>Ndi chikhulupiriro Aisraeli anawoloka Nyanja Yofiira ngati pa mtunda powuma, koma Aigupto atayesa kutero anamizidwa.</para>
  <para style="p">
    <verse number="30" style="v"/>Ndi chikhulupiriro mpanda wa Yeriko unagwa, Aisraeli atawuzungulira kasanu ndi kawiri.</para>
  <para style="p">
    <verse number="31" style="v"/>Ndi chikhulupiriro Rahabe, mkazi wadama sanaphedwe pamodzi ndi osamvera aja chifukwa analandira bwino ozonda aja ku nyumba kwake.</para>
  <para style="p">
    <verse number="32" style="v"/>Kodi ndinenenso chiyani? Nthawi yandichepera yoti ndinene za Gideoni, Baraki, Samsoni, Yefita, Davide, Samueli ndi aneneri, <verse number="33" style="v"/>amene ndi chikhulupiriro anagonjetsa mafumu, anakhazikitsa chilungamo ndi kulandira zimene zinalonjezedwa. Anatseka pakamwa pa mikango, <verse number="34" style="v"/>anazimitsa moto waukali, ndipo anapulumuka osaphedwa ndi lupanga. Anali ofowoka koma analandira mphamvu; anasanduka amphamvu pa nkhondo, nathamangitsa magulu a ankhondo a adani awo. <verse number="35" style="v"/>Amayi ena analandira anthu awo amene anafa, ataukitsidwanso. Enanso anazunzidwa ndipo anakana kumasulidwa, kuti adzaukenso ndi moyo wabwino. <verse number="36" style="v"/>Ena anawaseka ndi kuwakwapula, pamenenso ena anamangidwa ndi kupita ku ndende. <verse number="37" style="v"/>Anagendedwa miyala; anachekedwa pakati; ena anaphedwa ndi lupanga. Iwo anayendayenda atavala zikopa zankhosa ndi zikopa zambuzi, umphawi okhaokha, ozunzidwa ndi kuvutitsidwa. <verse number="38" style="v"/>Dziko lapansi silinawayenere. Anayendayenda mʼzipululu ndi mapiri, ndiponso mʼmapanga ndi mʼmaenje.</para>
  <para style="p">
    <verse number="39" style="v"/>Onsewa anayamikidwa chifukwa cha chikhulupiriro chawo, komabe palibe wa iwo amene analandira zimene analonjezedwa. <verse number="40" style="v"/>Mulungu anatikonzera ife kanthu koposa, kuti iwo asayesedwe angwiro popanda ife.</para>
  <chapter number="12" style="c"/>
  <para style="s1">Yesu Chitsanzo Chathu</para>
  <para style="p">
    <verse number="1" style="v"/>Tsono popeza ifenso tazunguliridwa ndi gulu lalikulu la mboni, tiyeni titaye chilichonse chimene chimatitchinga, makamaka tchimo limene limatikola mosavuta, ndipo tithamange ndi khama mpikisano umene tayambawu. <verse number="2" style="v"/>Tiyeni tiyangʼanitsitse Yesu, amene ndi woyamba ndi wotsiriza wa chikhulupiriro chathu. Chifukwa cha chimwemwe chimene chimamudikira anapirira zowawa zapamtanda. Iye ananyoza manyazi a imfa yotere ndipo tsopano akukhala ku dzanja lamanja la mpando waufumu wa Mulungu. <verse number="3" style="v"/>Muzilingalira za Iye amene anapirira udani waukulu chotere wochokera kwa anthu ochimwa, kuti musafowoke ndi kutaya mtima. <verse number="4" style="v"/>Polimbana ndi uchimo, simunafike mpaka pokhetsa magazi.</para>
  <para style="s1">Mulungu Amalanga Ana ake</para>
  <para style="p">
    <verse number="5" style="v"/>Kodi mwayiwala mawu olimbitsa mtima aja, amene Mulungu anayankhula kwa inu ngati ana ake? Mawuwo ndi awa:</para>
  <para style="q1">“Mwana wanga, usapeputse kulanga kwa Ambuye</para>
  <para style="q2">ndipo usataye mtima pamene akukudzudzula.</para>
  <para style="q1">
    <verse number="6" style="v"/>Chifukwa Ambuye amadzudzula amene amawakonda</para>
  <para style="q2">ndipo amalanga aliyense amene amamulandira.”</para>
  <para style="p">
    <verse number="7" style="v"/>Pamene mukupirira masautso monga chilango, Mulungu achitira inu monga ana ake. Kodi ndi mwana wotani amene abambo ake samulanga? <verse number="8" style="v"/>Ngati inu simulangidwa, komatu aliyense amalangidwa, ndiye kuti sindinu ana enieni koma amʼchigololo. <verse number="9" style="v"/>Komanso, tonsefe tinali ndi abambo athu otibala amene amatilanga ndipo timawapatsa ulemu. Nanga kodi sitidzagonjera Atate a mizimu yathu kuti tikhale ndi moyo? <verse number="10" style="v"/>Abambo athu ankatilanga kwa kanthawi kochepa monga amaonera kufunika kwake, koma Mulungu amatilanga kuti tipindule, kuti tikhale oyera mtima. <verse number="11" style="v"/>Palibe chilango chimene chimaoneka kuti ndi chabwino pa nthawiyo, komatu chowawa. Koma pambuyo pake, chimabweretsa chipatso chachilungamo ndi mtendere kwa iwo amene aleredwa mwa njira imeneyi.</para>
  <para style="p">
    <verse number="12" style="v"/>Nʼchifukwa chake limbitsani manja anu otopa ndi mawondo anu ogowoka. <verse number="13" style="v"/>Muziyenda mʼnjira zowongoka, kuti iwo amene akukutsatirani ngakhale ndi olumala ndi ofowoka asapunthwe ndi kugwa koma adzilimbikitsidwa.</para>
  <para style="s1">Chenjezo kwa Okana Mulungu</para>
  <para style="p">
    <verse number="14" style="v"/>Yesetsani kukhala pa mtendere ndi anthu onse ndi kukhala oyera mtima, pakuti popanda chiyero palibe ndi mmodzi yemwe adzaona Ambuye. <verse number="15" style="v"/>Yangʼanitsitsani kuti wina aliyense asachiphonye chisomo cha Mulungu ndiponso kuti pasaphuke muzu wamkwiyo umene udzabweretsa mavuto ndi kudetsa ambiri. <verse number="16" style="v"/>Yangʼanitsitsani kuti pasakhale wina wachigololo. Kapena wosapembedza ngati Esau, amene chifukwa cha chakudya cha kamodzi kokha anagulitsa ukulu wake. <verse number="17" style="v"/>Monga inu mukudziwa, pambuyo pake pamene anafuna kuti adalitsidwe anakanidwa. Sanapezenso mpata woti asinthe maganizo, ngakhale anafuna madalitsowo ndi misozi.</para>
  <para style="p">
    <verse number="18" style="v"/>Inu simunafike ku phiri limene mungathe kulikhudza, loyaka moto wa mdima bii, la mphepo yamkuntho; <verse number="19" style="v"/>limene pali kulira kwa lipenga, ndiponso kumveka kwa mawu. Anthu amene amamva mawuwo anapempha kuti asawayankhulenso mawu ena. <verse number="20" style="v"/>Iwo anachita mantha ndi lamulo lija lakuti, “Ngakhale nyama ikangokhudza phirilo, iphedwe ndi miyala.” <verse number="21" style="v"/>Maonekedwenso a Mose anali woopsa kwambiri, ngakhale Mose yemwe anati, “Ine ndinachita mantha ndi kunjenjemera.”</para>
  <para style="p">
    <verse number="22" style="v"/>Koma inu mwafika ku Phiri la Ziyoni, ku mzinda wa Mulungu wamoyo, Yerusalemu wakumwamba. Mwafika mu msonkhano wa angelo osangalala osawerengeka. <verse number="23" style="v"/>Mwafika mu mpingo wa ana oyamba kubadwa, amene mayina awo analembedwa kumwamba. Inu mwafika kwa Mulungu, woweruza anthu onse, ndiponso kwa mizimu ya anthu olungama ndi osandutsidwa kukhala angwiro. <verse number="24" style="v"/>Kwa Yesu mʼkhalapakati wa pangano latsopano, ndiponso mwafika ku magazi owazidwa amene amayankhula mawu abwino kuposa magazi a Abele.</para>
  <para style="p">
    <verse number="25" style="v"/>Chenjerani kuti musakane kumvera amene akuyankhula nanu. Anthu amene anakana kumvera iye amene anawachenjeza uja pa dziko lapansi pano, sanapulumuke ku chilango ayi, nanga tsono ife tidzapulumuka bwanji ngati tikufulatira wotichenjeza wochokera kumwamba? <verse number="26" style="v"/>Pa nthawiyo mawu ake anagwedeza dziko lapansi, koma tsopano Iye walonjeza kuti, “Kamodzi kenanso ndidzagwedeza osati dziko lapansi lokha komanso thambo.” <verse number="27" style="v"/>Mawu akuti, “Kamodzi kenanso,” akuonetsa kuchotsedwa kwa zimene zitha kugwedezeka, zonse zolengedwa, kotero kuti zimene sizingatheke kugwedezeka zitsale.</para>
  <para style="p">
    <verse number="28" style="v"/>Popeza tikulandira ufumu umene sungagwedezeke, tiyeni tikhale oyamika ndi kupembedza Mulungu movomerezeka ndi mwaulemu ndi mantha. <verse number="29" style="v"/>Pakuti Mulungu wathu ndi moto wonyeketsa.</para>
  <chapter number="13" style="c"/>
  <para style="s1">Mawu Achilimbikitso Otsiriza</para>
  <para style="p">
    <verse number="1" style="v"/>Pitirizani kukondana monga abale. <verse number="2" style="v"/>Musayiwale kusamalira alendo, pakuti pochita zimenezi anthu ena anasamalira angelo amene samawadziwa. <verse number="3" style="v"/>Muzikumbukira amene ali mʼndende ngati kuti inunso ndi omangidwa, ndiponso amene akusautsidwa ngati inunso mukuvutika.</para>
  <para style="p">
    <verse number="4" style="v"/>Ukwati muziwulemekeza nonse, ndipo mwamuna ndi mkazi azikhala wokhulupirika, pakuti anthu adama ndi achigololo Mulungu adzawalanga. <verse number="5" style="v"/>Mtima wanu usakonde ndalama koma mukhutitsidwe ndi zimene muli nazo, chifukwa Mulungu anati,</para>
  <para style="q1">“Sadzakusiyani,</para>
  <para style="q2">kapena kukutayani konse.”</para>
  <para style="m">
    <verse number="6" style="v"/>Kotero ife tikunena molimba mtima kuti,</para>
  <para style="q1">“Ambuye ndiye mthandizi wanga;</para>
  <para style="q2">sindidzachita mantha. Munthu angandichitenji ine?”</para>
  <para style="p">
    <verse number="7" style="v"/>Muzikumbukira atsogoleri anu, amene amakulalikirani Mawu a Mulungu. Ganizirani zamoyo wawo ndipo tsatirani chikhulupiriro chawo. <verse number="8" style="v"/>Yesu Khristu ndi yemweyo dzulo, lero ndi kunthawi zonse.</para>
  <para style="p">
    <verse number="9" style="v"/>Musasocheretsedwe ndi ziphunzitso zosiyanasiyana zachilendo. Nʼkwabwino kuti mitima yathu ilimbikitsidwe ndi chisomo osati ndi chakudya, chimene sichipindulitsa iwo amene amachidya. <verse number="10" style="v"/>Ife tili ndi guwa lansembe, ndipo ansembe otumikira mʼtenti cha Ayuda, saloledwa kudya zochokera pamenepo.</para>
  <para style="p">
    <verse number="11" style="v"/>Mkulu wa ansembe amatenga magazi kukapereka nsembe chifukwa cha machimo, koma nyamayo imawotchedwa kunja kwa msasa. <verse number="12" style="v"/>Nʼchifukwa chakenso Yesu anafera kunja kwa mzinda kuti ayeretse anthu ake kudzera mʼmagazi ake. <verse number="13" style="v"/>Tiyeni tsono, tipite kwa iye kunja kwa msasa, titasenza chitonzo chake. <verse number="14" style="v"/>Pakuti ife tilibe mzinda wokhazikika koma tikudikira mzinda umene ukubwera.</para>
  <para style="p">
    <verse number="15" style="v"/>Tsono, tiyeni kudzera mwa Yesu tipereke nsembe zachiyamiko kwa Mulungu osalekeza, chipatso cha milomo imene imavomereza dzina lake. <verse number="16" style="v"/>Ndipo musayiwale kumachita zabwino ndi kuthandiza ena, pakuti Mulungu amakondwera ndi nsembe zotere. <verse number="17" style="v"/>Muzimvera atsogoleri anu ndi kugonjera ulamuliro wawo, iwo amakuyangʼanirani monga anthu amene adzayenera kufotokoza za ntchito yawo pamaso pa Mulungu. Muziwamvera kuti agwire ntchito yawo ndi chimwemwe osati molemedwa pakuti izi sizingakupindulireni.</para>
  <para style="p">
    <verse number="18" style="v"/>Mutipempherere ifenso. Pakuti tikutsimikiza kuti tili ndi chikumbumtima changwiro ndipo timafuna kuchita zinthu zonse mwaulemu. <verse number="19" style="v"/>Ine ndikukupemphani kuti mundipempherere kuti Mulungu andibwezere kwa inu msanga.</para>
  <para style="p">
    <verse number="20" style="v"/>Mulungu wamtendere, amene kudzera mʼmagazi a pangano lamuyaya anaukitsa Ambuye athu Yesu kwa akufa, amene ndi Mʼbusa wamkulu, <verse number="21" style="v"/>akupatseni chilichonse chabwino kuti muchite chifuniro chake ndipo Mulungu achite mwa ife, chimene chingamukomere kudzera mwa Yesu Khristu. Kwa Iye kukhale ulemerero ku nthawi zanthawi, Ameni.</para>
  <para style="p">
    <verse number="22" style="v"/>Ndikukupemphani abale kuti mulandire mawu anga achilimbikitso, pakuti ndakulemberani mwachidule.</para>
  <para style="p">
    <verse number="23" style="v"/>Ine ndikufuna kuti inu mudziwe kuti mʼbale wathu Timoteyo wamasulidwa. Ngati iye angafike msanga ndibwera naye kudzakuonani.</para>
  <para style="p">
    <verse number="24" style="v"/>Mupereke moni kwa atsogoleri anu onse ndiponso kwa anthu onse a Mulungu. Abale ochokera ku Italiya akupereka moni.</para>
  <para style="p">
    <verse number="25" style="v"/>Chisomo chikhale ndi inu nonse.</para>
</usx>
