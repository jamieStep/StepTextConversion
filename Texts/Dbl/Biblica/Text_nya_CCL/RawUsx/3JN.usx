<?xml version="1.0" encoding="UTF-8"?>
<usx version="2.6">
  <book code="3JN" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">3 YOHANE</para>
  <para style="toc1">Kalata Yachitatu ya Yohane</para>
  <para style="toc2">3 Yohane</para>
  <para style="toc3">3 Yoh</para>
  <para style="mt2">KALATA YACHITATU YA</para>
  <para style="mt1">YOHANE</para>
  <chapter number="1" style="c"/>
  <para style="p">
    <verse number="1" style="v"/>Ndine mkulu wampingo, kulembera:</para>
  <para style="p">Gayo mnzanga wokondedwa, amene ndimamukonda mʼchoonadi.</para>
  <para style="b"/>
  <para style="p">
    <verse number="2" style="v"/>Wokondedwa, ndimakupempherera kuti zako zonse zikuyendere bwino, ndikuti ukhale bwino mʼthupi mwako, monga momwe ulili moyo wako wauzimu. <verse number="3" style="v"/>Ine ndinali ndi chimwemwe chachikulu pamene abale ena anafika nʼkundifotokozera za kukhulupirika kwako pa choonadi ndiponso mmene umayendera motsata choonadi. <verse number="4" style="v"/>Palibe chondikondweretsa kwambiri kuposa kumva kuti ana anga akukhala mʼchoonadi.</para>
  <para style="p">
    <verse number="5" style="v"/>Wokondedwa, ndiwe wokhulupirika pa zimene ukuchitira abale, ngakhale kuti iwowo ndi alendo. <verse number="6" style="v"/>Iwo anafotokozera mpingo za chikondi chako. Chonde uwathandize kupitiriza ulendo mʼnjira yokondweretsa Mulungu. <verse number="7" style="v"/>Pakuti ananyamuka ulendo wawo chifukwa cha dzina la Ambuye, osalandira thandizo kwa osakhulupirira. <verse number="8" style="v"/>Ife tiyenera kumathandiza anthu oterewa, kuti tigwirizane nawo pa ntchito ya choonadi.</para>
  <para style="s1">Za Diotrefe ndi Demetriyo</para>
  <para style="p">
    <verse number="9" style="v"/>Ndinalembera mpingo, koma Diotrefe, amene amafuna kukhala wotsogolera, sanafune kutimvera. <verse number="10" style="v"/>Tsono ndikabwera ndidzakumbutsa zimene iye amachita. Iye amafalitsa nkhani zabodza zonena ife. Ndipo sakhutira ndi zimenezo, komanso iyeyo amakana kulandira abale. Komanso amaletsa amene akufuna kutero, ndipo amawachotsa mu mpingo.</para>
  <para style="p">
    <verse number="11" style="v"/>Wokondedwa, usatsatire zinthu zoyipa koma zinthu zabwino. Aliyense amene amachita zinthu zabwino ndi wochokera kwa Mulungu. Aliyense amene amachita zoyipa sanamuonepo Mulungu. <verse number="12" style="v"/>Aliyense akumuchitira umboni wabwino wa Demetriyo. Ngakhale choona chomwe chimamuchitira umboni, ndipo iweyo ukudziwa kuti umboni wathu ndi woona.</para>
  <para style="p">
    <verse number="13" style="v"/>Ndili ndi zambiri zoti ndikulembereni, koma sindikufuna kuzilemba mʼkalata. <verse number="14" style="v"/>Ndiyembekezera kufika kwanuko posachedwapa, ndipo tidzakambirana pamaso ndi pamaso.</para>
  <para style="b"/>
  <para style="p">
    <verse number="15" style="v"/>Mtendere ukhale nawe. Abwenzi anu kuno akupereka moni. Upereke moni kwa abwenzi onse mmodzimmodzi.</para>
</usx>
