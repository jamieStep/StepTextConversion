<?xml version="1.0" encoding="UTF-8"?>
<usx version="2.6">
  <book code="1TI" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">1 TIMOTEYO</para>
  <para style="toc1">Kalata Yoyamba ya Paulo Yolembera Timoteyo</para>
  <para style="toc2">1 Timoteyo</para>
  <para style="toc3">1 Tim</para>
  <para style="mt2">KALATA YOYAMBA YA PAULO YOLEMBERA</para>
  <para style="mt1">TIMOTEYO</para>
  <chapter number="1" style="c"/>
  <para style="p">
    <verse number="1" style="v"/>Paulo, mtumwi wa Khristu Yesu mwa lamulo la Mulungu, Mpulumutsi wathu ndiponso Khristu Yesu chiyembekezo chathu.</para>
  <para style="p">
    <verse number="2" style="v"/>Kwa Timoteyo mwana wanga weniweni mʼchikhulupiriro.</para>
  <para style="p">Chisomo, chifundo ndi mtendere zochokera kwa Mulungu Atate ndi Khristu Yesu Ambuye athu zikhale ndi iwe.</para>
  <para style="s1">Kutsutsa Aphunzitsi Onyenga</para>
  <para style="p">
    <verse number="3" style="v"/>Monga ndinakupempha pamene ndinkapita ku Makedoniya, khala ku Efeso komweko kuti uletse anthu ena kuphunzitsa ziphunzitso zonyenga, <verse number="4" style="v"/>kapena kumangoyika mitima pa nthano zopeka ndi kufufuza za mayina a makolo awo. Zinthu zotere zimapititsa mʼtsogolo mikangano mʼmalo mwa ntchito ya Mulungu yomwe ndi ya chikhulupiriro. <verse number="5" style="v"/>Cholinga cha lamuloli ndi chikondi, chomwe chimachokera mu mtima woyera, chikumbumtima chabwino ndi chikhulupiriro choona. <verse number="6" style="v"/>Anthu ena anapatuka pa zimenezi ndipo anatsata nkhani zopanda tanthauzo. <verse number="7" style="v"/>Iwo amafuna kukhala aphunzitsi amalamulo, koma sadziwa zimene akunena, kapena zimene akufuna kutsimikiza.</para>
  <para style="p">
    <verse number="8" style="v"/>Tikudziwa kuti Malamulo ndi abwino ngati munthu awagwiritsa ntchito bwino. <verse number="9" style="v"/>Tikudziwanso kuti Malamulo sakhazikitsidwa chifukwa cha anthu olungama, koma ophwanya lamulo ndi owukira, osaopa Mulungu ndi ochimwa, wopanda chiyero ndi osapembedza; amene amapha abambo awo ndi amayi awo, kapena anthu ena. <verse number="10" style="v"/>Malamulo amayikidwa chifukwa cha anthu achigololo ndi ochita zadama ndi amuna anzawo, anthu ogulitsa akapolo, abodza ndi olumbira zabodza, ndi ochita chilichonse chotsutsana ndi chiphunzitso choona. <verse number="11" style="v"/>Chiphunzitso chimene chimagwirizana ndi Uthenga Wabwino wonena za ulemerero wa Mulungu wodala, umene Iye mwini anandisungitsa.</para>
  <para style="s1">Chisomo cha Ambuye kwa Paulo</para>
  <para style="p">
    <verse number="12" style="v"/>Ndikuthokoza Khristu Yesu Ambuye athu, amene anandipatsa mphamvu pa ntchitoyi. Iye ananditenga kukhala wokhulupirira, nandipatsa ntchito mu utumiki wake. <verse number="13" style="v"/>Ngakhale kuti kale ndinali wachipongwe, wozunza ndi wankhanza, anandichitira chifundo chifukwa ndinkachita mwaumbuli ndi mopanda chikhulupiriro. <verse number="14" style="v"/>Chisomo cha Ambuye athu chinatsanulidwa pa ine mochuluka, pamodzi ndi chikhulupiriro ndi chikondi zimene zili mwa Khristu Yesu.</para>
  <para style="p">
    <verse number="15" style="v"/>Mawu odalirika ndi woyenera kuwavomereza kwathunthu ndi awa: Yesu Khristu anabwera pa dziko lapansi kudzapulumutsa ochimwa, ndipo mwa iwowo ine ndiye wochimwitsitsa. <verse number="16" style="v"/>Ndipo pa chifukwa chimenechi, Mulungu anandichitira chifundo, kuti mwa ine, wochimwitsitsa, Khristu Yesu aonetse kuleza mtima kwake konse kuti ndikhale chitsanzo cha omwe angathe kumukhulupirira ndi kulandira moyo wosatha. <verse number="17" style="v"/>Tsopano kwa Mfumu yamuyaya, yosafa, yosaoneka, amene Iye yekha ndiye Mulungu, kukhale ulemu ndi ulemerero mpaka muyaya. Ameni.</para>
  <para style="s1">Ntchito ya Timoteyo</para>
  <para style="p">
    <verse number="18" style="v"/>Mwana wanga Timoteyo, ndikukupatsa langizo ili molingana ndi maulosi amene aneneri ananena za iwe. Pamene ukumbukira mawu amenewa udzatha kumenya bwino nkhondo <verse number="19" style="v"/>utagwiritsitsa chikhulupiriro ndi chikumbumtima chabwino. Ena anazikana zimenezi motero chikhulupiriro chawo chinawonongeka. <verse number="20" style="v"/>Ena mwa amenewa ndi Humenayo ndi Alekisandro, amene ndinawapereka kwa Satana kuti aphunzire kusachita chipongwe Mulungu.</para>
  <chapter number="2" style="c"/>
  <para style="s1">Malangizo Achipembedzo</para>
  <para style="p">
    <verse number="1" style="v"/>Tsono choyamba ndikukupemphani kuti mupempherere anthu onse. Mapemphero anu akhale opemba, opempha, opempherera ena ndi oyamika. <verse number="2" style="v"/>Mupempherere mafumu ndi onse aulamuliro, kuti tikhale moyo wamtendere ndi bata, woopa Mulungu ndi oyera mtima. <verse number="3" style="v"/>Izi ndi zabwino ndipo zimakondweretsa Mulungu Mpulumutsi wathu, <verse number="4" style="v"/>amene amafuna kuti anthu onse apulumutsidwe ndipo kuti adziwe choonadi. <verse number="5" style="v"/>Pakuti pali Mulungu mmodzi yekha ndi Mʼkhalapakati mmodzi yekha pakati pa Mulungu ndi anthu, munthu uja Khristu Yesu. <verse number="6" style="v"/>Iyeyu anadzipereka kukhala dipo lowombolera anthu onse. Umenewu ndi umboni umene waperekedwa mu nthawi yake yoyenera. <verse number="7" style="v"/>Nʼchifukwa chake anandisankha kukhala mlaliki ndiponso mtumwi wophunzitsa anthu a mitundu ina mawu achikhulupiriro choona. Sindikunama ayi, ndikunena zoona.</para>
  <para style="p">
    <verse number="8" style="v"/>Choncho ndikufuna kuti paliponse popemphera, amuna azikweza manja awo kwa Mulungu mopanda mkwiyo kapena kukangana.</para>
  <para style="p">
    <verse number="9" style="v"/>Ndikufunanso kuti amayi azivala mwaulemu, modzilemekeza ndi moyenera. Adzikongoletse koma osati ndi tsitsi loluka mowonjeza muyeso kapena zokongoletsa zagolide kapena mikanda yamtengowapatali kapena ndi zovala zamtengowapatali. <verse number="10" style="v"/>Koma adzikongoletse ndi ntchito zabwino zoyenera mayi wopembedza Mulungu.</para>
  <para style="p">
    <verse number="11" style="v"/>Amayi azikhala chete pophunzitsidwa ndi mtima ogonjera kwathunthu. <verse number="12" style="v"/>Ine sindikulola kuti amayi aziphunzitsa kapena kulamulira amuna; koma akhale chete. <verse number="13" style="v"/>Pakuti Adamu ndiye anayamba kupangidwa kenaka Hava. <verse number="14" style="v"/>Ndipo Adamu si amene ananyengedwa koma mkazi ndiye amene ananyengedwa nachimwa. <verse number="15" style="v"/>Ndipo mkazi adzapulumutsidwa pobereka mwana ngati apitiriza kukhala mʼchikhulupiriro, mʼchikondi ndi mʼkuyera mtima pamodzi ndi kudzichepetsa konse.</para>
  <chapter number="3" style="c"/>
  <para style="s1">Zowayenereza Oyangʼanira ndi Atumiki</para>
  <para style="p">
    <verse number="1" style="v"/>Mawu woona ndi awa: Ngati munthu akufunitsitsa atakhala woyangʼanira, ndiye kuti akufuna ntchito yabwino. <verse number="2" style="v"/>Tsono woyangʼanira ayenera kukhala munthu wopanda chotsutsika nacho, mwamuna wa mkazi mmodzi yekha, woganiza bwino, wodziretsa, waulemu, wosamala bwino alendo, wodziwa kuphunzitsa. <verse number="3" style="v"/>Asakhale chidakwa, asakhale wandewu, koma wofatsa, asakhale wokonda mikangano, kapena wokonda ndalama. <verse number="4" style="v"/>Akhale wodziwa kusamala bwino banja lake ndi kulera ana ake bwino, kuti akhale omvera ndi aulemu weniweni. <verse number="5" style="v"/>(Ngati munthu sadziwa kusamala banja lake lomwe, angathe bwanji kusamala mpingo wa Mulungu?) <verse number="6" style="v"/>Asakhale wongotembenuka mtima kumene kuopa kuti angadzitukumule napezeka pa chilango monga Satana. <verse number="7" style="v"/>Ayeneranso kukhala munthu wambiri yabwino ndi akunja, kuti anthu asamutonze nagwa mu msampha wa Satana.</para>
  <para style="p">
    <verse number="8" style="v"/>Momwemonso atumiki, akhale anthu oyenera ulemu, woona mtima, osakhala okonda zoledzeretsa, osakonda kupeza zinthu mwachinyengo. <verse number="9" style="v"/>Ayenera kugwiritsa mozama choonadi cha chikhulupiriro ndi kukhala ndi chikumbumtima chabwino. <verse number="10" style="v"/>Ayambe ayesedwa kaye, ndipo ngati palibe kanthu kowatsutsa, aloleni akhale atumiki.</para>
  <para style="p">
    <verse number="11" style="v"/>Momwemonso, akazi akhale olemekezeka, osasinjirira koma oganiza bwino ndi odalirika pa chilichonse.</para>
  <para style="p">
    <verse number="12" style="v"/>Mtumiki akhale wokhulupirika kwa mkazi wake ndipo ayenera kukhala wosamalira bwino ana ake ndi onse a pa khomo pake. <verse number="13" style="v"/>Iwo amene atumikira bwino amakhala ndi mbiri yabwino ndipo amakhala chitsimikizo chachikulu cha chikhulupiriro chawo mwa Khristu Yesu.</para>
  <para style="s1">Cholinga cha Malangizo a Paulo</para>
  <para style="p">
    <verse number="14" style="v"/>Ngakhale ndili ndi chiyembekezo choti ndifika komweko posachedwapa, ndikukulemberani malangizo awa. <verse number="15" style="v"/>Ine zina zikandichedwetsa kubwera, mudziwe za mmene anthu ayenera kukhalira mʼNyumba ya Mulungu, imene ndi mpingo wa Mulungu wamoyo, mzati ndi maziko achoonadi. <verse number="16" style="v"/>Mosakayikira, chinsinsi cha chikhulupiriro chathu chachikulu:</para>
  <para style="q1">Khristu anaonekera ali ndi thupi la munthu,</para>
  <para style="q2">Mzimu anamuchitira umboni,</para>
  <para style="q1">angelo anamuona,</para>
  <para style="q2">analalikidwa pakati pa mitundu yonse,</para>
  <para style="q1">dziko lapansi linamukhulupirira,</para>
  <para style="q2">anatengedwa kupita kumwamba mwa ulemerero.</para>
  <chapter number="4" style="c"/>
  <para style="s1">Malangizo kwa Timoteyo</para>
  <para style="p">
    <verse number="1" style="v"/>Mzimu akunena momveka bwino kuti mʼmasiku otsiriza anthu ena adzataya chikhulupiriro chawo ndi kutsatira mizimu yonyenga ndi zinthu zophunzitsidwa ndi ziwanda. <verse number="2" style="v"/>Ziphunzitso zimenezi zimachokera ku chinyengo cha anthu onama, amene chikumbumtima chawo chinamatidwa ndi chitsulo cha moto. <verse number="3" style="v"/>Iwo amaletsa anthu ukwati ndi kuwalamula kuti asamadye zakudya zina, zimene Mulungu analenga kuti amene anakhulupirira ndi kudziwa choonadi, azidye moyamika. <verse number="4" style="v"/>Pakuti chilichonse chimene Mulungu analenga ndi chabwino, ndipo chilichonse chisasalidwe, akamachilandira moyamika, <verse number="5" style="v"/>pakuti chimayeretsedwa ndi mawu a Mulungu ndi pemphero.</para>
  <para style="p">
    <verse number="6" style="v"/>Ngati abale uwalangiza zimenezi, udzakhala mtumiki wabwino wa Khristu Yesu, woleredwa mʼchoonadi cha chikhulupiriro ndi mʼchiphunzitso chabwino chimene wakhala ukutsata. <verse number="7" style="v"/>Koma upewe nkhani zachabe ndi nthano za amayi okalamba; mʼmalo mwake udziphunzitse kukhala moyo wolemekeza Mulungu. <verse number="8" style="v"/>Pakuti kulimbitsa thupi kumapindulitsapo pangʼono, koma moyo woopa Mulungu umapindulitsa pa zonse. Umatilonjeza moyo pa moyo uno ndiponso pa moyo umene ukubwerawo.</para>
  <para style="p">
    <verse number="9" style="v"/>Amenewa ndi mawu odalirika ndi oyenera kuwalandira kwathunthu. <verse number="10" style="v"/>Nʼchifukwa chake timagwira ntchito molimbika ndi kuyesetsa, chifukwa tayika chiyembekezo chathu mwa Mulungu wamoyo, amene ndi Mpulumutsi wa anthu onse, koma makamaka wa amene amakhulupirira.</para>
  <para style="p">
    <verse number="11" style="v"/>Lamulira ndi kuphunzitsa zinthu zimenezi. <verse number="12" style="v"/>Usalole kuti wina akupeputse chifukwa ndiwe wachinyamata, koma khala chitsanzo kwa okhulupirira pa mayankhulidwe, pa makhalidwe, pa chikondi, pa chikhulupiriro ndi pa kuyera mtima. <verse number="13" style="v"/>Mpaka nditabwera, udzipereke powerenga mawu a Mulungu kwa anthu, kulalikira ndi kuphunzitsa. <verse number="14" style="v"/>Usanyozere mphatso yako yomwe inapatsidwa kwa iwe kudzera mʼmawu auneneri pamene gulu la akulu ampingo linakusanjika manja.</para>
  <para style="p">
    <verse number="15" style="v"/>Uzichita zimenezi mosamalitsa ndi modzipereka kwathunthu, kuti aliyense aone kuti ukupita mʼtsogolo. <verse number="16" style="v"/>Samala kwambiri moyo wako ndi ziphunzitso zako. Uzichitabe zimenezi chifukwa ukatero, udzadzipulumutsa ndiponso udzapulumutsa okumvetsera.</para>
  <chapter number="5" style="c"/>
  <para style="s1">Malangizo kwa Amayi Amasiye, Akulu Ampingo ndi Akapolo</para>
  <para style="p">
    <verse number="1" style="v"/>Usadzudzule munthu wachikulire mokalipa, koma umuchenjeze ngati abambo ako. Achinyamata uwatenge ngati abale ako. <verse number="2" style="v"/>Amayi achikulire uwatenge ngati amayi ako ndipo amayi achitsikana uwatenge ngati alongo ako, nʼkuyera mtima konse.</para>
  <para style="p">
    <verse number="3" style="v"/>Uziwachitira ulemu akazi amasiye amene ali okhaokha. <verse number="4" style="v"/>Koma ngati mkazi wamasiye ali ndi ana ndi zidzukulu, anawo ayambe aphunzira kukwaniritsa udindo wawo pa banja lawo moopa Mulungu, potero akubweza zabwino kwa makolo awo ndi agogo awo. Pakuti zimenezi ndiye zimakondweretsa Mulungu. <verse number="5" style="v"/>Mkazi wamasiye amene ali yekha ndi wopanda womuthandiza, ameneyo wayika chiyembekezo chake pa Mulungu, ndipo amapemphera kosalekeza usana ndi usiku kuti Mulungu azimuthandiza. <verse number="6" style="v"/>Koma mkazi wamasiye amene amangokhalira kuchita zosangalatsa moyo wake, wafa kale ngakhale akanali ndi moyo. <verse number="7" style="v"/>Pereka malangizo amenewa kwa anthu kuti akhale opanda zolakwa. <verse number="8" style="v"/>Ngati wina sasamalira abale ake, makamaka a mʼbanja mwake mwenimweni, ameneyo wakana chikhulupiriro ndipo ndi woyipa kuposa wosakhulupirira.</para>
  <para style="p">
    <verse number="9" style="v"/>Mayi wamasiye aliyense amene sanakwanitse zaka 60 zakubadwa, asakhale mʼgulu la akazi amasiye. Akhale woti anakwatiwapo ndi mwamuna wake mmodzi yekha. <verse number="10" style="v"/>Akhale mayi woti amadziwika bwino pa ntchito zake zabwino monga kulera ana, kusamalira alendo, kusambitsa mapazi a anthu a Mulungu, kuthandiza amene ali pa mavuto ndi kudzipereka pa ntchito zonse zabwino.</para>
  <para style="p">
    <verse number="11" style="v"/>Akazi amasiye achitsikana, usawayike mʼgulu limeneli. Pakuti zilakolako zawo zikayamba kuwavutitsa nʼkuwalekanitsa ndi Khristu, amafuna kukwatiwanso. <verse number="12" style="v"/>Zikatero amadziweruza okha chifukwa aphwanya lonjezo lawo loyamba. <verse number="13" style="v"/>Komanso amakhala ndi chizolowezi cha ulesi ndi kumangoyenda khomo ndi khomo. Ndipo sikungokhala aulesi kokha komanso kuchita miseche, kududukira za eni ake, kumangokamba zinthu zosayenera kukamba. <verse number="14" style="v"/>Kotero, ndikulangiza akazi amasiye achitsikana kuti akwatiwe, akhale ndi ana, asamalire makomo awo ndipo asamupatse mdani mpata wonyoza <verse number="15" style="v"/>Akazi amasiye ena apatuka kale nʼkumatsatira Satana.</para>
  <para style="p">
    <verse number="16" style="v"/>Ngati mayi aliyense wokhulupirira ali ndi akazi amasiye amene akuwasamalira, apitirizebe kuwasamalira ndipo asalemetse mpingo, kuti mpingo uthandize akazi amasiye amene ali okhaokha.</para>
  <para style="p">
    <verse number="17" style="v"/>Akulu ampingo amene amayangʼanira bwino zochitika za mu mpingo, ndi oyenera ulemu wowirikiza, makamaka amene ntchito yawo ndi kulalikira ndi kuphunzitsa. <verse number="18" style="v"/>Pakuti Mawu a Mulungu amati, “Musamange ngʼombe pakamwa pamene ikupuntha tirigu,” ndi “Wantchito ngoyenera kulandira malipiro ake.” <verse number="19" style="v"/>Usamamvere mawu oneneza akulu ampingo pokhapokha patakhala mboni ziwiri kapena zitatu. <verse number="20" style="v"/>Akulu ampingo amene akuchimwa, uwadzudzule poyera kuti ena aphunzirepo.</para>
  <para style="p">
    <verse number="21" style="v"/>Ndikukulamulira pamaso pa Mulungu, pamaso pa Yesu Khristu ndi pamaso pa angelo osankhika, kuti usunge malangizowa mosachotsera ndipo usachite kalikonse mokondera.</para>
  <para style="p">
    <verse number="22" style="v"/>Usafulumire kusanjika manja munthu, ndipo usavomerezane ndi anthu ena pa machimo. Usunge bwino kuyera mtima kwako.</para>
  <para style="p">
    <verse number="23" style="v"/>Uleke kumangomwa madzi okha, koma uzimwako vinyo pangʼono chifukwa cha vuto lako la mʼmimba ndi kudwala kwako kwa pafupipafupi.</para>
  <para style="p">
    <verse number="24" style="v"/>Anthu ena machimo awo amaonekeratu poyera, amakafika pa mpando wachiweruzo eni akewo asanakafike. Machimo a anthu ena amabwera mʼmbuyo mwawo. <verse number="25" style="v"/>Momwemonso, ntchito zabwino zimaonekera poyera, ndipo ngakhale zipande kutero, sizingatheke kubisika.</para>
  <chapter number="6" style="c"/>
  <para style="p">
    <verse number="1" style="v"/>Onse amene ali mu ukapolo ayenera kuona ambuye awo ngati oyenera kuwachitira ulemu, kuti anthu anganyoze dzina la Mulungu ndi chiphunzitso chathu. <verse number="2" style="v"/>Amene ambuye awo ndi okhulupirira, asawapeputse chifukwa ambuye ndi abale mʼchikhulupiriro. Mʼmalo mwake akuyenera kuwatumikira bwino chifukwa ambuye wawo ndi okondedwa monga okhulupirira ndiponso ndi odzipereka kusamalira akapolo awo.</para>
  <para style="s1">Aphunzitsi Onyenga ndi Kukonda Ndalama</para>
  <para style="p">Zinthu izi ukuyenera kuziphunzitsa ndi kuwalamula anthu. <verse number="3" style="v"/>Ngati wina aphunzitsa zosiyana ndi zimenezi, wosagwirizana ndi malangizo woona a Ambuye athu Yesu Khristu ndi chiphunzitso cholemekeza Mulungu, <verse number="4" style="v"/>ameneyo ndi wodzitukumula ndipo sakudziwa chilichonse. Iyeyo ali ndi maganizo oyipa, wokonda kusemphana mawu ndi kutsutsana. Zimenezi zimabweretsa nsanje, mikangano, mʼnyozo, kuganizirana zoyipa, <verse number="5" style="v"/>ndi kulimbana kosatha pakati pa anthu amitima yopotoka amene alandidwa choonadi ndipo amaganiza kuti kulemekeza Mulungu ndi njira yopezera chuma.</para>
  <para style="p">
    <verse number="6" style="v"/>Koma kulemekeza Mulungu kuli ndi phindu lalikulu. <verse number="7" style="v"/>Pakuti sitinabweretse kanthu mʼdziko lapansi, ndipo sitingatengenso kanthu pochoka mʼdziko lapansi. <verse number="8" style="v"/>Koma ngati tili ndi chakudya ndi zovala, zimenezi zitikwanire. <verse number="9" style="v"/>Anthu amene amafuna kulemera amagwa mʼmayesero ndi mu msampha ndi mʼzilakolako zambiri zopusa ndi zoopsa zimene zimagwetsera anthu mʼchitayiko ndi mʼchiwonongeko. <verse number="10" style="v"/>Pakuti kukonda ndalama ndiye muzu wa zoyipa za mitundu yonse. Anthu ena ofunitsitsa ndalama, asochera ndipo asiya njira yachikhulupiriro ndipo adzitengera zowawitsa zambiri.</para>
  <para style="s1">Malangizo Otsiriza kwa Timoteyo</para>
  <para style="p">
    <verse number="11" style="v"/>Koma iwe, munthu wa Mulungu, thawa zinthu zonsezi. Tsatira chilungamo, moyo wolemekeza Mulungu, chikhulupiriro, chikondi, kupirira ndi kufatsa. <verse number="12" style="v"/>Menya nkhondo yabwino yachikhulupiriro. Gwiritsitsa moyo wosatha umene anakuyitanira pamene unavomereza bwino lomwe pamaso pa mboni zambiri. <verse number="13" style="v"/>Ndikukulamula pamaso pa Mulungu amene amapatsa moyo zinthu zonse, ndiponso pamaso pa Khristu Yesu amene pochitira umboni pamaso pa Pontiyo Pilato, ananena zoona zenizeni. <verse number="14" style="v"/>Usunge lamuloli mopanda banga ndi cholakwa kufikira Ambuye athu Yesu Khristu ataonekera. <verse number="15" style="v"/>Pa nthawi yake Mulungu adzamubweretsa kwa ife. Mulungu ndi wodalitsika ndipo Iye yekha ndiye Wolamulira, Mfumu ya mafumu, Mbuye wa ambuye. <verse number="16" style="v"/>Ndiye yekha wosafa ndipo amakhala mʼkuwala koopsa. Mulungu amene munthu aliyense sanamuone. Kwa Iye kukhale ulemu ndi mphamvu mpaka muyaya. Ameni.</para>
  <para style="s1">Za Kudalira Chuma</para>
  <para style="p">
    <verse number="17" style="v"/>Anthu onse amene ali ndi chuma uwalamule kuti asanyade kapena kuyika mitima yawo pa chuma chimene nʼchosadalirika. Koma chiyembekezo chawo chikhale mwa Mulungu amene amatipatsa mowolowamanja zonse zotisangalatsa. <verse number="18" style="v"/>Uwalamule kuti azichita zabwino, kuti azikhala olemera pa ntchito zabwino, owolowamanja ndi okonda kugawana zinthu zawo ndi anzawo. <verse number="19" style="v"/>Potero adzadziwunjikira chuma chokhalitsa ngati maziko okhazikika a nthawi zakutsogolo, kuti akalandire moyo, umene ndi moyo weniweni.</para>
  <para style="s1">Mawu Otsiriza</para>
  <para style="p">
    <verse number="20" style="v"/>Timoteyo, samalitsa zimene unapatsidwa. Upewe nkhani zopanda pake zosalemekeza Mulungu ndiponso maganizo otsutsana amene amaganizidwa molakwika kuti ndi nzeru. <verse number="21" style="v"/>Anthu ena chifukwa chovomereza nzeru zotere, asochera nʼkutaya chikhulupiriro chawo.</para>
  <para style="p">Chisomo chikhale nawe.</para>
</usx>
