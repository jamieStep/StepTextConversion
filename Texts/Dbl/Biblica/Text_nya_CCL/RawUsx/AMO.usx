<?xml version="1.0" encoding="UTF-8"?>
<usx version="2.6">
  <book code="AMO" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">AMOSI</para>
  <para style="toc1">Amosi</para>
  <para style="toc2">Amosi</para>
  <para style="toc3">Amo</para>
  <para style="mt1">Amosi</para>
  <chapter number="1" style="c"/>
  <para style="p">
    <verse number="1" style="v"/>Mawu a Amosi, mmodzi mwa anthu oweta nkhosa ku Tekowa. Zimene iye anaona mʼmasomphenya zokhudza Israeli patatsala zaka ziwiri kuti chivomerezi chichitike, nthawi imene Uziya anali mfumu ya Yuda ndipo Yeroboamu mwana wa Yowasi anali mfumu ya Israeli.</para>
  <para style="p">
    <verse number="2" style="v"/>Amosi anati:</para>
  <para style="q1">“Yehova akubangula mu Ziyoni</para>
  <para style="q2">ndipo akumveka ngati bingu mu Yerusalemu;</para>
  <para style="q1">msipu wa abusa ukulira,</para>
  <para style="q2">ndipo pamwamba pa Karimeli pakuwuma.”</para>
  <para style="s1">Chiweruzo pa Anthu Oyandikana ndi Israeli</para>
  <para style="p">
    <verse number="3" style="v"/>Yehova akuti,</para>
  <para style="q1">“Chifukwa anthu a ku Damasiko akunka nachimwirachimwira,</para>
  <para style="q2">Ine sindileka kuwalanga.</para>
  <para style="q1">Popeza anapuntha Giliyadi</para>
  <para style="q2">ndi zopunthira za mano achitsulo,</para>
  <para style="q1">
    <verse number="4" style="v"/>Ine ndidzatumiza moto pa nyumba ya Hazaeli</para>
  <para style="q2">umene udzanyeketsa nyumba zaufumu za Beni-Hadadi.</para>
  <para style="q1">
    <verse number="5" style="v"/>Ndidzathyola chipata cha Damasiko;</para>
  <para style="q2">ndidzawononga mfumu yokhala ku Chigwa cha Aveni,</para>
  <para style="q1">ndiponso iye amene akugwira ndodo yaufumu mu Beti-Edeni.</para>
  <para style="q2">Anthu a ku Aramu adzapita ku ukapolo ku Kiri,”</para>
  <para style="q4">akutero Yehova.</para>
  <para style="p">
    <verse number="6" style="v"/>Yehova akuti,</para>
  <para style="q1">“Chifukwa anthu a ku Gaza akunka nachimwirachimwira,</para>
  <para style="q2">Ine sindileka kuwalanga.</para>
  <para style="q1">Popeza anatenga ukapolo mtundu wathunthu</para>
  <para style="q2">ndi kuwugulitsa ku Edomu,</para>
  <para style="q1">
    <verse number="7" style="v"/>ndidzatumiza moto pa makoma a Gaza</para>
  <para style="q2">umene udzanyeketsa nyumba zake zaufumu.</para>
  <para style="q1">
    <verse number="8" style="v"/>Ndidzawononga mfumu ya ku Asidodi</para>
  <para style="q2">komanso amene akugwira ndodo yaufumu ku Asikeloni.</para>
  <para style="q1">Ndidzalanga Ekroni,</para>
  <para style="q2">mpaka wotsala mwa Afilisti atafa,”</para>
  <para style="q4">akutero Ambuye Yehova.</para>
  <para style="p">
    <verse number="9" style="v"/>Yehova akuti,</para>
  <para style="q1">“Chifukwa anthu a ku Turo akunka nachimwirachimwira,</para>
  <para style="q2">Ine sindileka kuwalanga.</para>
  <para style="q1">Popeza iwo anagulitsa mtundu wathunthu ku ukapolo ku Edomu,</para>
  <para style="q2">osasunga pangano laubale lija,</para>
  <para style="q1">
    <verse number="10" style="v"/>Ine ndidzatumiza moto pa makoma a Turo</para>
  <para style="q2">umene udzanyeketsa nyumba zake zaufumu.”</para>
  <para style="p">
    <verse number="11" style="v"/>Yehova akuti,</para>
  <para style="q1">“Chifukwa anthu a ku Edomu akunka nachimwirachimwira,</para>
  <para style="q2">Ine sindileka kuwalanga.</para>
  <para style="q1">Popeza anathamangitsa mʼbale wake ndi lupanga,</para>
  <para style="q2">popanda nʼchifundo chomwe.</para>
  <para style="q1">Popeza mkwiyo wake unakulabe</para>
  <para style="q2">ndipo ukali wake sunatonthozeke,</para>
  <para style="q1">
    <verse number="12" style="v"/>Ine ndidzatumiza moto pa Temani</para>
  <para style="q2">umene udzanyeketsa nyumba zaufumu za Bozira.”</para>
  <para style="p">
    <verse number="13" style="v"/>Yehova akuti,</para>
  <para style="q1">“Chifukwa anthu a ku Amoni akunka nachimwirachimwira,</para>
  <para style="q2">Ine sindileka kuwalanga.</para>
  <para style="q1">Popeza anatumbula akazi oyembekezera a ku Giliyadi</para>
  <para style="q2">nʼcholinga choti akuze malire awo,</para>
  <para style="q1">
    <verse number="14" style="v"/>Ine ndidzayatsa moto pa makoma a ku Raba</para>
  <para style="q2">umene udzanyeketsa nyumba zake zaufumu.</para>
  <para style="q1">Padzakhala kulira kwakukulu pa tsiku la nkhondoyo,</para>
  <para style="q2">kumenyana kudzakhala kwafumbi ngati mkuntho wa kamvuluvulu.</para>
  <para style="q1">
    <verse number="15" style="v"/>Mfumu yawo idzatengedwa kupita ku ukapolo,</para>
  <para style="q2">iyo pamodzi ndi akuluakulu ake,”</para>
  <para style="q4">akutero Yehova.</para>
  <chapter number="2" style="c"/>
  <para style="p">
    <verse number="1" style="v"/>Yehova akuti,</para>
  <para style="q1">“Chifukwa anthu a ku Mowabu akunka nachimwirachimwira,</para>
  <para style="q2">Ine sindileka kuwalanga.</para>
  <para style="q1">Popeza anatentha mafupa a mfumu ya ku Edomu,</para>
  <para style="q2">mpaka kuwasandutsa phulusa,</para>
  <para style="q1">
    <verse number="2" style="v"/>Ine ndidzatumiza moto pa Mowabu,</para>
  <para style="q2">umene udzanyeketsa nyumba zaufumu za ku Keriyoti.</para>
  <para style="q1">Mowabu adzafera pakati pa nkhondo yoopsa,</para>
  <para style="q2">mʼkati mwa mfuwu wa nkhondo ndi kuliza malipenga.</para>
  <para style="q1">
    <verse number="3" style="v"/>Ndidzawononga wolamulira wake</para>
  <para style="q2">ndi kupha akuluakulu onse amene ali pamodzi ndi iye,”</para>
  <para style="q4">akutero Yehova.</para>
  <para style="p">
    <verse number="4" style="v"/>Yehova akuti,</para>
  <para style="q1">“Chifukwa anthu a ku Yuda akunka nachimwirachimwira,</para>
  <para style="q2">Ine sindileka kuwalanga.</para>
  <para style="q1">Popeza iwo akana lamulo la Yehova</para>
  <para style="q2">ndipo sanasunge malangizo ake,</para>
  <para style="q1">popeza asocheretsedwa ndi milungu yabodza,</para>
  <para style="q2">milungu imene makolo awo ankayitsatira,</para>
  <para style="q1">
    <verse number="5" style="v"/>Ine ndidzatumiza moto pa Yuda,</para>
  <para style="q2">umene udzanyeketsa nyumba zaufumu za ku Yerusalemu.”</para>
  <para style="s1">Chilango cha Anthu a ku Israeli</para>
  <para style="p">
    <verse number="6" style="v"/>Yehova akuti,</para>
  <para style="q1">“Chifukwa anthu a ku Israeli akunka nachimwirachimwira,</para>
  <para style="q2">Ine sindileka kuwalanga.</para>
  <para style="q1">Iwo amagulitsa anthu olungama ndi siliva,</para>
  <para style="q2">ndi osauka ndi nsapato.</para>
  <para style="q1">
    <verse number="7" style="v"/>Amapondereza anthu osauka</para>
  <para style="q2">ngati akuponda fumbi,</para>
  <para style="q2">ndipo sawaweruza mwachilungamo anthu oponderezedwa.</para>
  <para style="q1">Abambo ndi mwana wawo amagonana ndi mtsikana mmodzi yemweyo,</para>
  <para style="q2">ndipo potero amanyozetsa dzina langa loyera.</para>
  <para style="q1">
    <verse number="8" style="v"/>Anthuwo amakagonana mʼmbali mwa guwa lililonse la nsembe</para>
  <para style="q2">pa zovala zimene anatenga ngati chikole.</para>
  <para style="q1">Mʼnyumba ya mulungu wawo</para>
  <para style="q2">amamweramo vinyo amene analipiritsa anthu pa milandu.</para>
  <para style="b"/>
  <para style="q1">
    <verse number="9" style="v"/>“Ine ndinawononga Aamori pamaso pawo,</para>
  <para style="q2">ngakhale iwo anali anthu ataliatali ngati mikungudza</para>
  <para style="q2">ndiponso amphamvu ngati mitengo ya thundu.</para>
  <para style="q1">Ndinawononga zipatso zawo</para>
  <para style="q2">ndiponso mizu yawo.</para>
  <para style="b"/>
  <para style="q1">
    <verse number="10" style="v"/>“Ine ndinakutulutsani ku Igupto,</para>
  <para style="q2">ndipo ndinakutsogolerani mʼchipululu kwa zaka makumi anayi,</para>
  <para style="q2">kudzakupatsani dziko la Aamori.</para>
  <para style="q1">
    <verse number="11" style="v"/>Ine ndinawutsanso ena mwa ana ako kuti akhale aneneri,</para>
  <para style="q2">ndi ena mwa anyamata ako kuti akhale anaziri.</para>
  <para style="q1">Kodi si choncho, inu Aisraeli?”</para>
  <para style="q4">akutero Yehova.</para>
  <para style="q1">
    <verse number="12" style="v"/>“Koma inu munawamwetsa vinyo anaziri aja,</para>
  <para style="q2">ndipo munalamula aneneri kuti asanenere.</para>
  <para style="b"/>
  <para style="q1">
    <verse number="13" style="v"/>“Tsono Ine ndidzakupsinjani</para>
  <para style="q2">monga imapsinjikira ngolo imene yadzaza ndi tirigu.</para>
  <para style="q1">
    <verse number="14" style="v"/>Munthu waliwiro sadzatha kuthawa,</para>
  <para style="q2">munthu wamphamvu sadzakhalanso ndi nyonga,</para>
  <para style="q2">wankhondo sadzapulumutsa moyo wake.</para>
  <para style="q1">
    <verse number="15" style="v"/>Munthu wa uta sadzalimbika,</para>
  <para style="q2">msilikali wothamanga kwambiri sadzapulumuka,</para>
  <para style="q2">ndipo wokwera pa akavalo sadzapulumutsa moyo wake.</para>
  <para style="q1">
    <verse number="16" style="v"/>Ngakhale asilikali olimba mtima kwambiri</para>
  <para style="q2">adzathawa ali maliseche pa tsikulo,”</para>
  <para style="q4">akutero Yehova.</para>
  <chapter number="3" style="c"/>
  <para style="s1">Mboni Zotsutsa Israeli</para>
  <para style="p">
    <verse number="1" style="v"/>Inu Aisraeli, imvani mawu awa amene Yehova wayankhula kutsutsana nanu, kutsutsana ndi banja lonse limene analitulutsa mu Igupto:</para>
  <para style="q1">
    <verse number="2" style="v"/>“Inu nokha ndi amene ndinakusankhani</para>
  <para style="q2">pakati pa mabanja onse a dziko lapansi;</para>
  <para style="q1">nʼchifukwa chake ndidzakulangani</para>
  <para style="q2">chifukwa cha machimo anu onse.”</para>
  <para style="b"/>
  <para style="q1">
    <verse number="3" style="v"/>Kodi anthu awiri nʼkuyendera limodzi</para>
  <para style="q2">asanapangane?</para>
  <para style="q1">
    <verse number="4" style="v"/>Kodi mkango umabangula mʼnkhalango</para>
  <para style="q2">usanagwire nyama?</para>
  <para style="q1">Kodi msona wamkango umalira mʼphanga mwake</para>
  <para style="q2">pamene sunagwire kanthu?</para>
  <para style="q1">
    <verse number="5" style="v"/>Kodi mbalame nʼkutera pa msampha</para>
  <para style="q2">pamene palibe nyambo yake?</para>
  <para style="q1">Kodi msampha umafwamphuka</para>
  <para style="q2">usanakole kanthu?</para>
  <para style="q1">
    <verse number="6" style="v"/>Kodi pamene lipenga la nkhondo lalira mu mzinda,</para>
  <para style="q2">anthu sanjenjemera?</para>
  <para style="q1">Pamene tsoka lafika mu mzinda,</para>
  <para style="q2">kodi si Yehova amene wachititsa zimenezo?</para>
  <para style="b"/>
  <para style="q1">
    <verse number="7" style="v"/>Zoonadi Ambuye Yehova sachita kanthu</para>
  <para style="q2">asanawulule zimene akufuna kuchita</para>
  <para style="q2">kwa atumiki ake, aneneri.</para>
  <para style="b"/>
  <para style="q1">
    <verse number="8" style="v"/>Mkango wabangula,</para>
  <para style="q2">ndani amene sachita mantha?</para>
  <para style="q1">Ambuye Yehova wayankhula,</para>
  <para style="q2">ndani amene sanganenere?</para>
  <para style="b"/>
  <para style="q1">
    <verse number="9" style="v"/>Lengezani zimenezi ku nyumba zaufumu za ku Asidodi</para>
  <para style="q2">ndiponso ku nyumba zaufumu za ku Igupto:</para>
  <para style="q1">“Sonkhanani ku mapiri a ku Samariya;</para>
  <para style="q2">onani chisokonezo pakati pake</para>
  <para style="q2">ndiponso kuponderezana pakati pa anthu ake.”</para>
  <para style="b"/>
  <para style="q1">
    <verse number="10" style="v"/>“Iwo sadziwa kuchita zolungama,</para>
  <para style="q2">ndipo amadzaza malo awo otetezedwa ndi zinthu zolanda ku nkhondo ndi zakuba,” akutero Yehova.</para>
  <para style="p">
    <verse number="11" style="v"/>Nʼchifukwa chake Ambuye Yehova akunena izi:</para>
  <para style="q1">“Mdani adzalizungulira dzikoli;</para>
  <para style="q2">iye adzagwetsa malinga ako,</para>
  <para style="q2">ndi kufunkha nyumba zako zaufumu.”</para>
  <para style="p">
    <verse number="12" style="v"/>Yehova akuti,</para>
  <para style="q1">“Monga mʼbusa amalanditsa mʼkamwa mwa mkango</para>
  <para style="q2">miyendo iwiri yokha kapena msonga yokha ya khutu,</para>
  <para style="q2">moteronso ndimo mmene adzapulumukire Aisraeli</para>
  <para style="q1">amene amakhala mu Samariya</para>
  <para style="q2">pa msonga za mabedi awo,</para>
  <para style="q2">ndi ku Damasiko pa akakhutagona awo.”</para>
  <para style="p">
    <verse number="13" style="v"/>“Imvani izi ndipo mupereke umboni wotsutsa nyumba ya Yakobo,” akutero Ambuye, Yehova Mulungu Wamphamvuzonse.</para>
  <para style="q1">
    <verse number="14" style="v"/>“Pa tsiku limene ndidzalange Israeli chifukwa cha machimo ake,</para>
  <para style="q2">ndidzagumula maguwa ansembe a ku Beteli;</para>
  <para style="q1">nyanga za guwa zidzathyoka</para>
  <para style="q2">ndipo zidzagwa pansi.</para>
  <para style="q1">
    <verse number="15" style="v"/>Ndidzagwetsa nyumba ya pa nthawi yozizira</para>
  <para style="q2">pamodzi ndi nyumba ya pa nthawi yotentha;</para>
  <para style="q1">nyumba zokongoletsedwa ndi minyanga ya njovu zidzawonongedwa</para>
  <para style="q2">ndipo nyumba zikuluzikulu zidzaphwasulidwa,”</para>
  <para style="q4">akutero Yehova.</para>
  <chapter number="4" style="c"/>
  <para style="s1">Israeli Sanabwerere kwa Mulungu</para>
  <para style="q1">
    <verse number="1" style="v"/>Imvani mawu awa, inu ngʼombe zazikazi za ku Basani, okhala pa Phiri la Samariya,</para>
  <para style="q2">inu akazi amene mumapondereza anthu osauka ndi kuzunza anthu osowa</para>
  <para style="q2">ndi kumanena kwa amuna anu kuti, “Tipatseni zakumwa!”</para>
  <para style="q1">
    <verse number="2" style="v"/>Ambuye Yehova, mwa kuyera mtima kwake walumbira kuti,</para>
  <para style="q2">“Nthawi idzafika ndithu</para>
  <para style="q1">pamene adzakukokani ndi ngowe,</para>
  <para style="q2">womaliza wa inu adzakokedwa ndi mbedza.</para>
  <para style="q1">
    <verse number="3" style="v"/>Mudzatulukira mʼmingʼalu ya pa khoma</para>
  <para style="q2">aliyense payekhapayekha,</para>
  <para style="q2">ndipo mudzatayidwa ku Harimoni,”</para>
  <para style="q4">akutero Yehova.</para>
  <para style="q1">
    <verse number="4" style="v"/>“Bwerani ku Beteli mudzachimwe;</para>
  <para style="q2">ndi ku Giligala kuti mudzapitirize kuchimwa.</para>
  <para style="q1">Bweretsani nsembe zanu mmawa uliwonse,</para>
  <para style="q2">bweretsani chakhumi chanu masiku atatu aliwonse.</para>
  <para style="q1">
    <verse number="5" style="v"/>Wotchani buledi wokhala ndi yisiti ngati nsembe yachiyamiko</para>
  <para style="q2">ndi kumanyadira poyera za zopereka zanu zaufulu.</para>
  <para style="q1">Inu Aisraeli, zinyadireni nsembezo,</para>
  <para style="q2">pakuti izi ndi zimene mumakonda kuchita,”</para>
  <para style="q4">akutero Ambuye Yehova.</para>
  <para style="b"/>
  <para style="q1">
    <verse number="6" style="v"/>“Ndine amene ndinakusendetsani milomo mʼmizinda yanu yonse,</para>
  <para style="q2">ndipo munasowa chakudya mʼmizinda yanu.</para>
  <para style="q2">Komatu inu simunabwerere kwa Ine,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="7" style="v"/>“Ndinenso amene ndinamanga mvula</para>
  <para style="q2">patangotsala miyezi itatu kuti mukolole.</para>
  <para style="q1">Ndinagwetsa mvula pa mzinda wina,</para>
  <para style="q2">koma pa mzinda wina ayi,</para>
  <para style="q1">mvula inkagwa pa munda wina;</para>
  <para style="q2">koma sinagwe pa munda wina ndipo mbewu zinawuma.</para>
  <para style="q1">
    <verse number="8" style="v"/>Anthu ankayenda mzinda ndi mzinda kufuna madzi,</para>
  <para style="q2">koma sanapeze madzi okwanira kumwa.</para>
  <para style="q2">Komabe inu simunabwerere kwa Ine,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="9" style="v"/>“Nthawi zambiri ndinakantha mbewu zanu ndiponso minda ya mpesa,</para>
  <para style="q2">ndinayikantha ndi chinsikwi ndiponso ndi chiwawu.</para>
  <para style="q1">Dzombe linawononga mikuyu yanu ndi mitengo ya olivi.</para>
  <para style="q2">Komabe inu simunabwerere kwa Ine,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="10" style="v"/>“Ine ndinabweretsa miliri pakati panu</para>
  <para style="q2">monga ndinachitira ku Igupto.</para>
  <para style="q1">Ndinapha anyamata anu ndi lupanga,</para>
  <para style="q2">ndinapereka akavalo anu kwa adani.</para>
  <para style="q1">Ndinakununkhitsani fungo la mitembo lochokera mʼmisasa yanu ya nkhondo.</para>
  <para style="q2">Komatu inu simunabwerere kwa Ine,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="11" style="v"/>“Ndinawononga ena mwa inu</para>
  <para style="q2">monga ndinawonongera Sodomu ndi Gomora.</para>
  <para style="q1">Inu munali ngati chikuni choyaka chimene chafumulidwa pa moto.</para>
  <para style="q2">Komabe inu simunabwerere kwa Ine,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="12" style="v"/>“Choncho izi ndi zimene ndidzakuchitire iwe Israeli,</para>
  <para style="q2">chifukwa ndidzakuchitira zimenezi,</para>
  <para style="q2">konzekera kukumana ndi Mulungu wako, iwe Israeli.”</para>
  <para style="b"/>
  <para style="q1">
    <verse number="13" style="v"/>Iye amene amawumba mapiri,</para>
  <para style="q2">amalenga mphepo,</para>
  <para style="q2">ndipo amawululira munthu za mʼmaganizo ake,</para>
  <para style="q1">Iye amene amasandutsa usana kuti ukhale mdima,</para>
  <para style="q2">ndipo amayenda pa zitunda za dziko lapansi,</para>
  <para style="q2">dzina lake ndi Yehova Mulungu Wamphamvuzonse.</para>
  <chapter number="5" style="c"/>
  <para style="s1">Mawu Odandawulira Aisraeli</para>
  <para style="p">
    <verse number="1" style="v"/>Israeli, imva mawu awa, nyimbo ya maliro imene ndikuyimba za iweyo:</para>
  <para style="q1">
    <verse number="2" style="v"/>“Namwali Israeli wagwa,</para>
  <para style="q2">moti sadzadzukanso,</para>
  <para style="q1">wasiyidwa mʼdziko lake lomwe,</para>
  <para style="q2">popanda woti ndi kumudzutsa.”</para>
  <para style="p">
    <verse number="3" style="v"/>Ambuye Yehova akuti,</para>
  <para style="q1">“Mzinda umene udzapite ku nkhondo ndi anthu 1,000 amphamvu</para>
  <para style="q2">udzatsala ndi anthu 100 okha;</para>
  <para style="q1">mzinda umene udzapite ku nkhondo ndi anthu 100 amphamvu</para>
  <para style="q2">udzatsala ndi anthu khumi okha basi.”</para>
  <para style="p">
    <verse number="4" style="v"/>Zimene Yehova akunena kwa nyumba ya Israeli ndi izi:</para>
  <para style="q1">“Mundifunefune kuti mukhale ndi moyo;</para>
  <para style="q2">
    <verse number="5" style="v"/>musafunefune Beteli,</para>
  <para style="q1">musapite ku Giligala,</para>
  <para style="q2">musapite ku Beeriseba.</para>
  <para style="q1">Pakuti Giligala adzatengedwa ndithu kupita ku ukapolo,</para>
  <para style="q2">ndipo Beteli adzawonongekeratu.”</para>
  <para style="q1">
    <verse number="6" style="v"/>Funani Yehova kuti mukhale ndi moyo,</para>
  <para style="q2">mukapanda kutero Iye adzatentha nyumba ya Yosefe ngati moto;</para>
  <para style="q1">motowo udzawononga,</para>
  <para style="q2">ndipo sipadzakhala wina wozimitsa motowo ku Beteli.</para>
  <para style="b"/>
  <para style="q1">
    <verse number="7" style="v"/>Inu amene mumasandutsa chiweruzo cholungama kukhala chowawa</para>
  <para style="q2">ndi kunyoza chilungamo.</para>
  <para style="q1">
    <verse number="8" style="v"/>(Iye amene analenga nyenyezi za Nsangwe ndi Akamwiniatsatana,</para>
  <para style="q2">amene amasandutsa mdima kuti ukhale mmawa</para>
  <para style="q2">ndi kudetsa usana kuti ukhale usiku,</para>
  <para style="q1">amene amayitana madzi a mʼnyanja</para>
  <para style="q2">ndi kuwathira pa dziko lapansi,</para>
  <para style="q2">Yehova ndiye dzina lake.</para>
  <para style="q1">
    <verse number="9" style="v"/>Iyeyo amabweretsa chiwonongeko modzidzimutsa pa anthu amphamvu</para>
  <para style="q2">ndi kuwononga mizinda yotetezedwa),</para>
  <para style="q1">
    <verse number="10" style="v"/>inu mumadana ndi amene amadzudzula mʼbwalo la milandu</para>
  <para style="q2">ndi kunyoza amene amanena zoona.</para>
  <para style="b"/>
  <para style="q1">
    <verse number="11" style="v"/>Mumapondereza munthu wosauka</para>
  <para style="q2">ndi kumukakamiza kuti akupatseni tirigu.</para>
  <para style="q1">Nʼchifukwa chake, ngakhale mwamanga nyumba zamiyala yosema,</para>
  <para style="q2">inuyo simudzakhalamo.</para>
  <para style="q1">Ngakhale mwalima minda yabwino ya mphesa,</para>
  <para style="q2">inu simudzamwa vinyo wake.</para>
  <para style="q1">
    <verse number="12" style="v"/>Pakuti Ine ndikudziwa kuchuluka kwa zolakwa zanu</para>
  <para style="q2">ndi kukula kwa machimo anu.</para>
  <para style="b"/>
  <para style="q1">Inu mumapondereza anthu olungama ndi kulandira ziphuphu</para>
  <para style="q2">ndipo anthu osauka simuwaweruza mwachilungamo mʼmabwalo anu amilandu.</para>
  <para style="q1">
    <verse number="13" style="v"/>Nʼchifukwa chake pa nthawi yotere munthu wanzeru sayankhulapo kanthu,</para>
  <para style="q2">popeza ndi nthawi yoyipa.</para>
  <para style="b"/>
  <para style="q1">
    <verse number="14" style="v"/>Muyike mtima wanu pa zabwino osati pa zoyipa,</para>
  <para style="q2">kuti mukhale ndi moyo.</para>
  <para style="q1">Mukatero Yehova Mulungu Wamphamvuzonse adzakhala nanu,</para>
  <para style="q2">monga mmene mumanenera kuti ali nanu.</para>
  <para style="q1">
    <verse number="15" style="v"/>Mudane ndi zoyipa, mukonde zabwino;</para>
  <para style="q2">mukhazikitse chiweruzo cholungama mʼmabwalo anu amilandu.</para>
  <para style="q1">Mwina mwake Yehova Mulungu Wamphamvuzonse adzachitira chifundo</para>
  <para style="q2">anthu otsala a mʼbanja la Yosefe.</para>
  <para style="p">
    <verse number="16" style="v"/>Choncho izi ndi zimene Ambuye, Yehova Mulungu Wamphamvuzonse, akunena:</para>
  <para style="q1">“Mʼmisewu monse mudzakhala kulira mofuwula,</para>
  <para style="q2">ndi kulira chifukwa cha kuwawa kwa masautso kudzakhala paliponse.</para>
  <para style="q1">Adzayitana alimi kuti adzalire,</para>
  <para style="q2">ndipo anthu odziwa maliridwe anthetemya adzalira mofuwula.</para>
  <para style="q1">
    <verse number="17" style="v"/>Mʼminda yonse ya mpesa mudzakhala kulira kokhakokha,</para>
  <para style="q2">pakuti Ine ndidzadutsa pakati panu,”</para>
  <para style="q4">akutero Yehova.</para>
  <para style="s1">Tsiku la Yehova</para>
  <para style="q1">
    <verse number="18" style="v"/>Tsoka kwa inu amene mumalakalaka</para>
  <para style="q2">tsiku la Yehova!</para>
  <para style="q1">Chifukwa chiyani mumalakalaka tsiku la Yehova?</para>
  <para style="q2">Tsikulo kudzakhala mdima osati kuwala.</para>
  <para style="q1">
    <verse number="19" style="v"/>Lidzakhala ngati tsiku limene munthu pothawa mkango</para>
  <para style="q2">amakumana ndi chimbalangondo,</para>
  <para style="q1">ngati pamene munthu walowa mʼnyumba,</para>
  <para style="q2">natsamira dzanja lake pa khoma</para>
  <para style="q2">ndipo njoka nʼkuluma.</para>
  <para style="q1">
    <verse number="20" style="v"/>Kodi tsiku la Yehova silidzakhala mdima osati kuwala,</para>
  <para style="q2">mdima wandiweyani, popanda powala pena paliponse?</para>
  <para style="b"/>
  <para style="q1">
    <verse number="21" style="v"/>“Ndimadana nawo masiku anu achikondwerero ndipo ndimawanyoza;</para>
  <para style="q2">sindikondwera nayo misonkhano yanu.</para>
  <para style="q1">
    <verse number="22" style="v"/>Ngakhale mupereke nsembe zopsereza ndi nsembe zachakudya,</para>
  <para style="q2">Ine sindidzazilandira.</para>
  <para style="q1">Ngakhale mupereke nsembe zabwino zachiyanjano,</para>
  <para style="q2">Ine sindidzaziyangʼana nʼkomwe.</para>
  <para style="q1">
    <verse number="23" style="v"/>Musandisokose nazo nyimbo zanu!</para>
  <para style="q2">Sindidzamvetsera kulira kwa azeze anu.</para>
  <para style="q1">
    <verse number="24" style="v"/>Koma chiweruzo cholungama chiyende ngati madzi,</para>
  <para style="q2">chilungamo ngati mtsinje wosaphwa!</para>
  <para style="b"/>
  <para style="q1">
    <verse number="25" style="v"/>“Kodi pa zaka makumi anayi zimene munakhala mʼchipululu muja</para>
  <para style="q2">munkandibweretsera nsembe ndi zopereka, inu nyumba ya Israeli?</para>
  <para style="q1">
    <verse number="26" style="v"/>Inu mwanyamula kachisi wa mfumu yanu,</para>
  <para style="q2">ndi nyenyezi ija Kaiwani,</para>
  <para style="q2">mulungu wanu,</para>
  <para style="q2">mafano amene munadzipangira.</para>
  <para style="q1">
    <verse number="27" style="v"/>Nʼchifukwa chake Ine ndidzakupititsani ku ukapolo, kutali kupitirira ku Damasiko,”</para>
  <para style="q2">akutero Yehova, amene dzina lake ndi Mulungu Wamphamvuzonse.</para>
  <chapter number="6" style="c"/>
  <para style="s1">Tsoka kwa Osalabadira Kanthu</para>
  <para style="q1">
    <verse number="1" style="v"/>Tsoka kwa amene simukulabadira kanthu ku Ziyoni,</para>
  <para style="q2">ndiponso kwa inu amene mukukhala mwamtendere pa Phiri la Samariya,</para>
  <para style="q1">inu anthu otchuka ochokera ku mtundu wa anthu omveka,</para>
  <para style="q2">kumene Aisraeli amafikako!</para>
  <para style="q1">
    <verse number="2" style="v"/>Pitani ku mzinda wa Kaline mukawuyangʼane;</para>
  <para style="q2">mukapitenso ku Hamati-raba mzinda waukulu uja,</para>
  <para style="q2">ndipo mukatsikirenso ku Gati kwa Afilisti.</para>
  <para style="q1">Kodi mizinda imeneyi ndi yopambana maufumu anu awiriwa?</para>
  <para style="q2">Kodi dziko lawo ndi lalikulu kupambana lanu?</para>
  <para style="q1">
    <verse number="3" style="v"/>Inu simulabadirako kuti tsiku loyipa lidzafika,</para>
  <para style="q2">zochita zanu zimafulumizitsa ulamuliro wankhanza.</para>
  <para style="q1">
    <verse number="4" style="v"/>Mumagona pa mabedi owakongoletsa ndi minyanga ya njovu,</para>
  <para style="q2">mumagona pa mipando yanu ya wofuwofu.</para>
  <para style="q1">Mumadya ana ankhosa onona</para>
  <para style="q2">ndi ana angʼombe onenepa.</para>
  <para style="q1">
    <verse number="5" style="v"/>Mumayimba azeze anu ndi kumangopeka</para>
  <para style="q2">nyimbo pa zingʼwenyengʼwenye ngati Davide.</para>
  <para style="q1">
    <verse number="6" style="v"/>Mumamwera vinyo mʼzipanda zodzaza</para>
  <para style="q2">ndipo mumadzola mafuta abwino kwambiri,</para>
  <para style="q2">koma simumva chisoni ndi kuwonongeka kwa Yosefe.</para>
  <para style="q1">
    <verse number="7" style="v"/>Nʼchifukwa chake inu mudzakhala mʼgulu la anthu oyamba kupita ku ukapolo;</para>
  <para style="q2">maphwando ndi zikondwerero zanu zidzatheratu.</para>
  <para style="s1">Yehova Amanyansidwa ndi Kunyada kwa Israeli</para>
  <para style="p">
    <verse number="8" style="v"/>Ambuye Yehova walumbira mʼdzina lake. Yehova Mulungu Wamphamvuzonse walengeza kuti,</para>
  <para style="q1">“Ndimanyansidwa ndi kunyada kwa Yakobo,</para>
  <para style="q2">ndimadana ndi nyumba zake zaufumu;</para>
  <para style="q1">Ine ndidzawupereka mzindawu</para>
  <para style="q2">pamodzi ndi zonse zili mʼmenemo.”</para>
  <para style="p">
    <verse number="9" style="v"/>Ngati anthu khumi otsala adzabisala mʼnyumba imodzi, nawonso adzafa ndithu. <verse number="10" style="v"/>Ndipo ngati mʼbale wake wa wina wakufayo, woyenera kusamala za maliro, adzafika kudzatulutsa mitembo mʼnyumbamo nʼkufunsa aliyense amene akubisalabe mʼnyumbamo kuti, “Kodi uli ndi wina wamoyo mʼmenemo?” Ndipo munthu wobisalayo ndi kuyankha kuti, “Ayi,” mʼbaleyo adzanena kuti, “Khala chete! Ife tisayerekeze kutchula dzina la Yehova.”</para>
  <para style="q1">
    <verse number="11" style="v"/>Pakuti Yehova walamula kuti</para>
  <para style="q2">nyumba zikuluzikulu Iye adzazigamulagamula,</para>
  <para style="q2">ndipo nyumba zazingʼono zidzasanduka maduka okhaokha.</para>
  <para style="b"/>
  <para style="q1">
    <verse number="12" style="v"/>Kodi akavalo amathamanga pa thanthwe?</para>
  <para style="q2">Kodi wina amatipula ndi ngʼombe mʼnyanja?</para>
  <para style="q1">Koma chiweruzo cholungama mwachisandutsa kukhala zinthu zakupha</para>
  <para style="q2">ndipo chipatso cha chilungamo mwachisandutsa kukhala chowawa.</para>
  <para style="q1">
    <verse number="13" style="v"/>Inu amene mukunyadira kuti munagonjetsa Lo Debara</para>
  <para style="q2">ndipo mukunena kuti, “Kodi sitinatenge Karinaimu ndi mphamvu zathu zokha?”</para>
  <para style="b"/>
  <para style="q1">
    <verse number="14" style="v"/>Koma Yehova Mulungu Wamphamvuzonse akulengeza kuti,</para>
  <para style="q2">“Inu nyumba ya Israeli, ndidzakudzutsirani mtundu wina wa anthu</para>
  <para style="q1">umene udzakuzunzani</para>
  <para style="q2">kuchokera ku Lebo Hamati mpaka ku Chigwa cha Araba.”</para>
  <chapter number="7" style="c"/>
  <para style="s1">Dzombe, Moto ndi Chingwe Chowongolera Khoma</para>
  <para style="p">
    <verse number="1" style="v"/>Zimene Ambuye Yehova anandionetsa ndi izi: Yehova ankasonkhanitsa gulu la dzombe nthawi imene gawo la zokolola za mfumu linali litakololedwa kale ndipo mbewu zachiwiri zinali zitangoyamba kumera kumene. <verse number="2" style="v"/>Dzombelo litadya zomera zonse za mʼdzikomo, Ine ndinafuwula kuti, “Ambuye Yehova, khululukani! Kodi Yakobo adzapulumuka bwanji? Iye ndi wofowoka kwambiri!”</para>
  <para style="p">
    <verse number="3" style="v"/>Kotero Yehova anakhululuka.</para>
  <para style="p">Yehovayo anati, “Izi sizidzachitika.”</para>
  <para style="p">
    <verse number="4" style="v"/>Zimene Ambuye Yehova anandionetsa ndi izi: Ambuye Yehova ankayitana malawi a moto kuti alange anthu. Motowo unawumitsa nyanja yakuya ndi kupsereza dziko. <verse number="5" style="v"/>Tsono ine ndinafuwula kuti, “Ambuye Yehova, chonde ndikukupemphani, lekani! Kodi Yakobo adzapulumuka bwanji? Iye ndi wofowoka kwambiri!”</para>
  <para style="p">
    <verse number="6" style="v"/>Kotero Yehova anakhululuka.</para>
  <para style="p">Ambuye Yehova anati, “Izinso sizidzachitika.”</para>
  <para style="p">
    <verse number="7" style="v"/>Zimene Iye anandionetsa ndi izi: Ambuye anayima pambali pa khoma lomangamanga, mʼmanja mwake muli chingwe chowongolera khoma. <verse number="8" style="v"/>Ndipo Ambuye anandifunsa kuti, “Amosi, nʼchiyani ukuonachi?”</para>
  <para style="p">Ine ndinayankha kuti, “Chingwe chowongolera khoma.”</para>
  <para style="p">Ndipo Yehova anati, “Taona, Ine ndikuyika chingwe chowongolerachi pakati pa anthu anga, Aisraeli; sindidzawalekereranso.</para>
  <para style="q1">
    <verse number="9" style="v"/>“Malo achipembedzo a Isake adzawonongedwa</para>
  <para style="q2">ndipo malo opatulika a Israeli adzasanduka bwinja;</para>
  <para style="q2">ndidzagwetsa nyumba ya Yeroboamu ndi lupanga langa.”</para>
  <para style="s1">Amosi ndi Amaziya</para>
  <para style="p">
    <verse number="10" style="v"/>Pamenepo Amaziya wansembe wa ku Beteli anatumiza uthenga kwa Yeroboamu mfumu ya Israeli kuti, “Amosi akukuutsirani chiwembu pakati pa Aisraeli. Dziko silingalekerere zonena zake zonsezo. <verse number="11" style="v"/>Pakuti zimene Amosi akunena ndi izi:</para>
  <para style="q1">“ ‘Yeroboamu adzaphedwa ndi lupanga,</para>
  <para style="q2">ndipo Israeli adzapita ndithu ku ukapolo,</para>
  <para style="q2">kutali ndi dziko lake.’ ”</para>
  <para style="p">
    <verse number="12" style="v"/>Ndipo Amaziya anawuza Amosi kuti, “Choka, mlosi iwe! Bwerera ku dziko la Yuda. Uzikalosera kumeneko ndipo anthu a kumeneko azikakudyetsa. <verse number="13" style="v"/>Usanenerenso ku Beteli, chifukwa kumeneko ndi malo opatulika a mfumu ndiponso ndi malo a nyumba yachipembedzo yaufumu.”</para>
  <para style="p">
    <verse number="14" style="v"/>Amosi anayankha Amaziya kuti, “Ine sindine mneneri kapena mwana wa mneneri; koma ndine woweta ziweto, ndiponso mlimi wa nkhuyu. <verse number="15" style="v"/>Koma Yehova ananditenga ndikuweta nkhosa ndipo anati, ‘Pita ukanenere kwa anthu anga Aisraeli.’ <verse number="16" style="v"/>Tsono imva mawu a Yehova. Iwe ukunena kuti,</para>
  <para style="q1">“ ‘Usanenere zotsutsa Israeli,</para>
  <para style="q2">ndipo siya kulalikira motsutsa nyumba ya Isake.’ ”</para>
  <para style="p">
    <verse number="17" style="v"/>“Tsono zimene akunena Yehova ndi izi:</para>
  <para style="q1">“ ‘Mkazi wako adzasanduka wachiwerewere mu mzindamu,</para>
  <para style="q2">ndipo ana ako aamuna ndi aakazi adzaphedwa ndi lupanga.</para>
  <para style="q1">Munda wako udzayezedwa ndi chingwe ndi kugawidwa,</para>
  <para style="q2">ndipo iwe mwini udzafera mʼdziko la anthu osapembedza Mulungu.</para>
  <para style="q1">Ndipo Israeli adzatengedwa ndithu kupita ku ukapolo,</para>
  <para style="q2">kutali ndi dziko lake.’ ”</para>
  <chapter number="8" style="c"/>
  <para style="s1">Dengu la Zipatso Zakupsa</para>
  <para style="p">
    <verse number="1" style="v"/>Zimene Ambuye Yehova anandionetsa ndi izi: dengu la zipatso zakupsa. <verse number="2" style="v"/>Iye anandifunsa kuti, “Amosi nʼchiyani ukuona?”</para>
  <para style="p">Ine ndinayankha kuti, “Dengu la zipatso zakupsa.”</para>
  <para style="p">Ndipo Yehova anati kwa ine, “Nthawi yachimaliziro yawakwanira anthu anga Aisraeli; sindidzawakhululukiranso.</para>
  <para style="p">
    <verse number="3" style="v"/>“Tsiku limenelo,” Ambuye Yehova akulengeza kuti, “Nyimbo za mʼNyumba ya Mulungu zidzasanduka kulira kofuwula. Mitembo ya anthu idzachuluka, ndipo adzayiponya ponseponse! Kudzangoti zii!”</para>
  <para style="q1">
    <verse number="4" style="v"/>Imvani izi, inu amene mumapondereza anthu osowa</para>
  <para style="q2">ndipo simulabadira anthu osauka a mʼdzikomu.</para>
  <para style="p">
    <verse number="5" style="v"/>Mumanena kuti,</para>
  <para style="q1">“Kodi chikondwerero cha mwezi watsopano chidzatha liti</para>
  <para style="q2">kuti tigulitse zinthu?</para>
  <para style="q1">Ndipo tsiku la Sabata litha liti</para>
  <para style="q2">kuti tigulitse tirigu,</para>
  <para style="q1">kuti tichepetse miyeso,</para>
  <para style="q2">kukweza mitengo</para>
  <para style="q2">kuti tibere anthu ndi miyeso ya chinyengo,</para>
  <para style="q1">
    <verse number="6" style="v"/>tigule osauka ndi ndalama zasiliva</para>
  <para style="q2">ndi osowa powapatsa nsapato,</para>
  <para style="q2">tigulitse ngakhale mungu wa tirigu?”</para>
  <para style="p">
    <verse number="7" style="v"/>Yehova amene Yakobo amamunyadira, walumbira kuti: Ine sindidzayiwala chilichonse chimene anachita.</para>
  <para style="q1">
    <verse number="8" style="v"/>“Kodi dziko silidzagwedezeka chifukwa cha zimenezi,</para>
  <para style="q2">ndi onse okhala mʼmenemo kulira mwachisoni?</para>
  <para style="q1">Dziko lonse lidzavunduka ngati mtsinje wa Nailo;</para>
  <para style="q2">lidzagwedezeka kenaka nʼkukhala bata</para>
  <para style="q2">ngati mtsinje wa ku Igupto.</para>
  <para style="p">
    <verse number="9" style="v"/>“Tsiku limenelo,” Ambuye Yehova akunena kuti,</para>
  <para style="q1">“Ndidzadetsa dzuwa masana</para>
  <para style="q2">ndi kugwetsa mdima pa dziko lapansi dzuwa likuswa mtengo.</para>
  <para style="q1">
    <verse number="10" style="v"/>Maphwando anu achipembedzo ndidzawasandutsa kulira kwa chisoni</para>
  <para style="q2">ndipo kuyimba kwanu konse ndidzakusandutsa maliro.</para>
  <para style="q1">Ndidzakuvekani chiguduli nonsenu</para>
  <para style="q2">ndi kumeta mipala mitu yanu.</para>
  <para style="q1">Nthawi imeneyo idzakhala ngati yolira mwana wamwamuna mmodzi yekhayo,</para>
  <para style="q2">ndipo tsikulo lidzakhala lowawa mpaka kutha kwake.</para>
  <para style="b"/>
  <para style="q1">
    <verse number="11" style="v"/>“Nthawi ikubwera,” Ambuye Yehova akunena kuti,</para>
  <para style="q2">“Ndidzagwetsa njala mʼdziko lonse;</para>
  <para style="q1">osati njala ya chakudya kapena ludzu la madzi,</para>
  <para style="q2">koma njala yofuna kumva mawu a Yehova.</para>
  <para style="q1">
    <verse number="12" style="v"/>Anthu azidzangoyendayenda kuchoka ku nyanja ina kupita ku nyanja ina.</para>
  <para style="q2">Azidzangoyendayenda kuchoka kumpoto kupita kummawa,</para>
  <para style="q1">kufunafuna mawu a Yehova,</para>
  <para style="q2">koma sadzawapeza.</para>
  <para style="p">
    <verse number="13" style="v"/>“Tsiku limenelo</para>
  <para style="q1">“anamwali okongola ndi anyamata amphamvu</para>
  <para style="q2">adzakomoka ndi ludzu.</para>
  <para style="q1">
    <verse number="14" style="v"/>Onse amene amalumbira pa tchimo la Samariya,</para>
  <para style="q2">kapena kumanena kuti, ‘Iwe Dani, pali mulungu wako wamoyo,’</para>
  <para style="q2">kapena, ‘Pali mulungu wamoyo wa ku Beeriseba.’</para>
  <para style="q1">Iwowo adzagwa</para>
  <para style="q2">ndipo sadzadzukanso.”</para>
  <chapter number="9" style="c"/>
  <para style="s1">Israeli Adzawonongedwa</para>
  <para style="p">
    <verse number="1" style="v"/>Ine ndinaona Ambuye atayima pambali pa guwa lansembe, ndipo anati:</para>
  <para style="q1">“Kantha mitu ya nsanamira</para>
  <para style="q2">kuti ziwundo za nyumba zigwedezeke.</para>
  <para style="q1">Muzigwetsere pa mitu ya anthu onse,</para>
  <para style="q2">onse amene atsalira ndidzawapha ndi lupanga.</para>
  <para style="q1">Palibe ndi mmodzi yemwe amene adzathawe,</para>
  <para style="q2">palibe amene adzapulumuke.</para>
  <para style="q1">
    <verse number="2" style="v"/>Ngakhale atakumba pansi mpaka ku malo a anthu akufa,</para>
  <para style="q2">dzanja langa lidzawatulutsa kumeneko.</para>
  <para style="q1">Ngakhale atakwera kumwamba</para>
  <para style="q2">Ine ndidzawatsakamutsa kumeneko.</para>
  <para style="q1">
    <verse number="3" style="v"/>Ngakhale atakabisala pamwamba pa phiri la Karimeli,</para>
  <para style="q2">Ine ndidzawasaka kumeneko ndi kuwagwira.</para>
  <para style="q1">Ngakhale atakabisala pansi pa nyanja yayikulu,</para>
  <para style="q2">ndidzalamula njoka kuti iwalume kumeneko.</para>
  <para style="q1">
    <verse number="4" style="v"/>Ngakhale adani awo awakusire ku ukapolo,</para>
  <para style="q2">ndidzalamula lupanga kuti liwaphe kumeneko.</para>
  <para style="q1">Ndidzawayangʼanitsitsa</para>
  <para style="q2">kuti zoyipa ziwagwere; osati zabwino.”</para>
  <para style="b"/>
  <para style="q1">
    <verse number="5" style="v"/>Ambuye Yehova Wamphamvuzonse</para>
  <para style="q2">amene amakhudza dziko lapansi ndipo dzikolo limasungunuka,</para>
  <para style="q2">onse amene amakhala mʼmenemo amalira.</para>
  <para style="q1">Dziko lonse lidzadzaza ngati mtsinje wa Nailo,</para>
  <para style="q2">kenaka nʼkuphwera ngati mtsinje wa ku Igupto.</para>
  <para style="q1">
    <verse number="6" style="v"/>Iye amene amamanga malo ake okhalamo kumwamba,</para>
  <para style="q2">ndi kuyika maziko ake pa dziko lapansi,</para>
  <para style="q1">Iye amene amayitana madzi a ku nyanja</para>
  <para style="q2">ndikuwakhuthulira pa dziko lapansi,</para>
  <para style="q2">dzina lake ndiye Yehova.</para>
  <para style="b"/>
  <para style="q1">
    <verse number="7" style="v"/>“Kodi kwa Ine, inu Aisraeli, simuli</para>
  <para style="q2">chimodzimodzi ndi Akusi?”</para>
  <para style="q4">Akutero Yehova.</para>
  <para style="q1">“Kodi sindine amene ndinatulutsa Israeli ku Igupto,</para>
  <para style="q2">Afilisti ku Kafitori</para>
  <para style="q2">ndi Aaramu ku Kiri?</para>
  <para style="b"/>
  <para style="q1">
    <verse number="8" style="v"/>“Taonani, maso a Ambuye Yehova</para>
  <para style="q2">ali pa ufumu wochimwawu.</para>
  <para style="q1">Ndidzawufafaniza</para>
  <para style="q2">pa dziko lapansi.</para>
  <para style="q1">Komabe sindidzawononga kotheratu</para>
  <para style="q2">nyumba ya Yakobo,”</para>
  <para style="q4">akutero Yehova.</para>
  <para style="q1">
    <verse number="9" style="v"/>“Pakuti ndidzalamula,</para>
  <para style="q2">ndipo ndidzagwedeza nyumba ya Israeli</para>
  <para style="q2">pakati pa mitundu yonse ya anthu</para>
  <para style="q1">monga momwe amasefera ufa mʼsefa,</para>
  <para style="q2">koma palibe nʼkamwala kamodzi komwe kamene kadzagwe pansi.</para>
  <para style="q1">
    <verse number="10" style="v"/>Anthu onse ochimwa pakati pa anthu anga</para>
  <para style="q2">adzaphedwa ndi lupanga,</para>
  <para style="q1">onse amene amanena kuti,</para>
  <para style="q2">‘Tsoka silidzatigwera ife kapena kutiwononga.’</para>
  <para style="s1">Kubwezeretsedwa kwa Israeli</para>
  <para style="q1">
    <verse number="11" style="v"/>“Tsiku limenelo ndidzabwezeretsa</para>
  <para style="q2">nyumba ya Davide imene inagwa.</para>
  <para style="q1">Ndidzakonzanso malo amene anagumuka,</para>
  <para style="q2">ndi kuyimanganso</para>
  <para style="q2">monga inalili poyamba,</para>
  <para style="q1">
    <verse number="12" style="v"/>kuti adzatengenso otsala a Edomu</para>
  <para style="q2">ndi mitundu yonse imene imatchedwa ndi dzina langa,”</para>
  <para style="q4">akutero Yehova amene adzachita zinthu izi.</para>
  <para style="p">
    <verse number="13" style="v"/>Yehova akunena kuti</para>
  <para style="q1">“Nthawi ikubwera pamene mlimi wotipula adzapyola wokolola</para>
  <para style="q2">ndipo woponda mphesa adzapyola wodzala mbewu.</para>
  <para style="q1">Mapiri adzachucha vinyo watsopano</para>
  <para style="q2">ndi kuyenderera pa zitunda zonse.</para>
  <para style="q1">
    <verse number="14" style="v"/>Ndidzawabwezeranso pabwino anthu anga Aisraeli;</para>
  <para style="q2">mizinda imene inali mabwinja idzamangidwanso ndipo azidzakhalamo.</para>
  <para style="q1">Adzalima minda ya mpesa ndipo adzamwa vinyo wake;</para>
  <para style="q2">adzalima minda ndipo adzadya zipatso zake.</para>
  <para style="q1">
    <verse number="15" style="v"/>Ndidzakhazika Aisraeli mʼdziko mwawo,</para>
  <para style="q2">ndipo sadzachotsedwamonso mʼdziko</para>
  <para style="q2">limene Ine ndawapatsa,”</para>
  <para style="b"/>
  <para style="q4">akutero Yehova Mulungu wako.</para>
</usx>
