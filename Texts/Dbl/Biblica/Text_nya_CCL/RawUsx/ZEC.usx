<?xml version="1.0" encoding="UTF-8"?>
<usx version="2.6">
  <book code="ZEC" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">ZEKARIYA</para>
  <para style="toc1">Zekariya</para>
  <para style="toc2">Zekariya</para>
  <para style="toc3">Zek</para>
  <para style="mt1">Zekariya</para>
  <chapter number="1" style="c"/>
  <para style="s1">Yuda Abwerera kwa Yehova</para>
  <para style="p">
    <verse number="1" style="v"/>Mwezi wachisanu ndi chitatu, mʼchaka chachiwiri cha ulamuliro wa Dariyo, Yehova anayankhula ndi mneneri Zekariya mwana wa Berekiya, mwana wa Ido, kuti:</para>
  <para style="p">
    <verse number="2" style="v"/>“Yehova anakwiya kwambiri ndi makolo anu. <verse number="3" style="v"/>Choncho awuze anthuwa kuti, ‘Yehova Wamphamvuzonse akuti, ‘Bwererani kwa Ine,’ akutero Yehova Wamphamvuzonse. ‘Ndipo Ine ndidzabwerera kwa inu,’ akutero Yehova Wamphamvuzonse. <verse number="4" style="v"/>Musakhale ngati makolo anu, amene aneneri akale anawalalikira kuti: Yehova Wamphamvuzonse akuti, ‘Tsopano lekani njira zanu zoyipa ndi machitidwe anu oyipawo.’ Koma iwo sanamvere kapena kulabadira za Ine, akutero Yehova. <verse number="5" style="v"/>Kodi makolo anuwo ali kuti tsopano? Nanga aneneri, kodi amakhalapo mpaka muyaya? <verse number="6" style="v"/>Kodi mawu anga ndi malangizo anga, amene ndinawawuza atumiki anga aneneri, suja anawachitira makolo anu?</para>
  <para style="p">“Tsono iwo analapa ndi kunena kuti, ‘Yehova Wamphamvuzonse watichitira zomwe zikuyenera njira zathu ndi machitidwe athu, monga anatsimikiza kuti adzachita.’ ”</para>
  <para style="s1">Munthu Pakati pa Mitengo ya Mchisu</para>
  <para style="p">
    <verse number="7" style="v"/>Tsiku la 24 la mwezi wa 11, mwezi wa Sebati, chaka chachiwiri cha ulamuliro wa Dariyo, Yehova anayankhula ndi Zekariya mwana wa Berekiya, mwana wa Ido.</para>
  <para style="p">
    <verse number="8" style="v"/>Nthawi ya usiku ndinaona masomphenya. Ndinaona munthu atakwera pa kavalo wofiira. Iye anayima pakati pa mitengo ya mchisu mʼchigwa. Kumbuyo kwake kunali akavalo ofiira, akhofi ndi oyera.</para>
  <para style="p">
    <verse number="9" style="v"/>Ine ndinafunsa kuti, “Mbuye wanga, kodi zimenezi ndi chiyani?”</para>
  <para style="p">Mngelo amene amayankhula nane anayankha kuti, “Ndidzakuonetsa kuti zimenezi ndi chiyani.”</para>
  <para style="p">
    <verse number="10" style="v"/>Pamenepo munthu amene anayima pakati pa mitengo ya mchisu anafotokoza kuti, “Amenewa ndiwo amene Yehova wawatuma kuti ayendere dziko lonse lapansi.”</para>
  <para style="p">
    <verse number="11" style="v"/>Ndipo okwera pa akavalo enawo anafotokoza kwa mngelo wa Yehova, amene anayima pakati pa mitengo ya mchisu kuti, “Ife tayendera dziko lonse lapansi ndipo tapeza kuti dziko lonselo lili pa bata ndi mtendere.”</para>
  <para style="p">
    <verse number="12" style="v"/>Tsono mngelo wa Yehova anati, “Yehova Wamphamvuzonse, kodi mpaka liti mudzakhala osaonetsa chifundo chanu kwa Yerusalemu ndi mizinda ya Yuda, amene mwawakwiyira kwa zaka izi 70?” <verse number="13" style="v"/>Choncho Yehova anayankhula mawu abwino ndi achitonthozo kwa mngelo amene ankayankhula nane.</para>
  <para style="p">
    <verse number="14" style="v"/>Pamenepo mngelo amene ankayankhula nane anati, “Lengeza mawu awa: Yehova Wamphamvuzonse akuti, ‘Ine ndikuchitira nsanje Yerusalemu ndi Ziyoni, <verse number="15" style="v"/>koma ndakwiya kwambiri ndi anthu a mitundu ina amene akuganiza kuti ali pa mtendere. Ndinakwiyira anthu anga pangʼono pokha, koma iwo anawonjeza kuzunza anthu angawo.’</para>
  <para style="p">
    <verse number="16" style="v"/>“Choncho, Yehova akuti, ‘Ndidzabwerera ku Yerusalemu ndi mtima wachifundo, nyumba yanga adzayimanganso kumeneko. Ndipo adzatenganso chingwe choyezera kuti amange Yerusalemu,’ akutero Yehova Wamphamvuzonse.</para>
  <para style="p">
    <verse number="17" style="v"/>“Lengezanso kuti, Yehova Wamphamvuzonse akuti, ‘Mizinda yanga idzakhalanso ndi zokoma zosefukira ndipo Yehova adzatonthoza Ziyoni ndi kusankhanso Yerusalemu.’ ”</para>
  <para style="s1">Nyanga Zinayi ndi Amisiri Azitsulo Anayi</para>
  <para style="p">
    <verse number="18" style="v"/>Kenaka ndinayangʼananso, ndipo patsogolo panga panali nyanga zinayi. <verse number="19" style="v"/>Ndinamufunsa mngelo amene amayankhula nane kuti, “Kodi zimenezi ndi chiyani?”</para>
  <para style="p">Iye anandiyankha kuti, “Izi ndi nyanga zimene zinabalalitsa Yuda, Israeli ndi Yerusalemu.”</para>
  <para style="p">
    <verse number="20" style="v"/>Kenaka Yehova anandionetsa amisiri azitsulo anayi. <verse number="21" style="v"/>Ndinafunsa kuti, “Amisiri a zitsulowa akudzachita chiyani?”</para>
  <para style="p">Iye anayankha kuti, “Izi ndi nyanga zimene zinabalalitsa Yuda kotero kuti panalibe wina amene akanalimbana nazo, koma amisiri a zitsulowa abwera kudzaziopseza ndi kugwetsa nyanga zimenezi za mitundu ya anthu amene analimbana ndi dziko la Yuda ndi kubalalitsa anthu ake.”</para>
  <chapter number="2" style="c"/>
  <para style="s1">Munthu ndi Chingwe Choyezera</para>
  <para style="p">
    <verse number="1" style="v"/>Kenaka ndinayangʼananso, ndipo ndinaona munthu atanyamula chingwe choyezera mʼmanja mwake. <verse number="2" style="v"/>Ndipo ndinafunsa kuti, “Kodi ukupita kuti?”</para>
  <para style="p">Anandiyankha kuti, “Akukayeza Yerusalemu kuti ndidziwe mulifupi mwake ndi mulitali mwake.”</para>
  <para style="p">
    <verse number="3" style="v"/>Taonani, mngelo amene amayankhula nane uja akuchoka, mngelo wina anabwera kudzakumana naye <verse number="4" style="v"/>ndipo anamuwuza kuti, “Thamanga, kamuwuze mnyamatayo kuti, ‘Yerusalemu udzakhala mzinda wopanda malinga chifukwa mudzakhala anthu ambiri ndiponso ziweto zochuluka. <verse number="5" style="v"/>Ndipo Ine mwini ndidzakhala linga lamoto kuteteza mzindawo,’ akutero Yehova, ‘ndipo ndidzakhala ulemerero mʼkati mwake.’</para>
  <para style="p">
    <verse number="6" style="v"/>“Tulukani! Tulukani! Thawaniko ku dziko la kumpoto,” akutero Yehova, “pakuti ndinakumwazirani ku mphepo zinayi zamlengalenga,” akutero Yehova.</para>
  <para style="p">
    <verse number="7" style="v"/>“Tuluka, iwe Ziyoni! Thawa, iwe amene umakhala mʼdziko la mwana wamkazi wa Babuloni!” <verse number="8" style="v"/>Pakuti Yehova Wamphamvuzonse akuti, “Atatha kundilemekeza wanditumiza kwa anthu a mitundu ina amene anakufunkhani; pakuti aliyense wokhudza inu wakhudza mwanadiso wanga. <verse number="9" style="v"/>Ndithu Ine ndidzawamenya anthuwo ndi dzanja langa ndipo amene anali akapolo awo ndiye adzawalande zinthu. Pamenepo mudzadziwa kuti Yehova Wamphamvuzonse ndiye wandituma.</para>
  <para style="p">
    <verse number="10" style="v"/>“Iwe mwana wamkazi wa Ziyoni, fuwula ndipo sangalala. Pakuti taona ndikubwera, ndipo ndidzakhala pakati pako,” akutero Yehova. <verse number="11" style="v"/>“Nthawi imeneyo anthu a mitundu yambiri adzabwera kwa Yehova ndipo adzasanduka anthu anga. Ndidzakhala pakati pako ndipo iwe udzadziwa kuti Yehova Wamphamvuzonse wandituma kwa iwe. <verse number="12" style="v"/>Yehova adzachititsa kuti Yuda akhale chuma chake mʼdziko lopatulika ndipo adzasankhanso Yerusalemu. <verse number="13" style="v"/>Khalani chete pamaso pa Yehova anthu nonse, chifukwa Iye wavumbuluka kuchoka ku malo ake opatulika.”</para>
  <chapter number="3" style="c"/>
  <para style="s1">Zovala Zoyera za Mkulu wa Ansembe</para>
  <para style="p">
    <verse number="1" style="v"/>Pamenepo anandionetsa Yoswa, mkulu wa ansembe, atayima pamaso pa mngelo wa Yehova, ndipo Satana anayima ku dzanja lake lamanja kuti atsutsane naye. <verse number="2" style="v"/>Yehova anawuza Satana kuti, “Yehova akukudzudzula iwe Satana! Yehova amene wasankha Yerusalemu akukudzudzula! Kodi munthu uyu sali ngati chikuni choyaka chofumula pa moto?”</para>
  <para style="p">
    <verse number="3" style="v"/>Tsono Yoswa anali atavala zovala zalitsiro pa nthawi imene anayima pamaso pa mngelo. <verse number="4" style="v"/>Mngelo uja anawuza anzake amene anali naye kuti, “Muvuleni zovala zake zalitsirizo.”</para>
  <para style="p">Kenaka anawuza Yoswa kuti, “Taona, ndachotsa tchimo lako, ndipo ndikuveka zovala zokongola.”</para>
  <para style="p">
    <verse number="5" style="v"/>Ndipo ine ndinati, “Muvekeni nduwira yopatulika pamutu pake.” Choncho anamuveka nduwira yopatulika pamutu pake, namuvekanso zovala zatsopano. Nthawiyi nʼkuti mngelo wa Yehova atayima pambali.</para>
  <para style="p">
    <verse number="6" style="v"/>Mngelo wa Yehova analimbikitsa Yoswa kuti, <verse number="7" style="v"/>“Yehova Wamphamvuzonse akuti, ‘Ngati uyenda mʼnjira zanga ndi kusunga malamulo anga, pamenepo udzalamulira nyumba yanga ndi kuyangʼanira mabwalo anga, ndipo ndidzakulolani kuti mudzakhale pamodzi ndi amene ali panowa.</para>
  <para style="p">
    <verse number="8" style="v"/>“ ‘Mvera tsono, iwe Yoswa mkulu wa ansembe, pamodzi ndi anzako amene wakhala nawowa, amene ndi chizindikiro cha zinthu zimene zikubwera: Ine ndidzabweretsa mtumiki wanga, wotchedwa Nthambi. <verse number="9" style="v"/>Taona, mwala wokongola umene ndayika patsogolo pa Yoswa! Pa mwala umenewu pali maso asanu ndi awiri, ndipo Ine ndidzalembapo mawu,’ akutero Yehova Wamphamvuzonse, ‘ndipo ndidzachotsa tchimo la dziko lino tsiku limodzi.</para>
  <para style="p">
    <verse number="10" style="v"/>“ ‘Tsiku limenelo aliyense adzayitana mnzake kuti akhale pansi pa mtengo wamphesa ndi wa mkuyu,’ akutero Yehova Wamphamvuzonse.”</para>
  <chapter number="4" style="c"/>
  <para style="s1">Choyikapo Nyale cha Golide ndi Mitengo Iwiri ya Olivi</para>
  <para style="p">
    <verse number="1" style="v"/>Kenaka mngelo amene amayankhula nane anabwerera nandidzutsa, ngati mmene amadzutsira munthu amene ali mʼtulo. <verse number="2" style="v"/>Anandifunsa kuti, “Kodi ukuona chiyani?”</para>
  <para style="p">Ndinayankha kuti, “Ine ndikuona choyikapo nyale, chonse chagolide ndi mbale pamwamba pake ndi nyale zoyaka zisanu ndi ziwiri, iliyonse ili ndi zibowo zisanu ndi ziwiri zolowetsera zingwe zoyatsira. <verse number="3" style="v"/>Ndiponso pambali pake pali mitengo ya olivi iwiri, umodzi uli kumanja kwa mbaleyo ndipo winawo kumanzere.”</para>
  <para style="p">
    <verse number="4" style="v"/>Ndinamufunsa mngelo amene amayankhula nane kuti, “Kodi zimenezi nʼchiyani mbuye wanga?”</para>
  <para style="p">
    <verse number="5" style="v"/>Iye anandiyankha kuti, “Kodi iwe sukuzidziwa zimenezi?”</para>
  <para style="p">Ndinayankha kuti, “Ayi mbuye wanga.”</para>
  <para style="p">
    <verse number="6" style="v"/>Choncho iye anandiwuza kuti, “Mawu a Yehova kwa Zerubabeli ndi awa: ‘Osati mwa nkhondo kapena ndi mphamvu, koma ndi Mzimu wanga,’ akutero Yehova Wamphamvuzonse.</para>
  <para style="p">
    <verse number="7" style="v"/>“Kodi ndiwe yani, iwe phiri lamphamvu? Pamaso pa Zerubabeli udzasanduka dziko losalala. Pamenepo adzabweretsa mwala wotsiriza. Akamadzawuyika pamwamba anthu adzafuwula kuti, ‘Mulungu adalitse Nyumbayi! Mulungu adalitse Nyumbayi!’ ”</para>
  <para style="p">
    <verse number="8" style="v"/>Ndipo Yehova anayankhulanso nane kuti, <verse number="9" style="v"/>“Manja a Zerubabeli ndiwo ayika maziko a Nyumbayi; adzatsiriza ndi manja ake omwewo. Pamenepo iwe udzadziwa kuti Yehova Wamphamvuzonse ndiye anakutuma.</para>
  <para style="p">
    <verse number="10" style="v"/>“Ndani wanyoza tsiku la zinthu zazingʼono? Anthu adzasangalala akadzaona chingwe choyezera mʼmanja mwa Zerubabeli.</para>
  <para style="p">(“Nyale zisanu ndi ziwirizi ndi maso a Yehova, amene amayangʼanayangʼana pa dziko lapansi.”)</para>
  <para style="p">
    <verse number="11" style="v"/>Kenaka ndinafunsa mngelo uja kuti, “Kodi mitengo ya olivi iwiri ili kumanja ndi kumanzere kwa choyikapo nyalechi ikutanthauza chiyani?”</para>
  <para style="p">
    <verse number="12" style="v"/>Ndinamufunsanso kuti, “Kodi nthambi ziwiri za mtengo wa olivi zomwe zili pambali pa mipopi yodzera mafuta iwiri yagolide zikutanthauza chiyani?”</para>
  <para style="p">
    <verse number="13" style="v"/>Iye anandiyankha kuti, “Kodi iwe sukuzidziwa zimenezi?”</para>
  <para style="p">Ine ndinati, “Ayi mbuye wanga.”</para>
  <para style="p">
    <verse number="14" style="v"/>Choncho iye anati, “Amenewa ndi anthu awiri amene adzozedwa kuti atumikire Ambuye pa dziko lonse lapansi.”</para>
  <chapter number="5" style="c"/>
  <para style="s1">Chikalata Chowuluka</para>
  <para style="p">
    <verse number="1" style="v"/>Ndinayangʼananso ndipo taonani ndinaona chikalata chimene chimawuluka.</para>
  <para style="p">
    <verse number="2" style="v"/>Mngelo uja anandifunsa kuti, “Kodi ukuona chiyani?”</para>
  <para style="p">Ndinayankha kuti, “Ndikuona chikalata chikuwuluka, mulitali mwake mamita asanu ndi anayi ndipo mulifupi mwake mamita anayi ndi theka.”</para>
  <para style="p">
    <verse number="3" style="v"/>Ndipo mngeloyo anandiwuza kuti, “Awa ndi matemberero amene akupita pa dziko lonse lapansi; potsata zimene zalembedwa mʼkati mwa chikalatamo, aliyense wakuba adzachotsedwa, ndipo potsata zomwe zalembedwa kunja kwake, aliyense wolumbira zabodza adzachotsedwanso. <verse number="4" style="v"/>Yehova Wamphamvuzonse akunena kuti, ‘Temberero limeneli ndidzalitumiza, ndipo lidzalowa mʼnyumba ya munthu wakuba ndi munthu wolumbira zabodza mʼdzina langa. Lidzakhala mʼnyumbamo mpaka kuyiwonongeratu, matabwa ake ndi miyala yake yomwe.’ ”</para>
  <para style="s1">Mkazi mu Dengu</para>
  <para style="p">
    <verse number="5" style="v"/>Kenaka mngelo amene amayankhula nane uja anabwera patsogolo panga ndipo anandiwuza kuti, “Kweza maso ako tsopano kuti uwone kuti ndi chiyani chikubwerachi.”</para>
  <para style="p">
    <verse number="6" style="v"/>Ndinafunsa kuti, “Kodi chimenechi nʼchiyani?”</para>
  <para style="p">Mngeloyo anayankha kuti, “Limeneli ndi dengu loyezera.” Ndipo anawonjezera kunena kuti, “Umenewu ndi uchimo wa anthu mʼdziko lonse.”</para>
  <para style="p">
    <verse number="7" style="v"/>Pamenepo chovundikira chake chamtovu chinatukulidwa, ndipo mʼdengumo munali mutakhala mkazi. <verse number="8" style="v"/>Mngeloyo anati, “Chimenechi ndi choyipa,” ndipo anamukankhira mkaziyo mʼdengu muja, nabwezera chovundikira chamtovu chija pamwamba pake.</para>
  <para style="p">
    <verse number="9" style="v"/>Kenaka ndinayangʼananso, ndipo ndinaona akazi awiri akuwuluka kubwera kumene kunali ine; akuwuluzika ndi mphepo. Iwo anali ndi mapiko ngati a kakowa, ndipo ananyamula dengu lija, kupita nalo pakati pa mlengalenga ndi dziko lapansi.</para>
  <para style="p">
    <verse number="10" style="v"/>Ine ndinafunsa mngelo amene amayankhula nane kuti, “Dengulo akupita nalo kuti?”</para>
  <para style="p">
    <verse number="11" style="v"/>Iye anayankha kuti, “Ku dziko la Babuloni kuti akalimangire nyumba. Nyumbayo ikadzatha, adzayikamo dengulo.”</para>
  <chapter number="6" style="c"/>
  <para style="s1">Magaleta Anayi</para>
  <para style="p">
    <verse number="1" style="v"/>Ndinayangʼananso ndipo taonani ndinaona magaleta anayi akutuluka pakati pa mapiri awiri, mapiri amkuwa. <verse number="2" style="v"/>Galeta loyamba limakokedwa ndi akavalo ofiira, lachiwiri ndi akavalo akuda, <verse number="3" style="v"/>lachitatu ndi akavalo oyera, ndipo lachinayi ndi akavalo otuwa a mawanga ofiirira, onsewa anali akavalo amphamvu kwambiri. <verse number="4" style="v"/>Ndinafunsa mngelo amene amayankhula nane uja kuti, “Kodi mbuye wanga chimenechi nʼchiyani?”</para>
  <para style="p">
    <verse number="5" style="v"/>Mngeloyo anandiyankha kuti, “Imeneyi ndi mizimu inayi yakumwamba, imene ikuchokera pamaso pa Ambuye wa dziko lonse. <verse number="6" style="v"/>Galeta la akavalo akuda likupita ku dziko la kumpoto, galeta la akavalo oyera likutsatira, ndipo galeta la akavalo amawanga ofiirira likupita ku dziko la kummwera.”</para>
  <para style="p">
    <verse number="7" style="v"/>Pamene akavalo amphamvuwa ankapita, anali ndi changu chofuna kuyendera dziko lapansi. Ndipo iye anati, “Pitani, kayendereni dziko lapansi!”</para>
  <para style="p">
    <verse number="8" style="v"/>Pamenepo anandiyitana, “Taona, akavalo amene apita ku dziko la kumpoto apumulitsa Mzimu wanga kumeneko.”</para>
  <para style="s1">Chipewa Chaufumu cha Yoswa</para>
  <para style="p">
    <verse number="9" style="v"/>Yehova anayankhula nane kuti, <verse number="10" style="v"/>“Landira mphatso kuchokera kwa anthu amene abwera ku ukapolo, Helidai, Tobiya ndi Yedaya, amene achokera ku Babuloni. Tsiku lomwelo pita ku nyumba ya Yosiya mwana wa Zefaniya. <verse number="11" style="v"/>Tenga siliva ndi golide upange chipewa chaufumu, ndipo uchiyike pamutu pa mkulu wa ansembe, Yoswa mwana wa Yehozadaki. <verse number="12" style="v"/>Muwuze kuti zimene akunena Yehova Wamphamvuzonse ndi izi: ‘Taonani, munthu wotchedwa Nthambi ndi ameneyu, ndipo adzaphuka pomwe alipo ndi kumanga Nyumba ya Yehova. <verse number="13" style="v"/>Ndiye amene adzamange Nyumba ya Yehova, adzalandira ulemerero waufumu ndipo adzalamulira pa mpando wake waufumu. Adzakhalanso wansembe pa mpando wake waufumu. Ndipo padzakhala mtendere.’ <verse number="14" style="v"/>Chipewa cha ufumucho adzachipereka kwa Helemu, Tobiya, Yedaya, ndi kwa Heni mwana wa Zefaniya, kuti chikhale chikumbutso mʼNyumba ya Yehova. <verse number="15" style="v"/>Anthu okhala kutali adzabwera kudzathandiza kumanga Nyumba ya Yehova, ndipo iwe udzadziwa kuti Yehova Wamphamvuzonse wandituma kwa iwe. Zimenezi zidzachitika ngati mudzamvera mwachangu Yehova Mulungu wanu.”</para>
  <chapter number="7" style="c"/>
  <para style="s1">Chiweruzo Cholungama ndi Chifundo, Osati Kusala Zakudya</para>
  <para style="p">
    <verse number="1" style="v"/>Pa chaka chachinayi cha Mfumu Dariyo, pa tsiku lachinayi la Kisilevi, mwezi wachisanu ndi chinayi, Yehova anayankhula ndi Zekariya. <verse number="2" style="v"/>Anthu a ku Beteli anali atatuma Sarezeri ndi Regemu-Meleki pamodzi ndi anthu awo, kuti akapemphe chifundo kwa Yehova <verse number="3" style="v"/>pokafunsa kwa ansembe a ku Nyumba ya Yehova Wamphamvuzonse ndi aneneri kuti, “Kodi ine ndizilira ndi kusala zakudya pa mwezi wachisanu, monga mmene ndakhala ndikuchitira pa zaka zambiri?”</para>
  <para style="p">
    <verse number="4" style="v"/>Pamenepo Yehova Wamphamvuzonse anayankhula nane kuti, <verse number="5" style="v"/>“Funsa anthu onse a mʼdziko ndi ansembe kuti, ‘Pamene munkasala zakudya pa mwezi wachisanu ndi wachisanu ndi chiwiri pa zaka 70 zapitazi, kodi munkasala chifukwa cha Ine? <verse number="6" style="v"/>Ndipo pamene munkadya ndi kumwa, kodi simunkachita zimenezi podzisangalatsa nokha? <verse number="7" style="v"/>Kodi awa si mawu amene Yehova ankanena kudzera mwa aneneri oyamba aja pamene Yerusalemu ndi mizinda yake yozungulira anali pa mtendere ndi pa ulemerero, ndi pamene Negevi ndi ku madera akumadzulo a mʼmbali mwa phiri munali anthu?’ ”</para>
  <para style="p">
    <verse number="8" style="v"/>Ndipo Yehova anayankhulanso ndi Zekariya kuti, <verse number="9" style="v"/>“Yehova Wamphamvuzonse akuti, ‘Muziweruza molungama; muzichitirana chifundo ndi kumverana chisoni. <verse number="10" style="v"/>Musamazunze akazi amasiye kapena ana amasiye, alendo kapena osauka. Musamaganizirane zoyipa mʼmitima mwanu.’</para>
  <para style="p">
    <verse number="11" style="v"/>“Koma makolo anu anakana kumvera uthenga umenewu; anawumitsa mtima nandifulatira, natseka makutu awo kuti asamve. <verse number="12" style="v"/>Anawumitsa mitima yawo ngati mwala wa sangalabwi ndipo sanamvere lamulo kapena mawu amene Yehova Wamphamvuzonse anawatumiza mwa Mzimu wake kudzera mwa aneneri oyamba aja. Kotero Yehova Wamphamvuzonse anakwiya kwambiri.</para>
  <para style="p">
    <verse number="13" style="v"/>“ ‘Pamene ndinawayitana, iwo sanamvere; choncho pamene iwo anandiyitana, Ine sindinamverenso,’ akutero Yehova Wamphamvuzonse. <verse number="14" style="v"/>‘Ndinawamwaza ndi kamvuluvulu pakati pa mitundu yonse ya anthu, kumene anali alendo. Dziko lawo linatsala litasakazidwa kwambiri kotero kuti palibe amene amabwera kapena kupitamo. Umu ndi mmene anasandutsira dziko labwino kukhala chipululu.’ ”</para>
  <chapter number="8" style="c"/>
  <para style="s1">Yehova Alonjeza Kudalitsa Yerusalemu</para>
  <para style="p">
    <verse number="1" style="v"/>Awa ndi mawu amene Yehova Wamphamvuzonse ananena. <verse number="2" style="v"/>Yehova Wamphamvuzonse akuti, “Ine ndikuchitira nsanje yayikulu Ziyoni. Mtima wanga ukupweteka chifukwa cha nsanje pa iyeyo.”</para>
  <para style="p">
    <verse number="3" style="v"/>Yehova akuti, “Ndidzabwerera ku Ziyoni ndi kukakhala ku Yerusalemu. Pamenepo Yerusalemu adzatchedwa Mzinda wa Choonadi ndipo phiri la Yehova Wamphamvuzonse lidzatchedwa Phiri Lopatulika.”</para>
  <para style="p">
    <verse number="4" style="v"/>Yehova Wamphamvuzonse akuti, “Abambo ndi amayi okalamba adzakhalanso mʼmisewu ya mu Yerusalemu, aliyense ali ndi ndodo mʼmanja mwake chifukwa cha kuchuluka kwa masiku ake. <verse number="5" style="v"/>Ndipo misewu ya mu mzindamo idzadzaza ndi anyamata ndi atsikana akusewera.”</para>
  <para style="p">
    <verse number="6" style="v"/>Yehova Wamphamvuzonse akuti, “Ngati zikuoneka kuti nʼzosatheka kwa anthu otsala pa nthawi ino, kodi zidzakhala zosathekanso kwa Ine?” akutero Yehova Wamphamvuzonse.</para>
  <para style="p">
    <verse number="7" style="v"/>Yehova Wamphamvuzonse akuti, “Taonani ndidzapulumutsa anthu anga kuchokera ku mayiko a kummawa ndi kumadzulo. <verse number="8" style="v"/>Ndidzawabweretsa kuti adzakhale mu Yerusalemu; adzakhala anthu anga, ndipo Ine ndidzakhala Mulungu wawo, wokhulupirika ndi wolungama pakati pawo.”</para>
  <para style="p">
    <verse number="9" style="v"/>Yehova Wamphamvuzonse akuti, “Inu amene tsopano mukumva mawu awa amene akuyankhula aneneri amene analipo pamene ankayika maziko a nyumba ya Yehova Wamphamvuzonse, ‘limbani mtima kuti mumange Nyumba ya Yehova.’ <verse number="10" style="v"/>Mpaka nthawi imeneyi panalibe munthu wolandira malipiro pa ntchito kapena ndalama zolipirira nyama zogwira ntchito. Panalibe munthu amene ankadzigwirira ntchito mwamtendere chifukwa choopa adani ake, pakuti Ine ndinkawayambanitsa. <verse number="11" style="v"/>Koma tsopano sindidzachitira otsala mwa anthu awa zomwe ndinachita kale,” akutero Yehova Wamphamvuzonse.</para>
  <para style="p">
    <verse number="12" style="v"/>“Pakuti mbewu zidzamera bwino, mpesa udzabala zipatso zake, nthaka idzatulutsa zomera zake, ndi thambo lidzagwetsa mame. Ndidzapereka zonse kukhala cholowa cha otsala mwa anthu awa. <verse number="13" style="v"/>Monga mwakhala muli chinthu chotembereredwa pakati pa mitundu ina ya anthu, inu Yuda ndi Israeli, choncho ndidzakupulumutsani, ndipo mudzakhala dalitso. Musachite mantha, koma limbani mtima.”</para>
  <para style="p">
    <verse number="14" style="v"/>Yehova Wamphamvuzonse akuti, “Monga ndinatsimikiza mtima kubweretsa choyipa pa inu, komanso osakuchitirani chisoni pamene makolo anu anandikwiyitsa,” akutero Yehova, <verse number="15" style="v"/>“Choncho tsopano ndatsimikiza mtima kuchitiranso zabwino Yerusalemu ndi Yuda. Musachite mantha. <verse number="16" style="v"/>Zinthu zoti muchite ndi izi: Muziwuzana zoona zokhazokha, muziweruza moona ndi mwachilungamo mʼmabwalo anu; <verse number="17" style="v"/>musamachitire mnzanu chiwembu, musamakonde kulumbira zonama. Zonsezi Ine ndimadana nazo,” akutero Yehova.</para>
  <para style="p">
    <verse number="18" style="v"/>Yehova Wamphamvuzonse anayankhulanso nane. <verse number="19" style="v"/>Ndipo ananena kuti, “Kusala zakudya kwa pa mwezi wachinayi, chisanu, chisanu ndi chiwiri ndi wakhumi, kudzakhala nthawi yachimwemwe, ya chisangalalo ndi nthawi ya madyerero chikondwerero kwa Yuda. Nʼchifukwa chake muzikonda choonadi ndi mtendere.”</para>
  <para style="p">
    <verse number="20" style="v"/>Yehova Wamphamvuzonse akuti, “Anthu a mitundu yambiri ndi anthu okhala mʼmizinda yambiri adzabwerabe, <verse number="21" style="v"/>ndipo nzika za mzinda wina zidzapita ku mzinda wina, kukanena kuti, ‘Tiyeni mwamsanga tikapemphe madalitso kwa Yehova ndi kukapembedza Yehova Wamphamvuzonse. Inenso ndikupita kumeneko.’ <verse number="22" style="v"/>Anthu ambiri ndiponso a ku mayiko amphamvu adzabwera ku Yerusalemu kudzapembedza Yehova Wamphamvuzonse ndi kudzapempha madalitso.”</para>
  <para style="p">
    <verse number="23" style="v"/>Yehova Wamphamvuzonse akuti, “Masiku amenewo anthu khumi ochokera ku mitundu ya anthu a ziyankhulo zosiyana adzagwira mkanjo wa Myuda ndi kunena kuti, ‘Tipite nawo, chifukwa tamva kuti Mulungu ali nanu.’ ”</para>
  <chapter number="9" style="c"/>
  <para style="s1">Chiweruzo pa Adani a Israeli</para>
  <para style="s1">Ulosi</para>
  <para style="q1">
    <verse number="1" style="v"/>Mawu a Yehova odzudzula dziko la Hadiraki</para>
  <para style="q2">ndi mzinda wa Damasiko</para>
  <para style="q1">pakuti maso a anthu ndiponso mafuko onse a Israeli</para>
  <para style="q2">ali pa Yehova—</para>
  <para style="q1">
    <verse number="2" style="v"/>ndiponso mzinda wa Hamati, umene ukuchita malire ndi dzikoli,</para>
  <para style="q2">komanso pa Turo ndi Sidoni, ngakhale kuti iwo ndi anzeru kwambiri.</para>
  <para style="q1">
    <verse number="3" style="v"/>Ndipo Turo anadzimangira linga;</para>
  <para style="q2">wadziwunjikira siliva ngati fumbi,</para>
  <para style="q2">ndi golide ngati zinyalala za mʼmisewu.</para>
  <para style="q1">
    <verse number="4" style="v"/>Taonani Ambuye adzamulanda chuma chakecho</para>
  <para style="q2">ndi kuwononga mphamvu zake mʼnyanja,</para>
  <para style="q2">ndipo adzapserera ndi moto.</para>
  <para style="q1">
    <verse number="5" style="v"/>Mzinda wa Asikeloni udzaona zimenezi, nʼkuchita mantha;</para>
  <para style="q2">Gaza adzanjenjemera ndi ululu,</para>
  <para style="q2">chimodzimodzinso Ekroni, chifukwa chiyembekezo chake chidzatheratu.</para>
  <para style="q1">Mfumu ya ku Gaza idzaphedwa</para>
  <para style="q2">ndipo Asikeloni adzakhala opanda anthu.</para>
  <para style="q1">
    <verse number="6" style="v"/>Mu Asidodi mudzakhala mlendo,</para>
  <para style="q2">ndipo ndidzathetsa kunyada kwa Afilisti.</para>
  <para style="q1">
    <verse number="7" style="v"/>Ndidzachotsa nyama ya magazi mʼkamwa mwawo,</para>
  <para style="q2">chakudya choletsedwa mʼmano mwawo.</para>
  <para style="q1">Amene atsala adzakhala anthu a Mulungu wathu,</para>
  <para style="q2">adzasanduka atsogoleri mu Yuda,</para>
  <para style="q2">ndipo Ekroni adzakhala ngati Ayebusi.</para>
  <para style="q1">
    <verse number="8" style="v"/>Koma Ine ndidzalondera Nyumba yanga</para>
  <para style="q2">ndi kuyiteteza kwa ankhondo osakaza.</para>
  <para style="q1">Palibenso mdani amene adzagonjetse anthu anga,</para>
  <para style="q2">pakuti tsopano ndikuwayangʼanira.</para>
  <para style="s1">Kubwera kwa Mfumu ya Ziyoni</para>
  <para style="q1">
    <verse number="9" style="v"/>Sangalala kwambiri, iwe mwana wamkazi wa Ziyoni!</para>
  <para style="q2">Fuwula, mwana wamkazi wa Yerusalemu!</para>
  <para style="q1">Taona, mfumu yako ikubwera kwa iwe,</para>
  <para style="q2">yolungama ndi yogonjetsa adani,</para>
  <para style="q2">yodzichepetsa ndi yokwera pa bulu,</para>
  <para style="q2">pa mwana wamphongo wa bulu.</para>
  <para style="q1">
    <verse number="10" style="v"/>Ndidzachotsa magaleta ankhondo ku Efereimu</para>
  <para style="q2">ndi akavalo ankhondo ku Yerusalemu,</para>
  <para style="q2">ndipo uta wankhondo udzathyoka.</para>
  <para style="q1">Mfumuyo idzabweretsa mtendere pakati pa mitundu ya anthu.</para>
  <para style="q2">Ulamuliro wake udzayambira ku nyanja ina mpaka ku nyanja ina,</para>
  <para style="q2">ndipo kuchokera ku Mtsinje (Yufurate) mpaka ku malekezero a dziko lapansi.</para>
  <para style="q1">
    <verse number="11" style="v"/>Tsono kunena za iwe, chifukwa cha magazi a pangano lako ndi Ine,</para>
  <para style="q2">ndidzamasula amʼndende ako, ndidzawatulutsa mʼdzenje lopanda madzi.</para>
  <para style="q1">
    <verse number="12" style="v"/>Bwererani ku malo anu otetezedwa, inu amʼndende achiyembekezo;</para>
  <para style="q2">ngakhale tsopano ndikulengeza kuti ndidzakubwezerani zabwino mowirikiza.</para>
  <para style="q1">
    <verse number="13" style="v"/>Ndidzakoka Yuda monga ndimakokera uta wanga,</para>
  <para style="q2">ndipo Efereimu ndiye muvi wake.</para>
  <para style="q1">Ndidzadzutsa ana ako iwe Ziyoni,</para>
  <para style="q2">kulimbana ndi ana ako iwe Grisi,</para>
  <para style="q2">ndipo ndidzakusandutsa iwe lupanga la munthu wankhondo.</para>
  <para style="s1">Kuoneka kwa Yehova</para>
  <para style="q1">
    <verse number="14" style="v"/>Pamenepo Yehova adzaonekera kwa anthu ake;</para>
  <para style="q2">mivi yake idzangʼanima ngati chingʼaningʼani.</para>
  <para style="q1">Ambuye Yehova adzaliza lipenga;</para>
  <para style="q2">ndipo adzayenda mu mkuntho wochokera kummwera,</para>
  <para style="q2">
    <verse number="15" style="v"/>ndipo Yehova Wamphamvuzonse adzawateteza.</para>
  <para style="q1">Iwo adzawononga</para>
  <para style="q2">ndipo adzagonjetsa ndi miyala ya legeni.</para>
  <para style="q1">Adzamwa magazi ndi kubangula ngati amwa vinyo;</para>
  <para style="q2">magazi adzayenderera ngati a mʼmbale yowazira magazi</para>
  <para style="q2">pa ngodya za guwa lansembe.</para>
  <para style="q1">
    <verse number="16" style="v"/>Tsiku limenelo Yehova Mulungu wawo adzawapulumutsa</para>
  <para style="q2">pakuti anthu ake ali ngati nkhosa.</para>
  <para style="q1">Adzanyezimira mʼdziko lake</para>
  <para style="q2">ngati miyala yokongola pa chipewa chaufumu.</para>
  <para style="q1">
    <verse number="17" style="v"/>Taonani chikoka ndi kukongola kwawo!</para>
  <para style="q2">Tirigu adzasangalatsa anyamata,</para>
  <para style="q2">ndi vinyo watsopano anamwali.</para>
  <chapter number="10" style="c"/>
  <para style="s1">Yehova Adzasamalira Yuda</para>
  <para style="q1">
    <verse number="1" style="v"/>Pemphani mvula kwa Yehova pa nthawi yamphukira;</para>
  <para style="q2">ndi Yehova amene amapanga mitambo ya mvula.</para>
  <para style="q1">Iye amagwetsa mivumbi ya mvula kwa anthu,</para>
  <para style="q2">ndi kumeretsa mbewu za mʼmunda kwa aliyense.</para>
  <para style="q1">
    <verse number="2" style="v"/>Mafano amayankhula zachinyengo,</para>
  <para style="q2">owombeza mawula amaona masomphenya abodza;</para>
  <para style="q1">amafotokoza maloto onama,</para>
  <para style="q2">amapereka chitonthozo chopandapake.</para>
  <para style="q1">Choncho anthu amangoyendayenda ngati nkhosa zozunzika</para>
  <para style="q2">chifukwa chosowa mʼbusa.</para>
  <para style="b"/>
  <para style="q1">
    <verse number="3" style="v"/>“Ine ndawakwiyira kwambiri abusa,</para>
  <para style="q2">ndipo ndidzalanga atsogoleri;</para>
  <para style="q1">pakuti Yehova Wamphamvuzonse adzasamalira</para>
  <para style="q2">nkhosa zake, nyumba ya Yuda,</para>
  <para style="q2">ndi kuwasandutsa ngati akavalo aulemerero ankhondo.</para>
  <para style="q1">
    <verse number="4" style="v"/>Mu Yuda mudzachokera mwala wapangodya,</para>
  <para style="q2">mudzachokera chikhomo cha tenti,</para>
  <para style="q2">mudzachokera uta wankhondo,</para>
  <para style="q2">mudzachokera mtsogoleri aliyense.</para>
  <para style="q1">
    <verse number="5" style="v"/>Onse pamodzi adzakhala ngati ngwazi zankhondo</para>
  <para style="q2">zoponda mʼmatope a mʼmisewu nthawi yankhondo.</para>
  <para style="q1">Chifukwa Yehova adzakhala nawo,</para>
  <para style="q2">adzachita nkhondo ndi kugonjetsa okwera pa akavalo.</para>
  <para style="b"/>
  <para style="q1">
    <verse number="6" style="v"/>“Ndidzalimbitsa nyumba ya Yuda</para>
  <para style="q2">ndi kupulumutsa nyumba ya Yosefe.</para>
  <para style="q1">Ndidzawabwezeretsa</para>
  <para style="q2">chifukwa ndawamvera chisoni.</para>
  <para style="q1">Adzakhala ngati kuti</para>
  <para style="q2">sindinawakane,</para>
  <para style="q1">chifukwa ndine Yehova Mulungu wawo</para>
  <para style="q2">ndipo ndidzawayankha.</para>
  <para style="q1">
    <verse number="7" style="v"/>Aefereimu adzakhala ngati ankhondo amphamvu</para>
  <para style="q2">adzasangalala ngati anthu amene amwa vinyo.</para>
  <para style="q1">Ana awo adzaziona zimenezi ndipo adzasangalala;</para>
  <para style="q2">mʼmitima mwawo adzakondwa mwa Ambuye.</para>
  <para style="q1">
    <verse number="8" style="v"/>Ndidzaliza mluzu</para>
  <para style="q2">ndi kuwasonkhanitsa pamodzi.</para>
  <para style="q1">Ndithu ndawawombola;</para>
  <para style="q2">adzachulukana ngati poyamba paja.</para>
  <para style="q1">
    <verse number="9" style="v"/>Ndinawamwaza pakati pa mitundu ina ya anthu,</para>
  <para style="q2">koma ku mayiko akutaliwo adzandikumbukira.</para>
  <para style="q1">Iwo pamodzi ndi ana awo adzapulumuka,</para>
  <para style="q2">ndipo adzabwerera.</para>
  <para style="q1">
    <verse number="10" style="v"/>Ndidzawabweretsa kuchokera ku Igupto</para>
  <para style="q2">ndipo ndidzawasonkhanitsa kuchokera ku Asiriya.</para>
  <para style="q1">Ndidzawabwezera ku Giliyadi ndi ku Lebanoni,</para>
  <para style="q2">mpaka malo woti nʼkukhalamo adzatheratu.</para>
  <para style="q1">
    <verse number="11" style="v"/>Adzawoloka nyanja ya masautso;</para>
  <para style="q2">nyanja yokokoma idzagonja</para>
  <para style="q2">ndipo madzi onse a mu Nailo adzaphwa.</para>
  <para style="q1">Kudzikuza kwa Asiriya kudzatha</para>
  <para style="q2">ndipo ndodo yaufumu ya Igupto idzathyoka.</para>
  <para style="q1">
    <verse number="12" style="v"/>Ndidzalimbitsa iwo mwa Yehova</para>
  <para style="q2">ndipo adzayenda mʼdzina lake,”</para>
  <para style="q4">akutero Yehova.</para>
  <chapter number="11" style="c"/>
  <para style="q1">
    <verse number="1" style="v"/>Tsekula zitseko zako, iwe Lebanoni,</para>
  <para style="q2">kuti moto unyeketse mikungudza yako!</para>
  <para style="q1">
    <verse number="2" style="v"/>Lira mwachisoni, iwe mtengo wa payini, pakuti mkungudza wagwa;</para>
  <para style="q2">mtengo wamphamvu wawonongeka!</para>
  <para style="q1">Lirani mwachisoni, inu mitengo ya thundu ya Basani;</para>
  <para style="q2">nkhalango yowirira yadulidwa!</para>
  <para style="q1">
    <verse number="3" style="v"/>Imvani kulira mwachisoni kwa abusa;</para>
  <para style="q2">msipu wawo wobiriwira wawonongeka!</para>
  <para style="q1">Imvani kubangula kwa mikango;</para>
  <para style="q2">nkhalango yowirira ya ku Yorodani yawonongeka!</para>
  <para style="s1">Abusa Awiri</para>
  <para style="p">
    <verse number="4" style="v"/>Yehova Mulungu wanga akuti, “Dyetsa nkhosa zimene zikukaphedwa. <verse number="5" style="v"/>Amene amagula nkhosazo amazipha ndipo salangidwa. Amene amazigulitsa amanena kuti, ‘Alemekezeke Yehova, ine ndalemera!’ Abusa ake omwe sazimvera chisoni nkhosazo. <verse number="6" style="v"/>Pakuti Ine sindidzamveranso chisoni anthu okhala mʼdziko,” akutero Yehova. “Ndidzapereka munthu aliyense mʼmanja mwa mnansi wake ndi mwa mfumu yake. Iwo adzazunza dziko, ndipo Ine sindidzawapulumutsa mʼmanja mwawo.”</para>
  <para style="p">
    <verse number="7" style="v"/>Choncho ine ndinadyetsa nkhosa zokaphedwa, makamaka nkhosa zoponderezedwa. Pamenepo ndinatenga ndodo ziwiri ndipo yoyamba ndinayitcha Kukoma mtima ndipo yachiwiri ndinayitcha Umodzi ndipo ndinadyetsa nkhosazo. <verse number="8" style="v"/>Pa mwezi umodzi ndinachotsa abusa atatu.</para>
  <para style="p">Abusawo anadana nane, ndipo ndinatopa nawo. <verse number="9" style="v"/>Ndinawuza gulu la nkhosalo kuti, “Sindidzakhalanso mʼbusa wanu. Imene ikufa, ife, ndipo imene ikuwonongeka, iwonongeke, zimene zatsala zizidyana.”</para>
  <para style="p">
    <verse number="10" style="v"/>Kenaka ndinatenga ndodo yanga yotchedwa Kukoma mtima ndi kuyithyola, kuphwanya pangano limene ndinachita ndi mitundu yonse ya anthu. <verse number="11" style="v"/>Linaphwanyidwa tsiku limenelo ndipo nkhosa zosautsidwa zimene zimandiyangʼanitsitsa zinadziwa kuti anali mawu a Yehova.</para>
  <para style="p">
    <verse number="12" style="v"/>Ndinawawuza kuti, “Ngati mukuganiza kuti zili bwino, patseni malipiro anga; koma ngati si choncho, sungani malipirowo.” Kotero anandipatsa ndalama zasiliva makumi atatu.</para>
  <para style="p">
    <verse number="13" style="v"/>Ndipo Yehova anandiwuza kuti, “Ziponye kwa wowumba mbiya,” mtengo woyenera umene anapereka pondigula Ine! Choncho ndinatenga ndalama zasiliva makumi atatu ndi kuziponya mʼnyumba ya Yehova kwa wowumba mbiya.</para>
  <para style="p">
    <verse number="14" style="v"/>Kenaka ndinathyola ndodo yanga yachiwiri yotchedwa Umodzi, kuthetsa ubale pakati pa Yuda ndi Israeli.</para>
  <para style="p">
    <verse number="15" style="v"/>Pamenepo Yehova anayankhula nane kuti, “Tenganso zida za mʼbusa wopusa. <verse number="16" style="v"/>Pakuti ndidzawutsa mʼbusa mʼdzikomo amene sadzasamalira zotayika, kapena kufunafuna zazingʼono, kapena zovulala, kapena kudyetsa nkhosa zabwino, koma iye adzadya nyama ya nkhosa zonenepa, nʼkumakukuta ndi ziboda zomwe.</para>
  <para style="q1">
    <verse number="17" style="v"/>“Tsoka kwa mʼbusa wopandapake,</para>
  <para style="q2">amene amasiya nkhosa!</para>
  <para style="q1">Lupanga limukanthe pa mkono wake ndi pa diso lake lakumanja!</para>
  <para style="q2">Mkono wake ufote kotheratu,</para>
  <para style="q2">diso lake lamanja lisaonenso.”</para>
  <chapter number="12" style="c"/>
  <para style="s1">Kuphedwa kwa Adani a Yerusalemu</para>
  <para style="s2">Ulosi</para>
  <para style="p">
    <verse number="1" style="v"/>Uthenga wa Yehova kwa Israeli. Yehova, amene amayala mlengalenga, amene amayika maziko a dziko lapansi, ndiponso amene amalenga mzimu wokhala mwa munthu, akunena kuti, <verse number="2" style="v"/>“Taonani, ndidzasandutsa Yerusalemu kukhala chakumwa choledzeretsa chimene chidzasokoneza mitundu yonse ya anthu yomuzungulira. Yuda adzazingidwa pamodzinso ndi Yerusalemu. <verse number="3" style="v"/>Pa tsiku limenelo, pamene mitundu yonse ya anthu a dziko lapansi idzasonkhana kulimbana naye, ndidzasandutsa Yerusalemu thanthwe losatheka kusunthidwa ndi mitundu yonse ya anthu. Onse oyesa kumusuntha adzadzipweteka. <verse number="4" style="v"/>Pa tsiku limenelo kavalo aliyense ndidzamuchititsa mantha kuti asokonezeke, ndipo wokwerapo wake ndidzamuchititsa misala,” akutero Yehova. “Ndidzayangʼanira nyumba ya Yuda koma ndidzachititsa khungu akavalo onse a anthu a mitundu ina. <verse number="5" style="v"/>Pamenepo atsogoleri a Yuda adzayankhula mʼmitima mwawo kuti, ‘Anthu a ku Yerusalemu ndi amphamvu, chifukwa Yehova Wamphamvuzonse ndiye Mulungu wawo.’</para>
  <para style="p">
    <verse number="6" style="v"/>“Pa tsiku limenelo ndidzasandutsa atsogoleri a Yuda kukhala ngati mbawula yotentha pakati pa nkhuni, ngati sakali yoyaka pa mitolo ya tirigu. Adzatentha mitundu yonse ya anthu yowazungulira, kumanja ndi kumanzere, koma Yerusalemu sadzasuntha pa malo ake.</para>
  <para style="p">
    <verse number="7" style="v"/>“Yehova adzapulumutsa malo okhala Yuda poyamba, kuti ulemu wa nyumba ya Davide ndi wa anthu okhala mu Yerusalemu usapambane ulemu wa Yuda. <verse number="8" style="v"/>Pa tsiku limenelo Yehova adzatchinjiriza onse okhala mu Yerusalemu, kotero kuti anthu ofowoka kwambiri pakati pawo adzakhala ngati Davide, ndipo nyumba ya Davide idzakhala ngati Mulungu, ngati mngelo wa Yehova wowatsogolera. <verse number="9" style="v"/>Pa tsiku limenelo ndidzawononga mitundu yonse yofuna kuthira nkhondo Yerusalemu.</para>
  <para style="s1">Kulirira amene Anamulasa</para>
  <para style="p">
    <verse number="10" style="v"/>“Ndipo pa nyumba ya Davide ndi pa anthu okhala mu Yerusalemu ndidzakhuthulirapo mzimu wachisomo ndi wopemphera. Iwo adzandiyangʼana Ine, amene anamubaya, ndipo adzamulirira kwambiri monga momwe munthu amalirira mwana wake mmodzi yekhayo, ndiponso adzamva chisoni kwambiri monga momwe amachitira ndi mwana woyamba kubadwa. <verse number="11" style="v"/>Pa tsiku limenelo mudzakhala kulira kwakukulu mu Yerusalemu, monga kulira kwa ku Hadadi-Rimoni ku chigwa cha Megido. <verse number="12" style="v"/>Dziko lidzalira kwambiri, fuko lililonse pa lokha, akazi awo pa okhanso: fuko la Davide pamodzi ndi akazi awo, fuko la Natani pamodzi ndi akazi awo, <verse number="13" style="v"/>nyumba ya Levi pamodzi ndi akazi awo, fuko la Simei pamodzi ndi akazi awo, <verse number="14" style="v"/>ndiponso mafuko onse pamodzi ndi akazi awo.</para>
  <chapter number="13" style="c"/>
  <para style="s1">Kuyeretsedwa ku Tchimo</para>
  <para style="p">
    <verse number="1" style="v"/>“Pa tsiku limenelo nyumba ya Davide adzayitsekulira kasupe wa madzi pamodzi ndi okhala mu Yerusalemu, kuti awachotsere tchimo lawo ndi chodetsa chawo.</para>
  <para style="p">
    <verse number="2" style="v"/>“Pa tsiku limenelo, ndidzafafaniziratu mayina a mafano mʼdziko, ndipo sadzawakumbukiranso,” akutero Yehova Wamphamvuzonse. “Ndidzachotsa mʼdziko aneneri pamodzi ndi mzimu wonyansa. <verse number="3" style="v"/>Ndipo ngati wina aliyense adzafuna kunenera, abambo ndi amayi ake amene anamubereka, adzamuwuza kuti, ‘Uyenera kufa, chifukwa wayankhula bodza mʼdzina la Yehova.’ Pamene anenera, makolo ake omwe adzamubaya.</para>
  <para style="p">
    <verse number="4" style="v"/>“Pa tsiku limenelo mneneri aliyense adzachita manyazi chifukwa cha masomphenya ake. Sadzavala chovala chake chaubweya ndi cholinga chonamiza anthu. <verse number="5" style="v"/>Iye adzati, ‘Sindine mneneri. Ndine mlimi; ndakhala ndi kulima munda kuyambira ubwana wanga.’ <verse number="6" style="v"/>Ngati wina adzamufunsa, ‘Zilonda zili mʼthupi lakoli ndi chiyani?’ Iye adzayankha kuti, ‘Zilondazi ndinazilandira mʼnyumba ya abwenzi anga.’</para>
  <para style="s1">Kukantha Mʼbusa, Nkhosa Kubalalika</para>
  <para style="q1">
    <verse number="7" style="v"/>“Dzambatuka iwe lupanga, ukanthe mʼbusa wanga,</para>
  <para style="q2">ukanthe munthu amene ali pafupi ndi Ine!”</para>
  <para style="q2">akutero Yehova Wamphamvuzonse.</para>
  <para style="q1">Kantha mʼbusa</para>
  <para style="q2">ndipo nkhosa zidzabalalika,</para>
  <para style="q2">ndipo ndidzatambalitsa dzanja langa kuwononga zazingʼono.</para>
  <para style="q1">
    <verse number="8" style="v"/>Mʼdziko monse, akutero Yehova Wamphamvuzonse,</para>
  <para style="q2">“zigawo ziwiri mwa zigawo zitatu za anthu zidzakanthidwa ndi kuwonongeka;</para>
  <para style="q2">koma chigawo chimodzi chidzatsala mʼdzikomo.</para>
  <para style="q1">
    <verse number="9" style="v"/>Chigawo chachitatuchi ndidzachiyika pa moto;</para>
  <para style="q2">ndidzawayeretsa monga momwe amayeretsera siliva</para>
  <para style="q2">ndi kuwayesa monga momwe amayesera golide.</para>
  <para style="q1">Adzayitana pa dzina langa</para>
  <para style="q2">ndipo Ine ndidzawayankha;</para>
  <para style="q1">Ine ndidzanena kuti, ‘Awa ndi anthu anga,’</para>
  <para style="q2">ndipo iwo adzanena kuti, ‘Yehova ndiye Mulungu wathu.’ ”</para>
  <chapter number="14" style="c"/>
  <para style="s1">Yehova Akubwera ndipo Akulamulira</para>
  <para style="p">
    <verse number="1" style="v"/>Taonani tsiku la Yehova likubwera pamene zinthu zimene adani ako anakulanda azidzagawana iwe ukuona.</para>
  <para style="p">
    <verse number="2" style="v"/>Ndidzasonkhanitsa anthu a mitundu yonse kuti adzathire nkhondo Yerusalemu; mzindawu udzalandidwa, nyumba zidzaphwasulidwa, ndipo akazi adzagwiriridwa. Theka la anthu a mu mzindamu lidzapita ku ukapolo, koma ena onse otsala mu mzindamu sadzachotsedwa.</para>
  <para style="p">
    <verse number="3" style="v"/>Pamenepo Yehova adzabwera kudzamenyana ndi mitundu ya anthu imeneyi, ngati mmene amachitira pa nthawi ya nkhondo. <verse number="4" style="v"/>Tsiku limenelo adzayimirira pa Phiri la Olivi, kummawa kwa Yerusalemu, ndipo Phiri la Olivilo lidzagawikana pawiri kuyambira kummawa mpaka kumadzulo, kupanga chigwa chachikulu, kuchititsa kuti theka la phiri lisunthire kumpoto ndi linalo kummwera. <verse number="5" style="v"/>Inu mudzathawa podzera mʼchigwa chapakati pa phirilo, pakuti chidzafika mpaka ku Azeli. Mudzathawa monga munachitira pa tsiku la chivomerezi nthawi ya Uziya mfumu ya Yuda. Kenaka Yehova Mulungu wanga adzabwera, pamodzi ndi oyera ake onse.</para>
  <para style="p">
    <verse number="6" style="v"/>Tsiku limenelo sipadzakhala kuwala, kuzizira kapena chisanu. <verse number="7" style="v"/>Lidzakhala tsiku lapaderadera, silidzakhala usana kapena usiku; tsiku limeneli akulidziwa ndi Yehova yekha. Ikadzafika nthawi ya madzulo, kudzakhala kukuwalabe.</para>
  <para style="p">
    <verse number="8" style="v"/>Tsiku limenelo madzi amoyo adzatuluka mu Yerusalemu, theka lidzapita ku nyanja ya kummawa ndipo theka lina ku nyanja ya kumadzulo, nthawi yachilimwe ndi nthawi yozizira yomwe.</para>
  <para style="p">
    <verse number="9" style="v"/>Ndipo Yehova adzakhala mfumu pa dziko lonse lapansi. Tsiku limenelo padzakhala Ambuye mmodzi yekha, ndipo dzina lidzakhala limodzi lomwelo.</para>
  <para style="p">
    <verse number="10" style="v"/>Dziko lonse, kuyambira ku Geba mpaka ku Rimoni, kummwera kwa Yerusalemu, lidzakhala ngati Araba. Koma Yerusalemu adzakwezedwa ndipo adzakhala pamalo pakepo, kuyambira ku Chipata cha Benjamini mpaka ku malo amene ali ku Chipata Choyamba, ku Chipata Chapangodya, ndipo kuyambira ku Nsanja ya Hananeli mpaka ku malo opsinyira mphesa za mfumu. <verse number="11" style="v"/>Mʼmenemo mudzakhala anthu; sadzawonongedwanso. Yerusalemu adzakhala pa mtendere.</para>
  <para style="p">
    <verse number="12" style="v"/>Mliri umene Yehova adzakanthire nawo mitundu yonse ya anthu imene inkamenyana ndi Yerusalemu ndi uwu: Matupi awo adzawola iwo eni akuyenda, maso awo adzawola ali mʼmalo mwake, ndipo malilime awo adzawola ali mʼkamwa mwawo. <verse number="13" style="v"/>Pa tsiku limenelo Yehova adzasokoneza anthu akuluakulu. Munthu aliyense adzagwira dzanja la mnzake, ndi kuyamba kumenyana okhaokha. <verse number="14" style="v"/>Yuda nayenso adzachita nkhondo ku Yerusalemu. Chuma chonse cha anthu a mitundu yozungulira adzachisonkhanitsa pamodzi; golide, siliva ndi zovala zochuluka kwambiri. <verse number="15" style="v"/>Mliri womwewo udzapha akavalo ndi nyulu, ngamira ndi abulu, pamodzi ndi nyama zonse zokhala ku misasako.</para>
  <para style="p">
    <verse number="16" style="v"/>Kenaka opulumuka ochokera mwa mitundu yonse ya anthu amene anathira nkhondo Yerusalemu, azidzapita chaka ndi chaka kukapembedza Mfumu Yehova Wamphamvuzonse, ndiponso kukachita Chikondwerero cha Misasa. <verse number="17" style="v"/>Ngati mitundu ina ya anthu pa dziko lapansi sidzapita ku Yerusalemu kukapembedza Mfumu Yehova Wamphamvuzonse, idzakhala wopanda mvula. <verse number="18" style="v"/>Ndipo ngati anthu a ku Igupto sadzapita ndi kukakhala nawo kumeneko, adzakhala wopanda mvula. Yehova adzabweretsa pa iwo mliri umene analangira mitundu ina ya anthu imene sinapite ku Chikondwerero cha Misasa. <verse number="19" style="v"/>Chimenechi chidzakhala chilango cha Igupto ndiponso mitundu ina yonse imene sidzapita ku Chikondwerero cha Misasa.</para>
  <para style="p">
    <verse number="20" style="v"/>Pa tsiku limenelo pa maberu a akavalo padzalembedwa mawu oti <char style="sc">wopatulikira Yehova</char>, ndipo miphika ya mʼNyumba ya Yehova idzakhala yopatulika ngati mbale za ku guwa. <verse number="21" style="v"/>Mʼphika uliwonse ku Yerusalemu ndi ku Yuda udzakhala wopatulikira Yehova Wamphamvuzonse, ndipo onse amene adzabwera kudzapereka nsembe adzatenga miphika ina ndi kuphikiramo. Ndipo nthawi imeneyo simudzakhalanso Akanaani mʼNyumba ya Yehova Wamphamvuzonse.</para>
</usx>
