<?xml version="1.0" encoding="UTF-8"?>
<usx version="2.6">
  <book code="NEH" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">NEHEMIYA</para>
  <para style="toc1">Nehemiya</para>
  <para style="toc2">Nehemiya</para>
  <para style="toc3">Neh</para>
  <para style="mt1">Nehemiya</para>
  <chapter number="1" style="c"/>
  <para style="s1">Pemphero la Nehemiya</para>
  <para style="p">
    <verse number="1" style="v"/>Awa ndi mawu a Nehemiya mwana wa Hakaliya:</para>
  <para style="b"/>
  <para style="p">Pa mwezi wa Kisilevi, chaka cha makumi awiri, pamene ndinali mu mzinda wa Susa, <verse number="2" style="v"/>Hanani mmodzi mwa abale anga, anabwera ndi anthu ena kuchokera ku Yuda, ndipo ine ndinawafunsa za Ayuda otsala amene sanatengedwe ukapolo, ndiponso za mzinda wa Yerusalemu.</para>
  <para style="p">
    <verse number="3" style="v"/>Anandiyankha kuti, “Amene sanatengedwe ukapolo aja ali pa mavuto aakulu ndipo ali ndi manyazi. Khoma la Yerusalemu ndilogamukagamuka ndipo zipata zake zinatenthedwa ndi moto.”</para>
  <para style="p">
    <verse number="4" style="v"/>Nditamva zimenezi, ndinakhala pansi ndi kuyamba kulira. Ndinalira kwa masiku angapo. Ndinkasala zakudya ndi kumapemphera pamaso pa Mulungu Wakumwamba. <verse number="5" style="v"/>Ndinkati:</para>
  <para style="pm">“Inu Yehova, Mulungu wakumwamba, Mulungu wamkulu ndi woopsa. Mumasunga pangano ndi kuonetsa chikondi chosasinthika kwa onse amene amakukondani ndi kumvera malamulo anu. <verse number="6" style="v"/>Tcherani khutu lanu ndi kutsekula maso anu kuti mumve pemphero la mtumiki wanune limene ndikupemphera usana ndi usiku pamaso panu kupempherera Aisraeli, atumiki anu. Ndikuvomereza machimo a Aisraeli amene tinakuchimwirani. Ndithu, ine ndi banja la makolo anga tinakuchimwirani. <verse number="7" style="v"/>Ife tinakuchitirani zoyipa zambiri. Sitinamvere mawu anu, malamulo ndi malangizo anu amene munapereka kwa mtumiki wanu Mose.</para>
  <para style="pm">
    <verse number="8" style="v"/>“Kumbukirani mawu amene munawuza mtumiki wanu Mose akuti, ‘Ngati mukhala osakhulupirika, ndidzakubalalitsani pakati pa mitundu ina. <verse number="9" style="v"/>Koma mukabwerera kwa Ine, mukamvera malamulo anga ndi kuwatsatadi, ndiye kuti ngakhale anthu anu atabalalika kutali chotani, Ine ndidzawasonkhanitsa kuchokera kumeneko ndi kubwera nawo ku malo amene ndinasankha kuti azidzayitanira dzina langa.’</para>
  <para style="pm">
    <verse number="10" style="v"/>“Iwo ndi atumiki anu ndi anthu anu, amene munawawombola ndi mphamvu yanu yayikulu ndi dzanja lanu lamphamvu. <verse number="11" style="v"/>Inu Ambuye tcherani khutu lanu kuti mumve pemphero la mtumiki wanune ndiponso pemphero la atumiki anu amene amakondwera kuchitira ulemu dzina lanu. Lolani kuti mtumiki wanune zinthu zindiyendere bwino lero ndi kuti mfumu indichitire chifundo.”</para>
  <para style="p">Nthawi imeneyi nʼkuti ndili woperekera zakumwa kwa mfumu.</para>
  <chapter number="2" style="c"/>
  <para style="s1">Aritasasita Atumiza Nehemiya ku Yerusalemu</para>
  <para style="p">
    <verse number="1" style="v"/>Pa mwezi wa Nisani, mʼchaka cha makumi awiri cha ufumu wa Aritasasita, atabwera ndi vinyo pamaso pa mfumu ine ndinatenga vinyoyo ndi kupereka kwa mfumu. Koma ndinali ndisanakhalepo ndi nkhope yachisoni pamaso pake. <verse number="2" style="v"/>Tsono mfumu inandifunsa kuti, “Nʼchifukwa chiyani nkhope yako ikuoneka yachisoni pamene iwe sukudwala? Ichi si chinthu china koma chisoni cha mu mtima.”</para>
  <para style="p">Ine ndinachita mantha kwambiri. <verse number="3" style="v"/>Ndinawuza mfumu kuti, “Mfumu ikhale ndi moyo wamuyaya! Kodi nkhope yanga ilekerenji kuoneka yachisoni pamene mzinda umene kuli manda a makolo anga, wasanduka bwinja ndipo zipata zake zinawonongedwa ndi moto?”</para>
  <para style="p">
    <verse number="4" style="v"/>Apo mfumu inandifunsa kuti, “Tsono ukufuna kundipempha chiyani?”</para>
  <para style="p">Ndipo ine ndinapemphera kwa Mulungu Wakumwamba. <verse number="5" style="v"/>Ndipo ndinayankha kuti, “Ngati amfumu chingakukondweretseni, ngati mungakomere mtima mtumiki wanune, mundilole kuti ndipite ku Yuda, ku mzinda kumene kuli manda a makolo anga kuti ndikawumangenso.”</para>
  <para style="p">
    <verse number="6" style="v"/>Tsono mfumu, mfumukazi itakhala pambali pake, anandifunsa kuti, “Kodi kumeneko ukakhalako masiku angati ndipo udzabwera liti?” Ndinayiwuza mfumu nthawi yake ndipo inandilola kuti ndipite.</para>
  <para style="p">
    <verse number="7" style="v"/>Ndipo ndinatinso kwa mfumu, “Ngati zikondweretse mfumu, mundipatse makalata oti ndikapereke kwa abwanamkubwa a ku chigawo cha Patsidya pa Yufurate, kuti akandilole kudutsa mwamtendere mpaka nditakafika ku Yuda. <verse number="8" style="v"/>Mundipatsenso kalata yokapereka kwa Asafu woyangʼanira nkhalango ya mfumu, kuti akandipatse mitengo yokapangira mitanda ya zipata za nsanja yoteteza Nyumba ya Mulungu, mitanda ya khoma la mzinda ndi ya nyumba yokhalamo ine.” Mfumu indipatse zomwe ndinapempha popeza Yehova wokoma mtima anali nane. <verse number="9" style="v"/>Choncho ndinanyamuka ulendo wanga ndipo ndinafika kwa abwanamkubwa a chigawo cha Patsidya pa Yufurate ndipo ndinawapatsa makalata a mfumu. Mfumu nʼkuti itatumiza akulu ankhondo ndi okwera pa akavalo kuti atsagane nane.</para>
  <para style="p">
    <verse number="10" style="v"/>Sanibalati wa ku Horoni ndi Tobiya wa ku Amoni atamva zimenezi, iwo anayipidwa kwambiri kuti wina wabwera kudzachitira zabwino Aisraeli.</para>
  <para style="s1">Nehemiya Ayendera Makoma a Yerusalemu</para>
  <para style="p">
    <verse number="11" style="v"/>Ndinafika ku Yerusalemu, ndipo ndinakhala kumeneko masiku atatu. <verse number="12" style="v"/>Sindinawuze munthu aliyense za zimene Yehova anayika mu mtima mwanga kuti ndichitire mzinda wa Yerusalemu. Choncho ndinanyamuka usiku pamodzi ndi anthu ena owerengeka. Ndinalibe bulu wina aliyense kupatula amene ndinakwerapo.</para>
  <para style="p">
    <verse number="13" style="v"/>Ndinatuluka usiku podzera ku Chipata cha ku Chigwa ndi kuyenda kupita ku Chitsime cha Chirombo Chamʼmadzi mpaka ku Chipata cha Zinyalala. Ndinayangʼana makoma a Yerusalemu, amene anagwetsedwa, ndi zipata zake, zimene zinawonongedwa ndi moto. <verse number="14" style="v"/>Kenaka ndinapita ku Chipata cha Kasupe ndi ku Dziwe la Mfumu. Koma panalibe malo okwanira akuti bulu wanga adutse. <verse number="15" style="v"/>Kotero usikuwo ndinapita ku chigwa, ndikuyangʼana khomalo. Pomaliza ndinabwerera ndi kukalowanso mu mzinda kudzera ku Chipata cha ku Chigwa. <verse number="16" style="v"/>Akuluakulu sanadziwe kumene ndinapita kapena zimene ndimachita, chifukwa pa nthawiyi nʼkuti ndisananene kalikonse kwa Ayuda kapena ansembe, anthu olemekezeka kapena akuluakulu, kapena wina aliyense amene anali woyenera kugwira ntchitoyi.</para>
  <para style="p">
    <verse number="17" style="v"/>Ndinawawuza kuti, “Inu mukuona mavuto amene tili nawo. Mukuona kuti mzinda wa Yerusalemu wasanduka bwinja ndipo zipata zake zatenthedwa ndi moto. Tsono tiyeni timangenso makoma a Yerusalemu ndipo sitidzachitanso manyazi.” <verse number="18" style="v"/>Ndinawawuza za mmene Yehova Mulungu wanga anandichitira zabwino ndiponso mawu amene mfumu inandiwuza.</para>
  <para style="p">Tsono anati, “Tiyeni tiyambenso kumanga.” Kotero analimbitsana mtima kuti ayambenso ntchito yabwinoyi.</para>
  <para style="p">
    <verse number="19" style="v"/>Koma Sanibalati wa ku Horoni, Tobiya wa ku Amoni ndi Gesemu Mwarabu atamva zimenezi, anatiseka ndi kutinyoza. Iwo anafunsa kuti, “Kodi muti ndi chiyani chimene mukuchitachi? Kodi mufuna kuwukira mfumu?”</para>
  <para style="p">
    <verse number="20" style="v"/>Koma ndinawayankha kuti, “Mulungu Wakumwamba atithandiza kuti zinthu zitiyendere bwino. Ife antchito ake tiyambapo kumanga. Koma inu mulibe gawo lanu muno mu Yerusalemu. Mulibe chokuyenerezani kulandira malo ano. Mulibenso chilichonse muno chokumbutsa za inu.”</para>
  <chapter number="3" style="c"/>
  <para style="s1">Anthu Omanga Makoma a Yerusalemu</para>
  <para style="p">
    <verse number="1" style="v"/>Pambuyo pake Eliyasibu mkulu wa ansembe ndi ansembe anzake anayamba kugwira ntchito ndipo anamanganso Chipata cha Nkhosa. Iwo anachipatulira Mulungu ndipo anayika zitseko zake. Khoma limene analipatula linafika mpaka pa Nsanja ya Zana ndi Nsanja ya Hananeli. <verse number="2" style="v"/>Anthu a ku Yeriko anamanga chigawo china pambali pake ndipo Zakuri mwana wa Imuri anamanga chigawo chinanso choyandikana nawo.</para>
  <para style="b"/>
  <para style="p">
    <verse number="3" style="v"/>Chipata cha Nsomba chinamangidwanso ndi ana a fuko la Hasena. Iwo anayika mitanda yake ndi zitseko, zotsekera zake, ndi mipiringidzo yake. <verse number="4" style="v"/>Meremoti mwana wa Uriya, mwana wa Hakozi, anakonza chigawo choyandikana nacho. Motsatana naye, Mesulamu mwana wa Berekiya, mwana wa Mesezabeli anakonza chigawo china. Pambali pake, Zadoki mwana wa Baana anakonzanso chigawo china. <verse number="5" style="v"/>Pambali pa iwowa anthu a ku Tekowa anakonza chigawo china. Koma wolemekezeka awo anakana kugwira ntchito imene akuluakulu awo anawapatsa.</para>
  <para style="b"/>
  <para style="p">
    <verse number="6" style="v"/>Chipata cha Yesana chinakonzedwa ndi Yoyada mwana wa Paseya ndi Mesulamu mwana wa Besodeya. Iwo anayika mitanda yake ndi kuyika zitseko, zotsekera zake ndi mipiringidzo yake. <verse number="7" style="v"/>Pambali pawo Melatiya Mgibeyoni ndi Yadoni Mmerenoti ndiponso anthu a ku Gibiyoni ndi a ku Mizipa anakonza chigawo chawo mpaka ku nyumba ya bwanamkubwa wa chigawo cha Patsidya pa Yufurate. <verse number="8" style="v"/>Pambali pawo Uzieli mwana wa Harihaya wa mʼgulu amisiri osula golide anakonzanso chigawo china. Pambali pake Hananiya mmodzi mwa anthu oyenga mafuta onunkhira, anakonzanso chigawo china. Iwo anakonzanso Yerusalemu mpaka ku Khoma Lotambasuka. <verse number="9" style="v"/>Refaya mwana wa Huri wolamulira theka la chigawo cha Yerusalemu anakonza chigawo china motsatana nawo. <verse number="10" style="v"/>Kulumikiza ichi, Yedaya mwana wa Harumafi anakonza chigawo choyangʼanana ndi nyumba yake, ndipo Hatusi mwana wa Hasabaneya anakonzanso motsatana naye. <verse number="11" style="v"/>Malikiya mwana wa Harimu ndi Hasubu mwana wa Pahati-Mowabu anakonzanso chigawo china ndiponso Nsanja ya Ngʼanjo. <verse number="12" style="v"/>Salumu mwana wa Halohesi wolamulira theka la chigawo cha Yerusalemu, anakonzanso chigawo chotsatana nawo mothandizidwa ndi ana ake akazi.</para>
  <para style="b"/>
  <para style="p">
    <verse number="13" style="v"/>Chipata cha ku chigwa chinakonzedwa ndi Hanuni ndi anthu okhala ku Zanowa. Iwo anachimanganso ndi kuyika zitseko zake ndi zotsekera ndi mipiringidzo yake. Iwo anakonzanso khoma lotalika mamita 450 mpaka ku Chipata cha Zinyalala.</para>
  <para style="b"/>
  <para style="p">
    <verse number="14" style="v"/>Chipata cha Zinyalala chinakonzedwa ndi Malikiya mwana wa Rekabu, wolamulira chigawo cha Beti-Hakeremu. Iye anachimanganso ndi kuyika zitseko zake, zotsekera zake ndi mipiringidzo.</para>
  <para style="b"/>
  <para style="p">
    <verse number="15" style="v"/>Chipata cha Kasupe chinakonzedwa ndi Saluni mwana wa Koli-Hoze, wolamulira chigawo cha Mizipa. Iye anachimanganso ndi kuyikanso denga ndiponso zitseko, zotsekera ndi mipiringidzo yake. Iye anakonzanso khoma la Dziwe la Siloamu limene lili pafupi ndi munda wa mfumu mpaka ku makwerero otsikira potuluka mzinda wa Davide. <verse number="16" style="v"/>Pambali pa iyeyo, Nehemiya mwana wa Azibuki, wolamulira theka la chigawo cha Beti Zuri anakonza chigawo china mpaka kumalo oyangʼanana ndi manda a Davide, mpaka ku dziwe lokumba ndi ku nyumba ya anthu ankhondo.</para>
  <para style="p">
    <verse number="17" style="v"/>Pambali pake Alevi anakonza chigawo china, ndipo mtsogoleri wawo anali Rehumi mwana wa Bani. Pambali pa iye Hasabiya wolamulira theka la chigawo cha Keyila anagwira ntchito ku chigawo chake. <verse number="18" style="v"/>Pambuyo pa iyeyu abale awo anapitiriza kukonza, ndipo mtsogoleri wawo anali Bawai mwana wa Henadadi, wolamulira theka lina la chigawo cha Keyila. <verse number="19" style="v"/>Motsatana naye Ezeri mwana wa Yesuwa, wolamulira Mizipa anakonza chigawo chinanso choyangʼanana ndi chikweza chofikira ku nyumba yosungira zida za nkhondo pa ngodya. <verse number="20" style="v"/>Motsatana naye, Baruki mwana wa Zakai anakonzanso chigawo china kuchokera pa ngodya mpaka pa chitseko cha nyumba ya Eliyasibu mkulu wa ansembe. <verse number="21" style="v"/>Motsatana naye, Meremoti mwana wa Uriya, mwana wa Hakozi anakonzanso chigawo china kuchokera ku chitseko cha nyumba ya Eliyasibu mpaka kumapeto kwake.</para>
  <para style="p">
    <verse number="22" style="v"/>Pambuyo pake ansembe okhala ku chidikha anakonzanso chigawo china. <verse number="23" style="v"/>Pambuyo pawo, Benjamini ndi Hasubu anakonza kutsogolo kwa nyumba zawo. Ndipo motsatana nawo, Azariya mwana wa Maaseya mwana wa Ananiya, anakonza chigawo choyangʼanana ndi nyumba zawo. <verse number="24" style="v"/>Motsatana naye, Binuyi mwana wa Henadadi anakonzanso chigawo china, kuchokera pa nyumba ya Azariya kukafika potsirizira pa ngodya. <verse number="25" style="v"/>Palali mwana Uzai anakonza chigawo china choyangʼanana ndi ngodya ndi nsanja yotuluka pa nyumba yapamwamba ya mfumu ku bwalo la alonda. Motsatana naye, Pedaya mwana wa Parosi, <verse number="26" style="v"/>ndi otumikira mʼNyumba ya Mulungu amene amakhala pa khoma la Ofeli anakonza chigawo china mpaka pa malo oyangʼanana ndi Chipata cha Madzi kuloza kummawa ndiponso nsanja yayitali ija. <verse number="27" style="v"/>Motsatana nawo, anthu a ku Tekowa anakonzanso chigawo china choyangʼanana ndi nsanja ija yayikulu ndi yayitali mpaka ku khoma la Ofeli.</para>
  <para style="b"/>
  <para style="p">
    <verse number="28" style="v"/>Kuyambira ku Chipata cha Akavalo anakonza ndi ansembe ena ndipo aliyense amakonza khoma loyangʼanana ndi nyumba yake. <verse number="29" style="v"/>Motsatana nawo, Zadoki mwana wa Imeri anakonza chigawo china choyangʼanana ndi nyumba yake. Motsatana naye, Semeya mwana wa Sekaniya, mlonda wa Chipata cha Kummawa, anakonzanso khoma. <verse number="30" style="v"/>Hananiya mwana wa Selemiya ndiponso Hanuni mwana wachisanu ndi chimodzi wa Zalafi anakonza chigawo china. Motsatana naye, Mesulamu mwana wa Berekiya anakonza chigawo choyangʼanana ndi chipinda chake. <verse number="31" style="v"/>Motsatana naye, Malikiya mmodzi mwa amisiri a golide anakonza chigawo china mpaka ku nyumba ya atumiki a ku Nyumba ya Mulungu ndiponso ku nyumba ya anthu amalonda moyangʼanana ndi chipata cha Mifikade ndiponso mpaka pa chipinda chapamwamba chapangodya. <verse number="32" style="v"/>Ndipo pakati pa chipinda chapamwamba chapangodya ndi Chipata cha Nkhosa anakonza ndi amisiri a golide ndi anthu amalonda.</para>
  <chapter number="4" style="c"/>
  <para style="s1">Adani a Nehemiya pa Ntchito Yake</para>
  <para style="p">
    <verse number="1" style="v"/>Sanibalati atamva kuti tikumanganso khoma anapsa mtima nayamba kuseka ndi kunyogodola Ayuda kwambiri. <verse number="2" style="v"/>Ndipo anayankhula pamaso pa abale ake ndi asilikali a Samariya kuti, “Kodi Ayuda ofowokawa akuchita chiyani? Kodi iwo nʼkumanganso khoma? Kodi adzaperekanso nsembe? Kodi adzatsiriza ntchitoyi tsiku limodzi? Kodi adzachita kutenga miyala yakale ija ndi mmene inapseramo?”</para>
  <para style="p">
    <verse number="3" style="v"/>Tobiya wa ku Amoni, amene anali naye anati, “Chimene akumangacho ngati nkhandwe itakwerapo, itha kugwetsa khoma lawolo!”</para>
  <para style="b"/>
  <para style="p">
    <verse number="4" style="v"/>Tsono ndinayamba kupemphera kuti, “Timvereni, Inu Mulungu wathu, mmene akutinyozera. Mulole kuti mawu awo onyoza awabwerere, ndipo atengedwe ukapolo ku dziko lachilendo. <verse number="5" style="v"/>Musawakhululukire mphulupulu zawo kapena kufafaniza machimo awo pamaso panu popeza aputa ukali wanu pamaso pa anthu omanga khoma.”</para>
  <para style="b"/>
  <para style="p">
    <verse number="6" style="v"/>Choncho ife tinamangabe khomalo kufikira lonse litafika theka la msinkhu wake, chifukwa chakuti anthu anagwira ntchitoyo ndi mtima wawo wonse.</para>
  <para style="p">
    <verse number="7" style="v"/>Koma pamene Sanibalati, Tobiya, Aarabu, Aamoni ndi anthu a ku Asidodi anamva kuti ntchito yokonzanso makoma a Yerusalemu ikupitirirabe ndipo kuti mipata ikutsekedwa, anapsa mtima kwambiri. <verse number="8" style="v"/>Tsono onse anapangana za chiwembu kuti abwere ndi kudzathira nkhondo anthu a ku Yerusalemu ndi kuyambitsa mapokoso pakati pawo. <verse number="9" style="v"/>Koma ife tinapemphera kwa Mulungu wathu ndipo tinayika alonda otiteteza kwa adaniwo usiku ndi usana.</para>
  <para style="p">
    <verse number="10" style="v"/>Pa nthawi yomweyi anthu a ku Yuda anati, “Mphamvu za anthu onyamula zinyalala zikutha ndipo pali zinyalala zambiri. Choncho ife sititha kumanga khomali.”</para>
  <para style="p">
    <verse number="11" style="v"/>Adani athunso anati, “Iwo asanadziwe izi, kapena kutiona, tidzakhala tili pakati pawo ndipo tidzawapha ndi kuyimitsa ntchitoyo.”</para>
  <para style="p">
    <verse number="12" style="v"/>Ndipo Ayuda amene ankhala pafupi ndi adani athuwo anabwera kakhumi konse kuchokera konse kumene ankakhala kudzatiwuza kuti tibwereko ku ntchito.</para>
  <para style="p">
    <verse number="13" style="v"/>Choncho kumbuyo kwa khoma, cha mʼmunsi mwake komanso malo amene anali asanathe ndinayikamo anthu mʼmabanja atatenga malupanga, mikondo ndi mauta awo. <verse number="14" style="v"/>Popeza anthu ankachita mantha, tsono ndinawawuza anthu olemekezeka, akuluakulu ndiponso anthu onse kuti, “Musawaope. Kumbukirani kuti Ambuye ndi wamkulu ndipo ndi woopsa. Choncho menyerani nkhondo abale anu, ana aamuna ndi aakazi, akazi anu ndi nyumba zanu.”</para>
  <para style="p">
    <verse number="15" style="v"/>Adani athu atamva kuti ife tadziwa za chiwembu chawo, anadziwanso kuti Yehova walepheretsa zimene ankafuna kutichita. Choncho tinabwerera aliyense ku ntchito yake yomanga khoma.</para>
  <para style="p">
    <verse number="16" style="v"/>Kuyambira tsiku limenelo mpaka mʼtsogolo mwake, theka la antchito anga linkagwira ntchito, pamene theka linalo limatenga mikondo, zishango, mauta ndi kuvala malaya azitsulo. Akuluakulu ankalimbikitsa Ayuda onse <verse number="17" style="v"/>amene ankamanga khoma. Anthu onyamula zinyalala aja ankagwira ntchito ndi dzanja limodzi, dzanja linali atanyamula chida chankhondo. <verse number="18" style="v"/>Mʼmisiri aliyense ankamangirira lupanga lake mʼchiwuno mwake akamagwira ntchito. Koma munthu woyimba lipenga anali pambali panga nthawi zonse.</para>
  <para style="p">
    <verse number="19" style="v"/>Ndipo ine ndinati kwa anthu olemekezeka ndi anthu ena onse, “Ntchitoyi ndi yayikulu ndipo ili padera lalikulu ndipo ifeyo takhala motayanatayana kwambiri pa khoma. <verse number="20" style="v"/>Tsono kulikonse kumene muliko, mukamva kulira kwa lipenga bwerani mudzasonkhane kumene kuli ine kuno. Mulungu wathu adzatimenyera nkhondo.”</para>
  <para style="p">
    <verse number="21" style="v"/>Choncho enafe tinapitiriza kugwira ntchito, pamene theka lina linkanyamula mikondo kuyambira mʼbandakucha mpaka nyenyezi zitaoneka. <verse number="22" style="v"/>Pa nthawi imeneyo ndinawuzanso anthuwo kuti, “Aliyense pamodzi ndi wantchito wake agone mu Yerusalemu kuti tikhale ndi otilondera usiku ndi kuti masana tizigwira ntchito.” <verse number="23" style="v"/>Choncho ine, anzanga, antchito anga, ndi anthu otiteteza amene ankanditsata panalibe ndi mmodzi yemwe anavula zovala zake pogona. Aliyense anasunga chida chake chankhondo pambali pake.</para>
  <chapter number="5" style="c"/>
  <para style="s1">Nehemiya Ateteza Anthu Aumphawi</para>
  <para style="p">
    <verse number="1" style="v"/>Tsono anthu ena ndi akazi awo anayamba kudandaula kwambiri chifukwa cha Ayuda anzawo. <verse number="2" style="v"/>Ena ankanena kuti, “Ife ndi ana athu aamuna ndi aakazi, tilipo ochuluka kwambiri. Choncho tikufuna tirigu kuti tidye ndi kukhala ndi moyo.”</para>
  <para style="p">
    <verse number="3" style="v"/>Panali ena amene ankanena kuti, “Ife tikuchita kupereka minda yathu, mitengo yathu ya mphesa ndi nyumba zathu ngati chikole kuti tipeze tirigu chifukwa njala yakula.”</para>
  <para style="p">
    <verse number="4" style="v"/>Panalinso ena amene ankanena kuti, “ife tinachita kukongola ndalama zoti tipereke msonkho wa minda ndi mitengo yathu ya mphesa kwa mfumu. <verse number="5" style="v"/>Ngakhale kuti ndife amodzi ndi abale athuwa, ndipo ngakhalenso ana athu ndi ofanana ndi ana awo, ife tikukakamiza ana athu kuti akhale akapolo. Ena mwa ana athu aakazi atengedwa kale ukapolo. Ife tilibe mphamvu yochitapo kanthu popeza anthu ena anatenga kale minda yathu ndi mitengo yathu ya mphesa.”</para>
  <para style="p">
    <verse number="6" style="v"/>Nditamva madandawulo awo ndi zimene amanenazi ndinapsa mtima kwambiri. <verse number="7" style="v"/>Nditalingalira bwino ndinatsimikiza zoti ndichitepo kanthu ndipo kenaka ndinawadzudzula anthu olemekezeka ndi akuluakuluwo. Ndinawawuza kuti, “Zoona ndithu inu nʼkumalipiritsana chiwongoladzanja chachikulu anthu apachibale nokhanokha!” Choncho ndinayitanitsa msonkhano waukulu kuti ndiwazenge mlandu <verse number="8" style="v"/>ndipo ndinati, “Monga zakhaliramu ife tikutha kuwombola abale anthu amene anagulitsidwa ukapolo kwa anthu ena. Kodi tsopano inu mukugulitsanso abale anu kwa anzawo kuti ife tiwumirizidwe kuwawombola?” Iwo anakhala chete, chifukwa sanapeze mawu oti anene.</para>
  <para style="p">
    <verse number="9" style="v"/>Kotero ndinapitiriza kunena kuti, “Zimene mukuchitazi si zabwino. Kodi inu simungakhale ndi moyo woopa Mulungu wathu kuti tipewe kunyoza kwa adani athu, anthu a mitunda inayi? <verse number="10" style="v"/>Ine ndi abale anga ndiponso antchito anga tikuwakongozanso anthuwa ndalama ndi tirigu. Ndipo tiyeni tilekeretu zolandira chiwongoladzanja! <verse number="11" style="v"/>Abwezereni lero lomwe minda yawo, mitengo ya mphesa, mitengo ya olivi ndiponso nyumba zawo. Muwabwezerenso chiwongoladzanja cha ndalama, tirigu, vinyo ndi mafuta zimene munatenga.”</para>
  <para style="p">
    <verse number="12" style="v"/>Iwo anayankha kuti, “Ife tidzawabwezera zimenezi popanda kupemphapo kanthu kalikonse kwa iwo. Tidzachita monga mwanena.”</para>
  <para style="p">Pambuyo pake ndinayitanitsa ansembe ndipo pamaso pawo ndinawalumbiritsa atsogoleriwo ndi akuluakuluwo kuti adzachitadi zomwe analonjezazo. <verse number="13" style="v"/>Ndipo inenso ndinakutumula chovala changa ndi kuti, “Chimodzimodzinso Mulungu akutumule munthu wosasunga malonjezano ake. Amulande nyumba yake ndi katundu wake ndi kumusandutsa mʼmphawi!”</para>
  <para style="p">Apo msonkhano wonse unati, “Ameni” natamanda Yehova. Ndipo anthu aja anachita monga analonjezera.</para>
  <para style="p">
    <verse number="14" style="v"/>Ndiponso kuyambira nthawi imene anandisankha kuti ndikhale bwanamkubwa wa dziko la Yuda, kuchokera chaka cha makumi awiri mpaka chaka cha 32 muulamuliro wa ufumu wa Aritasasita, ndiye kuti kwa zaka zokwana 12, ine ngakhale abale anga sitinalandire chakudya choyenerera bwanamkubwa. <verse number="15" style="v"/>Koma abwanamkubwa akale ankasautsa anthu. Iwo ankalanda anthu chakudya ndi vinyo ndi kuwalipiritsanso masekeli asiliva makumi anayi. Ngakhalenso antchito awo amavutitsa anthu kwambiri. Koma ine sindinachite zimenezo chifukwa ndimaopa Mulungu. <verse number="16" style="v"/>Ndiponso ndinadzipereka kugwira ntchito yomanga khoma la mzinda wa Yerusalemu popanda ngakhale kugulapo munda. Antchito anganso anasonkhana komweko kuti agwire ntchito ndipo sitinafunenso malo ena.</para>
  <para style="p">
    <verse number="17" style="v"/>Kuwonjezera apa, ndinkadyetsa Ayuda, akuluakulu kuphatikizanso anthu amene ankabwera kwa ife kuchokera kwa mitundu ya anthu otizungulira okwanira 150. <verse number="18" style="v"/>Tsiku lililonse pamaphikidwa ngʼombe imodzi, nkhosa zabwino zisanu ndi imodzi pamodzi ndi nkhuku. Ndipo pakutha pa masiku khumi aliwonse pankakhala matumba achikopa ochuluka a vinyo wa mitundu yonse. Ngakhale zinali choncho, Ine sindinatenge chakudya choperekedwa kwa bwanamkubwa, chifukwa izi zinali zosautsa anthu.</para>
  <para style="p">
    <verse number="19" style="v"/>Kuti zinthu zindiyendere bwino, kumbukirani Yehova Mulungu wanga pa zonse zimene ndachitira anthu awa.</para>
  <chapter number="6" style="c"/>
  <para style="s1">Adani Apitiriza Kutsutsa ndi Kuopseza Nehemiya</para>
  <para style="p">
    <verse number="1" style="v"/>Pamenepo Sanibalati, Tobiya, Gesemu Mwarabu ndi adani athu anamva kuti ndatsiriza ntchito yomanganso khoma ndi kuti palibe mpata umene watsala ngakhale kuti pa nthawi imeneyi ndinali ndisanayike zitseko pa zipata. <verse number="2" style="v"/>Sanibalati ndi Gesemu, ananditumizira uthenga uwu: “Bwerani tidzakumane pa mudzi wina ku chigwa cha Ono.”</para>
  <para style="p">Koma iwo anakonzekera kuti akandichite chiwembu kumeneko. <verse number="3" style="v"/>Choncho ine ndinatuma amithenga ndi yankho ili: “Ine ndikugwira ntchito yayikulu kuno ndipo sindingathe kubwera kumeneko. Kodi ntchito iyime pofuna kuti ndibwere kumeneko?” <verse number="4" style="v"/>Ananditumizira uthenga umodzimodzi omwewu kanayi ndipo ndinawayankha chimodzimodzi.</para>
  <para style="p">
    <verse number="5" style="v"/>Tsono kachisanu, Sanibalati anatumiza wantchito wake ndi kalata yosamata. <verse number="6" style="v"/>Mu kalatamo munali mawu akuti,</para>
  <para style="pm">“Pali mphekesera pakati pa mitundu ya anthu, ndiponso Gesemu akunena zomwezo kuti inu ndi Ayuda onse mufuna kuwukira boma. Nʼchifukwa chake mukumanga khoma. Mphekeserazo zikutinso inu mukufuna kudzakhala mfumu yawo. <verse number="7" style="v"/>Mwayikanso kale aneneri amene adzalengeza za iwe mu Yerusalemu kuti ‘Mu Yuda muli mfumu!’ Tsono nkhani iyi imveka ndithu kwa mfumu. Choncho bwerani kuti tidzakambirane.”</para>
  <para style="p">
    <verse number="8" style="v"/>Ine ndinatumiza yankho ili: “Pa zimene mukunenazo, palibe chimene chinachitikapo. Inu mukungozipeka mʼmutu mwanu.”</para>
  <para style="p">
    <verse number="9" style="v"/>Apa adani athu onsewa ankangofuna kutiopseza. Iwo ankaganiza kuti “Tichita mantha ndi kuleka kugwira ntchito.”</para>
  <para style="p">Tsono ndinapemphera kuti, “Inu Mulungu ndilimbitseni mtima.”</para>
  <para style="p">
    <verse number="10" style="v"/>Tsiku lina ndinapita ku nyumba ya Semaya mwana wa Delaya mwana wa Mehatabeli. Tsono anandiwuza kuti, “Tiyeni tikakumanire ku Nyumba ya Mulungu. Tikabisale mʼmenemo ndi kutseka zitseko chifukwa akubwera kudzakuphani. Ndithu usiku uno akubwera kudzakuphani.”</para>
  <para style="p">
    <verse number="11" style="v"/>Koma ndinayankha kuti, “Kodi munthu ngati ine nʼkuthawa? Kapena munthu wofanana ndi ine nʼkupita ku Nyumba ya Mulungu kuti apulumutse moyo wake? Ayi, ine sindipita!” <verse number="12" style="v"/>Ndinazindikira kuti Mulungu sanamutume koma kuti anayankhula mawu oloserawa motsutsana nane chifukwa Tobiya ndi Sanibalati anamulemba ntchitoyi. <verse number="13" style="v"/>Iye analembedwa ntchitoyi ndi cholinga choti ine ndichite mantha, ndithawe. Ndikanatero ndiye kuti ndikanachimwira Yehova ndiponso iwowo akanandiyipitsira mbiri yanga ndi kumandinyoza.</para>
  <para style="b"/>
  <para style="p">
    <verse number="14" style="v"/>Tsono ndinapemphera kuti, “Inu Mulungu wanga, kumbukirani Tobiya ndi Sanibalati chifukwa cha zimene achita. Kumbukiraninso mneneri wamkazi Nowadiya ndi aneneri amene akhala akufuna kundiopseza.”</para>
  <para style="s1">Kutsiriza kwa Khoma</para>
  <para style="p">
    <verse number="15" style="v"/>Ndipo khoma linatsirizidwa kumanga pa tsiku la 25 la mwezi wa Eluli. Linamangidwa pa masiku okwana 52. <verse number="16" style="v"/>Adani athu onse atamva izi, mitundu yonse ya anthu yozungulira inachita mantha ndi kuchita manyazi. Iwo anazindikira kuti ntchitoyo inachitika ndi thandizo la Mulungu wathu.</para>
  <para style="p">
    <verse number="17" style="v"/>Komanso masiku amenewo anthu olemekezeka a ku Yuda ankalemberana naye makalata ambiri ndi Tobiyayo, <verse number="18" style="v"/>pakuti anthu ambiri a ku Yuda anali atalumbira kale kuti adzagwira naye ntchito popeza anali mkamwini wa Sekaniya mwana wa Ara, ndipo mwana wake Yehohanani anakwatira mwana wamkazi wa Mesulamu mwana wa Berekiya. <verse number="19" style="v"/>Kuwonjezera apo, anthu ankasimba za ntchito zake zabwino ine ndili pomwepo ndipo anakamuwululira mawu anga. Choncho Tobiyayo ankatumiza makalata ondiopseza.</para>
  <chapter number="7" style="c"/>
  <para style="p">
    <verse number="1" style="v"/>Khoma linamangidwa ndipo zitseko zinayikidwa. Pambuyo pake alonda a Nyumba ya Mulungu, oyimba nyimbo ndiponso Alevi anasankhidwa. <verse number="2" style="v"/>Kenaka ine ndinasankha mʼbale wanga Hanani pamodzi ndi Hananiya woyangʼanira nsanja yankhondo kukhala olamulira Yerusalemu chifukwa iyeyu anali munthu odalirika ndi woopa Mulungu kuposa anthu ena. <verse number="3" style="v"/>Ine ndinawawuza kuti, “Musalole kuti zipata za Yerusalemu zitsekulidwe mpaka dzuwa litatentha, ndipo alonda asanaweruke aonetsetse kuti atseka zitseko ndi kuzipiringidza. Musankhe alonda pakati pa anthu okhala mu Yerusalemu, ena akhale pa malo pawo ndi ena akhale moyangʼanana ndi nyumba zawo.”</para>
  <para style="s1">Mndandanda wa Anthu Oyamba Kubwera Kuchokera ku Ukapolo</para>
  <para style="p">
    <verse number="4" style="v"/>Tsono mzinda wa Yerusalemu unali wotambasuka ndiponso waukulu koma munali anthu ochepa ndipo nyumba zinali zisanamangidwe. <verse number="5" style="v"/>Ndipo Mulungu wanga anayika mu mtima mwanga maganizo oti ndisonkhanitse anthu olemekezeka, akuluakulu ndi anthu onse kuti alembetse mayina mwa mabanja awo. Ndinapeza buku limene munalembedwa mayina a mabanja a iwo amene anayamba kubwera kuchokera ku ukapolo. Izi ndi zimene ndinazipeza zitalembedwa mʼmenemo:</para>
  <para style="b"/>
  <para style="pi1">
    <verse number="6" style="v"/>Awa ndi anthu a mʼchigawo cha Yuda amene anabwerera kuchokera ku ukapolo amene Nebukadinezara mfumu ya Babuloni anawatenga ukapolo. Iwo anabwerera ku Yerusalemu ndi ku Yuda, aliyense ku mzinda wa makolo ake. <verse number="7" style="v"/>Anabwera pamodzi ndi atsogoleri awa: Zerubabeli, Yesuwa, Nehemiya, Azariya, Raamiya, Nahamani, Mordekai, Bilisani, Misipereti, Bigivai, Nehumu ndi Baana.</para>
  <para style="b"/>
  <para style="mi">Tsono chiwerengero cha anthu a ku Israeli chinali chotere:</para>
  <table>
    <row style="tr">
      <cell style="tc1" align="start">
        <verse number="8" style="v"/>Zidzukulu za Parosi </cell>
      <cell style="tcr2" align="end">2,172</cell>
    </row>
    <row style="tr">
      <cell style="tc1" align="start">   <verse number="9" style="v"/>Zidzukulu za Sefatiya </cell>
      <cell style="tcr2" align="end">372</cell>
    </row>
    <row style="tr">
      <cell style="tc1" align="start">   <verse number="10" style="v"/>Zidzukulu za Ara </cell>
      <cell style="tcr2" align="end">652</cell>
    </row>
    <row style="tr">
      <cell style="tc1" align="start">   <verse number="11" style="v"/>Zidzukulu za Pahati-Mowabu (kudzera mu mʼbado wa Yesuwa ndi Yowabu) </cell>
      <cell style="tcr2" align="end">2,818</cell>
    </row>
    <row style="tr">
      <cell style="tc1" align="start">   <verse number="12" style="v"/>Zidzukulu za Elamu </cell>
      <cell style="tcr2" align="end">1,254</cell>
    </row>
    <row style="tr">
      <cell style="tc1" align="start">   <verse number="13" style="v"/>Zidzukulu za Zatu </cell>
      <cell style="tcr2" align="end">845</cell>
    </row>
    <row style="tr">
      <cell style="tc1" align="start">   <verse number="14" style="v"/>Zidzukulu za Zakai </cell>
      <cell style="tcr2" align="end">760</cell>
    </row>
    <row style="tr">
      <cell style="tc1" align="start">   <verse number="15" style="v"/>Zidzukulu za Binuyi </cell>
      <cell style="tcr2" align="end">648</cell>
    </row>
    <row style="tr">
      <cell style="tc1" align="start">   <verse number="16" style="v"/>Zidzukulu za Bebai </cell>
      <cell style="tcr2" align="end">628</cell>
    </row>
    <row style="tr">
      <cell style="tc1" align="start">   <verse number="17" style="v"/>Zidzukulu za Azigadi </cell>
      <cell style="tcr2" align="end">2,322</cell>
    </row>
    <row style="tr">
      <cell style="tc1" align="start">   <verse number="18" style="v"/>Zidzukulu za Adonikamu </cell>
      <cell style="tcr2" align="end">667</cell>
    </row>
    <row style="tr">
      <cell style="tc1" align="start">   <verse number="19" style="v"/>Zidzukulu za Abigivai </cell>
      <cell style="tcr2" align="end">2,067</cell>
    </row>
    <row style="tr">
      <cell style="tc1" align="start">   <verse number="20" style="v"/>Zidzukulu za Adini </cell>
      <cell style="tcr2" align="end">655</cell>
    </row>
    <row style="tr">
      <cell style="tc1" align="start">   <verse number="21" style="v"/>Zidzukulu za Ateri (kudzera mwa Hezekiya) </cell>
      <cell style="tcr2" align="end">98</cell>
    </row>
    <row style="tr">
      <cell style="tc1" align="start">   <verse number="22" style="v"/>Zidzukulu za Hasumu </cell>
      <cell style="tcr2" align="end">328</cell>
    </row>
    <row style="tr">
      <cell style="tc1" align="start">   <verse number="23" style="v"/>Zidzukulu za Bezayi </cell>
      <cell style="tcr2" align="end">324</cell>
    </row>
    <row style="tr">
      <cell style="tc1" align="start">   <verse number="24" style="v"/>Zidzukulu za Harifu </cell>
      <cell style="tcr2" align="end">112</cell>
    </row>
    <row style="tr">
      <cell style="tc1" align="start">   <verse number="25" style="v"/>Zidzukulu za Gibiyoni </cell>
      <cell style="tcr2" align="end">95.</cell>
    </row>
  </table>
  <para style="b"/>
  <table>
    <row style="tr">
      <cell style="tc1" align="start">   <verse number="26" style="v"/>Anthu a ku Betelehemu ndi Netofa</cell>
      <cell style="tcr2" align="end">188</cell>
    </row>
    <row style="tr">
      <cell style="tc1" align="start">   <verse number="27" style="v"/>Anthu a ku Anatoti </cell>
      <cell style="tcr2" align="end">128</cell>
    </row>
    <row style="tr">
      <cell style="tc1" align="start">   <verse number="28" style="v"/>Anthu a ku Beti-Azimaveti </cell>
      <cell style="tcr2" align="end">42</cell>
    </row>
    <row style="tr">
      <cell style="tc1" align="start">   <verse number="29" style="v"/>Anthu a ku Kiriati Yeyarimu Kefira ndi Beeroti </cell>
      <cell style="tcr2" align="end">743</cell>
    </row>
    <row style="tr">
      <cell style="tc1" align="start">   <verse number="30" style="v"/>Anthu a ku Rama ndi Geba </cell>
      <cell style="tcr2" align="end">621</cell>
    </row>
    <row style="tr">
      <cell style="tc1" align="start">   <verse number="31" style="v"/>Anthu a ku Mikimasi </cell>
      <cell style="tcr2" align="end">122</cell>
    </row>
    <row style="tr">
      <cell style="tc1" align="start">   <verse number="32" style="v"/>Anthu a ku Beteli ndi Ai </cell>
      <cell style="tcr2" align="end">123</cell>
    </row>
    <row style="tr">
      <cell style="tc1" align="start">   <verse number="33" style="v"/>Anthu a ku Nebo winayo </cell>
      <cell style="tcr2" align="end">52</cell>
    </row>
    <row style="tr">
      <cell style="tc1" align="start">   <verse number="34" style="v"/>Ana a Elamu wina </cell>
      <cell style="tcr2" align="end">1,254</cell>
    </row>
    <row style="tr">
      <cell style="tc1" align="start">   <verse number="35" style="v"/>Zidzukulu za Harimu </cell>
      <cell style="tcr2" align="end">320</cell>
    </row>
    <row style="tr">
      <cell style="tc1" align="start">   <verse number="36" style="v"/>Zidzukulu za Yeriko </cell>
      <cell style="tcr2" align="end">345</cell>
    </row>
    <row style="tr">
      <cell style="tc1" align="start">   <verse number="37" style="v"/>Zidzukulu za Lodi, Hadidi ndi Ono</cell>
      <cell style="tcr2" align="end">721</cell>
    </row>
    <row style="tr">
      <cell style="tc1" align="start">   <verse number="38" style="v"/>Zidzukulu za Senaya </cell>
      <cell style="tcr2" align="end">3,930.</cell>
    </row>
  </table>
  <para style="b"/>
  <para style="mi">
    <verse number="39" style="v"/>Ansembe anali awa:</para>
  <table>
    <row style="tr">
      <cell style="tc1" align="start">A banja la Yedaya (ndiye kuti zidzukulu za Yesuwa) </cell>
      <cell style="tcr2" align="end">973</cell>
    </row>
    <row style="tr">
      <cell style="tc1" align="start">
        <verse number="40" style="v"/>Zidzukulu za Imeri </cell>
      <cell style="tcr2" align="end">1,052</cell>
    </row>
    <row style="tr">
      <cell style="tc1" align="start">
        <verse number="41" style="v"/>Zidzukulu za Pasi-Huri </cell>
      <cell style="tcr2" align="end">1,247</cell>
    </row>
    <row style="tr">
      <cell style="tc1" align="start">
        <verse number="42" style="v"/>Zidzukulu za Harimu </cell>
      <cell style="tcr2" align="end">1,017.</cell>
    </row>
  </table>
  <para style="b"/>
  <para style="mi">
    <verse number="43" style="v"/>Alevi anali awa:</para>
  <table>
    <row style="tr">
      <cell style="tc1" align="start">A banja la Yesuwa ndi Kadimieli, ndiye kuti zidzukulu za Hodaviya </cell>
      <cell style="tcr2" align="end">74.</cell>
    </row>
  </table>
  <para style="b"/>
  <para style="mi">
    <verse number="44" style="v"/>Anthu oyimba:</para>
  <table>
    <row style="tr">
      <cell style="tc1" align="start">   Zidzukulu za Asafu </cell>
      <cell style="tcr2" align="end">148.</cell>
    </row>
  </table>
  <para style="b"/>
  <para style="mi">
    <verse number="45" style="v"/>Alonda a ku Nyumba ya Mulungu anali awa:</para>
  <table>
    <row style="tr">
      <cell style="tc1" align="start">Zidzukulu za</cell>
    </row>
    <row style="tr">
      <cell style="tc1" align="start">   Salumu, Ateri, Talimoni, Hatita ndi Sobai </cell>
      <cell style="tcr2" align="end">138.</cell>
    </row>
  </table>
  <para style="b"/>
  <para style="mi">
    <verse number="46" style="v"/>Anthu ogwira ntchito ku Nyumba ya Mulungu anali awa:</para>
  <table>
    <row style="tr">
      <cell style="tc1" align="start">Zidzukulu za</cell>
    </row>
    <row style="tr">
      <cell style="tc1" align="start">   Ziha, zidzukulu za Hasufa, zidzukulu za Tabaoti,</cell>
    </row>
    <row style="tr">
      <cell style="tc1" align="start">   <verse number="47" style="v"/>Zidzukulu Kerosi, zidzukulu za Siya, zidzukulu za Padoni</cell>
    </row>
    <row style="tr">
      <cell style="tc1" align="start">   <verse number="48" style="v"/>Zidzukulu za Lebana za Hagaba, ndi za Salimayi,</cell>
    </row>
    <row style="tr">
      <cell style="tc1" align="start">   <verse number="49" style="v"/>Zidzukulu za Hanani, zidzukulu za Gideli, zidzukulu za Gahari,</cell>
    </row>
    <row style="tr">
      <cell style="tc1" align="start">   <verse number="50" style="v"/>Zidzukulu za Reyaya, zidzukulu za Rezini, zidzukulu za Nehoda,</cell>
    </row>
    <row style="tr">
      <cell style="tc1" align="start">   <verse number="51" style="v"/>Zidzukulu za Gazamu, zidzukulu za Uza, zidzukulu za Paseya,</cell>
    </row>
    <row style="tr">
      <cell style="tc1" align="start">   <verse number="52" style="v"/>Zidzukulu za Besai, zidzukulu za Meunimu, zidzukulu za Nefusimu,</cell>
    </row>
    <row style="tr">
      <cell style="tc1" align="start">   <verse number="53" style="v"/>Zidzukulu za Bakibuku, zidzukulu za Hakufa, zidzukulu za Harihuri,</cell>
    </row>
    <row style="tr">
      <cell style="tc1" align="start">   <verse number="54" style="v"/>Zidzukulu za Baziliti, zidzukulu za Mehida, zidzukulu za Harisa,</cell>
    </row>
    <row style="tr">
      <cell style="tc1" align="start">   <verse number="55" style="v"/>Zidzukulu za Barikosi, zidzukulu za Sisera, zidzukulu za Tema</cell>
    </row>
    <row style="tr">
      <cell style="tc1" align="start">   <verse number="56" style="v"/>Zidzukulu za Neziya, ndi zidzukulu za Hatifa.</cell>
    </row>
  </table>
  <para style="b"/>
  <para style="mi">
    <verse number="57" style="v"/>Zidzukulu za antchito a Solomoni:</para>
  <table>
    <row style="tr">
      <cell style="tc1" align="start">Zidzukulu za</cell>
    </row>
    <row style="tr">
      <cell style="tc1" align="start">   Sotai, zidzukulu za Sofereti, zidzukulu za Perida</cell>
    </row>
    <row style="tr">
      <cell style="tc1" align="start">   <verse number="58" style="v"/>zidzukulu za Yaala, zidzukulu za Darikoni, zidzukulu za Gideli,</cell>
    </row>
    <row style="tr">
      <cell style="tc1" align="start">   <verse number="59" style="v"/>zidzukulu za Sefatiya, zidzukulu za Hatilu</cell>
    </row>
    <row style="tr">
      <cell style="tc1" align="start">   zidzukulu za Pokereti-Hazebaimu ndi zidzukulu Amoni.</cell>
    </row>
    <row style="tr">
      <cell style="tc1" align="start">
        <verse number="60" style="v"/>Anthu onse ogwira ntchito ku Nyumba ya Mulungu pamodzi ndi zidzukulu za antchito a Solomoni analipo </cell>
      <cell style="tcr2" align="end">392.</cell>
    </row>
  </table>
  <para style="b"/>
  <para style="pi1">
    <verse number="61" style="v"/>Ali munsiwa anachokera ku Teli-Mela, Teri-Harisa, Kerubi, Adoni, ndi Imeri, koma sanathe kunena mwa tchutchutchu kuti makolo awo kapena mafuko awo analidi Aisraeli kapena ayi.</para>
  <table>
    <row style="tr">
      <cell style="tc1" align="start">
        <verse number="62" style="v"/>Zidzukulu za</cell>
    </row>
    <row style="tr">
      <cell style="tc1" align="start">   Delaya, zidzukulu za Tobiya ndi zidzukulu za Nekoda </cell>
      <cell style="tcr2" align="end">642.</cell>
    </row>
  </table>
  <para style="b"/>
  <para style="mi">
    <verse number="63" style="v"/>Ndiponso ena pakati pa ansembe anali awa:</para>
  <para style="li1">zidzukulu za</para>
  <para style="li2">Hobiya, zidzukulu za Hakozi ndi zidzukulu za Barizilai (munthu amene anakwatira mwana wamkazi wa Barizilai wa ku Giliyadi ndipo amatchedwa dzina limenelo).</para>
  <para style="pi1">
    <verse number="64" style="v"/>Iwowa anafufuzafufuza mayina awo mʼbuku la mibado ya mabanja awo ndipo sanapeze mayina awo kotero anachotsedwa pa unsembe nawerengedwa ngati odetsedwa pa chipembedzo. <verse number="65" style="v"/>Choncho bwanamkubwa anawawuza anthuwo kuti asamadye nawo chakudya china chilichonse choperekedwa kwa Mulungu mpaka patapezeka wansembe wodziwa kugwiritsa bwino ntchito ya Urimu ndi Tumimu.</para>
  <para style="b"/>
  <para style="pi1">
    <verse number="66" style="v"/>Chiwerengero chonse cha anthuwa chinali 42,360. <verse number="67" style="v"/>Kuwonjezera pamenepa panali antchito awo aamuna ndi aakazi 7,337 ndiponso anthu aamuna ndi aakazi oyimba nyimbo okwanira 245. <verse number="68" style="v"/>Panali akavalo 736, abulu angʼonoangʼono 245. <verse number="69" style="v"/>Ngamira zawo zinalipo 435 ndipo abulu analipo 6,720.</para>
  <para style="b"/>
  <para style="pi1">
    <verse number="70" style="v"/>Atsogoleri ena a mabanja anapereka mphatso zothandizira ntchito. Bwanamkubwa anapereka ku thumba losungira chuma, ndalama zagolide za makilogalamu asanu ndi atatu, mabeseni makumi asanu ndi zovala za ansembe 530. <verse number="71" style="v"/>Atsogoleri ena amabanja anapereka ku thumba losungira chuma ndalama zagolide zokwana makilogalamu 168, ndiponso ndalama za siliva zokwana makilogalamu 1,250. <verse number="72" style="v"/>Anthu ena onse otsala anapereka ndalama zagolide zokwana makilogalamu 168, ndalama za siliva zokwana makilogalamu 140, ndiponso zovala za ansembe 67.</para>
  <para style="pi1">
    <verse number="73" style="v"/>Choncho ansembe, Alevi, alonda a Nyumba ya Mulungu, anthu oyimba nyimbo, ena mwa anthu wamba, ogwira ntchito ku Nyumba ya Mulungu pamodzi ndi Aisraeli ena onse ankakhala mʼmizinda yawo.</para>
  <para style="s1">Ezara Awerenga Malamulo</para>
  <para style="p">Pofika mwezi wachisanu ndi chiwiri Aisraeli onse anali atakhazikika mʼmizinda yawo.</para>
  <chapter number="8" style="c"/>
  <para style="nb">
    <verse number="1" style="v"/>Anthu onse anasonkhana ngati munthu mmodzi pabwalo limene lili patsogolo pa Chipata cha Madzi. Iwo anawuza mlembi Ezara kuti abwere ndi buku la malamulo a Mose limene Yehova anapereka kwa Aisraeli.</para>
  <para style="p">
    <verse number="2" style="v"/>Choncho pa tsiku loyamba la mwezi wachisanu ndi chiwiri wansembe Ezara, anabwera ndi buku la malamulo ku msonkhano wa amuna, akazi ndi ana onse amene ankatha kumvetsa zinthu bwino. <verse number="3" style="v"/>Choncho Ezara anawerenga bukulo atayangʼana bwalo la Chipata cha Madzi kuyambira mmawa mpaka masana pamaso pa amuna, akazi ndi onse amene ankamvetsa bwino zinthu. Ndipo anthu onse anatchera khutu kuti amve malamulowo.</para>
  <para style="p">
    <verse number="4" style="v"/>Mlembi Ezara anayimirira pa nsanja ya mitengo imene anthu anamanga chifukwa cha msonkhanowu. Ku dzanja lake lamanja kunayimirira Matitiya, Sema, Anaya, Uriya, Hilikiya ndi Maaseya, ndipo kudzanja lake lamanzere kunali Pedaya, Misaeli, Malikiya, Hasumu, Hasibadana, Zekariya ndi Mesulamu.</para>
  <para style="p">
    <verse number="5" style="v"/>Tsono Ezara anatsekula buku, akuona popeza anayima pa nsanja. Pamene anafutukula bukulo anthu onse anayimirira. <verse number="6" style="v"/>Ezara anatamanda Yehova, Mulungu wamkulu, ndipo anthu onse anakweza manja awo ndi kuyankha kuti, “Ameni, ameni.” Pambuyo pake onse anaweramitsa pansi mitu yawo napembedza Yehova akanali chizolikire choncho.</para>
  <para style="p">
    <verse number="7" style="v"/>Anthuwo atayimiriranso Alevi awa: Yesuwa, Bani, Serebiya, Yamini, Akubu, Sabetayi, Hodiya, Maaseya, Kerita, Azariya, Yozabadi, Hanani ndi Pelaya anawathandiza kuti amvetse bwino malamulowo. <verse number="8" style="v"/>Iwo anawerenga buku la malamulo a Mulungu momveka bwino ndi kutanthauzira mawuwo kuti anthu amvetse bwino zowerengedwazo.</para>
  <para style="p">
    <verse number="9" style="v"/>Tsono bwanamkubwa Nehemiya pamodzi ndi wansembe ndi mlembi Ezara komanso Alevi amene amaphunzitsa anthu anati kwa anthu onse, “Lero ndi tsiku lopatulika kwa Yehova Mulungu wanu. Musakhale ndi chisoni ndipo musalire.” Anayankhula choncho popeza anthu onse ankalira atamva mawu a buku la malamulo lija.</para>
  <para style="p">
    <verse number="10" style="v"/>Nehemiya anatinso, “Pitani, kachiteni phwando ku nyumba ndipo mukawagawireko ena amene alibe kanthu kalikonse popeza lero ndi tsiku lopatulika kwa Yehova. Musakhale ndi chisoni, pakuti chimwemwe cha Yehova ndiye mphamvu yanu.”</para>
  <para style="p">
    <verse number="11" style="v"/>Alevi anakhalitsa bata anthu onse powawuza kuti, “Khalani chete, pakuti lero ndi tsiku lopatulika ndipo musakhale ndi chisoni.”</para>
  <para style="p">
    <verse number="12" style="v"/>Anthu onse anachoka kupita kukadya ndi kumwa. Chakudya china anatumiza kwa anzawo. Choncho panali chikondwerero chachikulu popeza tsopano anali atamvetsa bwino mawu a Mulungu amene anawawerengera ndi kuwafotokozerawo.</para>
  <para style="p">
    <verse number="13" style="v"/>Mmawa mwake atsogoleri a mabanja pamodzi ndi ansembe ndi alevi anasonkhana kwa Ezara, mlembi wa malamulo kuti aphunzire mawu a malamulowo. <verse number="14" style="v"/>Tsono anapeza kuti zinalembedwa mʼbuku la malamulo kuti Yehova analamula kudzera mwa Mose kuti Aisraeli azikhala mʼzithando pa nthawi yonse ya chikondwerero cha mwezi wachisanu ndi chiwiri. <verse number="15" style="v"/>Choncho analengeza ndi kufalitsa mʼmizinda yawo yonse ndi mu Yerusalemu kuti, “Pitani ku phiri mukadule nthambi za mtengo wa olivi, za mtengo wa olivi wa kutchire, za mtengo wa mchisu, za mtengo wa mgwalangwa ndiponso za mitengo ina ya masamba, zomangira zithando monga zalembedweramu ndi kubwera nazo.”</para>
  <para style="p">
    <verse number="16" style="v"/>Choncho anthu anapita kukatenga nthambi ndipo aliyense anadzimangira misasa pa denga ya nyumba yake, mʼmabwalo awo, mʼmabwalo a Nyumba ya Mulungu, mʼbwalo la pa Chipata cha Madzi ndiponso mʼbwalo la pa Chipata cha Efereimu. <verse number="17" style="v"/>Gulu lonse la anthu limene linabwera ku ukapolo linamanga misasa ndipo linakhala mʼmenemo. Kuyambira nthawi ya Yoswa mwana wa Nuni mpaka tsiku limenelo nʼkuti Aisraeli asanachitepo zimenezi. Choncho panali chimwemwe chachikulu.</para>
  <para style="p">
    <verse number="18" style="v"/>Tsiku ndi tsiku, kuyambira tsiku loyamba mpaka lomaliza, Ezara ankawerenga buku la malamulo a Mulungu. Anthu anachita chikondwerero masiku asanu ndi awiri. Pa tsiku lachisanu ndi chitatu panachitika msonkhano potsata buku la malamulo lija.</para>
  <chapter number="9" style="c"/>
  <para style="s1">Aisraeli Avomereza Kuchimwa Kwawo</para>
  <para style="p">
    <verse number="1" style="v"/>Pa tsiku la 24 la mwezi womwewo, Aisraeli anasonkhana pamodzi ndi kusala chakudya, kuvala ziguduli ndi kudzithira dothi pa mutu. <verse number="2" style="v"/>Aisraeliwa anadzipatula pakati pa anthu a mitundu ina ndipo anayimirira nayamba kuwulula machimo awo ndi zolakwa za makolo awo. <verse number="3" style="v"/>Anthuwo anayimirira pomwepo, ndipo anamva mawu a mʼbuku la malamulo a Yehova akuwerengedwa kwa maora enanso atatu ndipo anakhala maora ena atatu akuwulula machimo awo ndi kupembedza Yehova Mulungu wawo. <verse number="4" style="v"/>Pa makwerero okhalapo alevi anayimirirapo anthu awa: Yesuwa, Bani, Kadimieli, Sebaniya, Buni, Serebiya, Bani ndi Kenani. Iwowa ankapemphera mokweza mawu kwa Yehova Mulungu wawo. <verse number="5" style="v"/>Ndipo Alevi awa: Yesuwa, Kadimieli, Bani, Hasabaneya, Serebiya, Hodiya, Sebaniya ndi Petahiya anati: “Imirirani ndipo mutamande Yehova Mulungu wanu, amene ndi wamuyaya.”</para>
  <para style="pm">“Litamandike dzina lake laulemerero limene liposa madalitso ndi matamando onse. <verse number="6" style="v"/>Inu nokha ndiye Yehova. Munalenga kumwamba, ngakhale kumwambamwamba, zolengedwa zonse zimene zili mʼmenemo. Munalenga dziko ndi zonse zokhalamo, nyanja ndi zonse zili mʼmenemo. Zonse mumazisunga ndi moyo ndipo zonse za kumwamba zimakupembedzani.</para>
  <para style="pm">
    <verse number="7" style="v"/>“Inu ndinu Yehova Mulungu amene munasankha Abramu ndi kumutulutsa mʼdziko la Uri wa ku Kaldeya ndi kumutcha dzina lake Abrahamu. <verse number="8" style="v"/>Inu munaona kuti mtima wake unali wokhulupirika kwa inu, ndipo munapangana naye pangano lakuti mudzapereka kwa zidzukulu zake dziko la Akanaani Ahiti, Aamori, Aperezi, Ayebusi ndi Agirigasi. Inu mwasunga lonjezo lanu chifukwa ndinu wolungama.</para>
  <para style="pm">
    <verse number="9" style="v"/>“Munaona kuzunzika kwa makolo athu ku Igupto. Munamva kufuwula kwawo pa Nyanja Yofiira. <verse number="10" style="v"/>Inu munachita zizindikiro zozizwitsa ndi zodabwitsa kutsutsana ndi Farao, pamaso pa Farao, nduna zake ndi anthu onse a mʼdziko lake, pakuti Inu munadziwa kuti anazunza makolo athu. Inu munadzipangira nokha dzina, monga zilili mpaka lero lino. <verse number="11" style="v"/>Inu munagawa nyanja anthu anu akupenya, kotero kuti anadutsa powuma, koma munamiza mʼmadzi akuya anthu amene ankawalondola monga mmene uchitira mwala mʼmadzi ozama. <verse number="12" style="v"/>Masana munkawunikira ndi chipilala cha mtambo ndipo usiku munkawunikira ndi chipilala cha moto njira yonse imene ankayendamo.</para>
  <para style="pm">
    <verse number="13" style="v"/>“Munatsika pa Phiri la Sinai, ndipo munawayankhula kuchokera kumwamba. Munawapatsa malangizo olungama, ziphunzitso zoona ndiponso malamulo abwino. <verse number="14" style="v"/>Inu munawadziwitsa kuti tsiku lanu la Sabata ndi loyera ndipo munawapatsa malamulo ndi ziphunzitso. <verse number="15" style="v"/>Pamene anali ndi njala munawapatsa buledi wochokera kumwamba. Pamene anali ndi ludzu munawapatsa madzi otuluka mʼthanthwe. Munawawuza kuti apite kukalanda dziko limene munalonjeza kuti mudzawapatsa.”</para>
  <para style="pm">
    <verse number="16" style="v"/>“Koma makolo athu anadzikuza ndi kuwumitsa khosi, ndipo iwo sanamvere malamulo anu. <verse number="17" style="v"/>Anakana kumvera ndipo sanakumbukire zodabwitsa zimene munachita pakati pawo. Koma iwo anawumitsa khosi, nakuwukirani podzisankhira okha mtsogoleri kuti awatsogolere kubwerera ku ukapolo ku dziko la Igupto. Koma ndinu Mulungu wokhululukira, wokoma mtima ndi wachifundo wosapsa mtima msanga ndi wachikondi chachikulu chosasinthika. Choncho Inu simunawasiye. <verse number="18" style="v"/>Ngakhale pamene iwo anadziwumbira fano la mwana wangʼombe ndi kuti, ‘Uyu ndi mulungu wanu amene anakutulutsani mʼdziko la Igupto,’ kapena pamene anachita chipongwe choopsa.</para>
  <para style="pm">
    <verse number="19" style="v"/>“Koma Inu ndi chifundo chanu chachikulu, simunawasiye mʼchipululu. Chipilala cha mtambo sichinasiye kuwatsogolera pa njira yawo masana ndipo chipilala cha moto sichinasiye kuwatsogolera pa njira yawo usiku. <verse number="20" style="v"/>Inu munawapatsa mzimu wanu wabwino kuti uwalangize. Inu simunawamane chakudya cha mana chija, ndipo munawapatsa madzi akumwa. <verse number="21" style="v"/>Munawasunga zaka makumi anayi mʼchipululu ndipo sanasowe kanthu kalikonse. Zovala zawo sizinathe kapena mapazi awo kutupa.”</para>
  <para style="pm">
    <verse number="22" style="v"/>“Inu munawapatsa mafumu ndi mayiko mʼmanja mwawo. Munawagawiranso mayiko achilendo akutali kwambiri. Munabwera nawo mʼdziko la Sihoni mfumu ya Hesiboni ndi dziko la Ogi mfumu ya Basani kuti alowemo nʼkulitenga kukhala lawo. <verse number="23" style="v"/>Munachulukitsa ana awo aamuna ngati nyenyezi za mlengalenga. Ndipo munawabweretsa mʼdziko limene munawuza makolo awo kuti alilowe ndi kulitenga. <verse number="24" style="v"/>Choncho zidzukulu zawo zinapita ndi kukalandira dzikolo. Inu munagonjetsa pamaso pawo, Akanaani amene amakhala mʼdzikolo. Inde munapereka mʼmanja mwawo mafumu awo pamodzi ndi anthu a mʼdzikomo kuti achite nawo monga angafunire. <verse number="25" style="v"/>Iwo analanda mizinda yotetezedwa ndi dziko lachonde. Anatenganso nyumba zodzaza ndi zinthu zonse zabwino, zitsime zokumbidwa kale, mitengo ya mphesa, mitengo ya olivi ndi mitengo yambiri ya zipatso. Ndipo anadya nakhuta ndipo anali athanzi. Choncho ankakondwa chifukwa cha ubwino wanu wopambana.</para>
  <para style="pm">
    <verse number="26" style="v"/>“Komabe iwo anakhala osamvera ndipo anakuwukirani nafulatira malamulo anu. Anapha aneneri anu, amene anakawadandaulira kuti abwerere kwa Inu. Anachita chipongwe choopsa. <verse number="27" style="v"/>Pamene anazunzidwa anafuwulira kwa Inu, ndipo Inu munawamvera muli kumwambako. Ndipo mwa chifundo chanu chachikulu munkawapatsa atsogoleri amene ankawapulumutsa mʼmanja mwa adani awo.”</para>
  <para style="pm">
    <verse number="28" style="v"/>“Koma akangokhala pa mtendere ankayambanso kuchita zoyipa pamaso panu. Choncho munkawapereka mʼmanja mwa adani awo amene ankawalamulira. Komabe pamene ankabwerera ndi kumalira kwa Inu, Inu munkawamva muli kumwambako. Chifukwa cha chifundo chanu chochuluka, nthawi zonse munkawapulumutsa.</para>
  <para style="pm">
    <verse number="29" style="v"/>“Inu munkawachenjeza kuti abwerere ndi kuyamba kutsata malamulo anu. Koma iwo ankadzitukumula ndipo sankamvera malamulo anu. Iwo anachimwira malangizo anu amene munati ‘Amapatsa moyo kwa munthu wowamvera.’ Iwo ankakufulatirani, nawumitsa makosi awo osafuna kukumverani. <verse number="30" style="v"/>Munapirira nawo kwa zaka zambiri. Munkawachenjeza ndi Mzimu wanu kudzera mwa aneneri anu, koma iwo sankakumverani. Choncho munawapereka mʼmanja mwa anthu a mayiko ena. <verse number="31" style="v"/>Komabe mwachifundo chanu chachikulu simuwatheretu kapena kuwataya pakuti ndinu Mulungu wokoma mtima ndi wachifundo.</para>
  <para style="pm">
    <verse number="32" style="v"/>“Nʼchifukwa chake, tsono, Inu Mulungu wathu, Mulungu wamkulu, wamphamvu ndi woopsa kwambiri mumasunga pangano ndi chikondi chosasinthika. Musalole kuti mavuto onse amene atigwera ife, mafumu athu, atsogoleri athu, ansembe athu, aneneri athu, makolo athu ndi anthu ena onse kuyambira nthawi ya mafumu a ku Asiriya mpaka lero aoneke ochepa pamaso panu. <verse number="33" style="v"/>Koma Inu mwakhala wolungama pa zonse zimene zakhala zikutichitikira. Mwachita zokhulupirika, koma ife tachita zolakwa. <verse number="34" style="v"/>Ndipotu mafumu athu, atsogoleri athu, ansembe athu ndi makolo athu sanatsatire mawu anu. Iwo sanalabadire za malamulo anu ngakhale mawu anu owachenjeza amene munawapatsa. <verse number="35" style="v"/>Ngakhale ankadzilamulira okha, nʼkumalandira zabwino zochuluka mʼdziko lalikulu ndi lachonde limene munawapatsa, koma iwo sanakutumikireni kapena kusiya ntchito zawo zoyipa.</para>
  <para style="pm">
    <verse number="36" style="v"/>“Tsono, taonani! Ife lero ndife akapolo, ndife akapolo mʼdziko limene munapereka kwa makolo athu kuti azidya zipatso zake ndi zabwino zake zonse. <verse number="37" style="v"/>Tsono chifukwa cha machimo athu, mafumu amene munawayika kuti azitilamulira angodzilemeretsa ndi chuma chambiri cha dzikoli. Iwo ali ndi mphamvu zolamulira matupi athu ndi ngʼombe zathu momwe afunira. Zedi, ife tili mʼmavuto aakulu.”</para>
  <para style="s1">Mgwirizano wa Anthu</para>
  <para style="p">
    <verse number="38" style="v"/>“Chifukwa cha zonsezi, ife tikuchita mgwirizano wokhazikika, pochita kulemba, ndipo atsogoleri athu, Alevi athu ndi ansembe athu asindikiza chidindo chawo pa mgwirizanowo.”</para>
  <chapter number="10" style="c"/>
  <para style="p">
    <verse number="1" style="v"/>Amene anasindikiza chidindo anali awa:</para>
  <para style="b"/>
  <para style="li1">Nehemiya, bwanamkubwa uja, mwana wa Hakaliya.</para>
  <para style="b"/>
  <para style="li1">Zedekiya, <verse number="2" style="v"/>Seraya, Azariya, Yeremiya</para>
  <para style="li1">
    <verse number="3" style="v"/>Pasuri, Amariya, Malikiya,</para>
  <para style="li1">
    <verse number="4" style="v"/>Hatusi, Sebaniya, Maluki,</para>
  <para style="li1">
    <verse number="5" style="v"/>Harimu, Meremoti, Obadiya,</para>
  <para style="li1">
    <verse number="6" style="v"/>Danieli, Ginetoni, Baruki,</para>
  <para style="li1">
    <verse number="7" style="v"/>Mesulamu, Abiya, Miyamini</para>
  <para style="li1">
    <verse number="8" style="v"/>Maziya, Biligai ndi Semaya</para>
  <para style="li1">Awa anali ansembe.</para>
  <para style="b"/>
  <para style="m">
    <verse number="9" style="v"/>Alevi anali awa:</para>
  <para style="li1">Yesuwa mwana wa Azaniya, Binuyi wa fuko la Henadadi, Kadimieli,</para>
  <para style="li1">
    <verse number="10" style="v"/>ndi abale awo awa: Sebaniya,</para>
  <para style="li1">Hodiya, Kelita, Pelaya, Hanani,</para>
  <para style="li1">
    <verse number="11" style="v"/>Mika, Rehobu, Hasabiya,</para>
  <para style="li1">
    <verse number="12" style="v"/>Zakuri, Serebiya, Sebaniya,</para>
  <para style="li1">
    <verse number="13" style="v"/>Hodiya, Bani ndi Beninu.</para>
  <para style="b"/>
  <para style="m">
    <verse number="14" style="v"/>Atsogoleri a anthu anali awa:</para>
  <para style="li1">Parosi, Pahati-Mowabu, Elamu, Zatu, Bani,</para>
  <para style="li1">
    <verse number="15" style="v"/>Buni, Azigadi, Bebai,</para>
  <para style="li1">
    <verse number="16" style="v"/>Adoniya, Bigivai, Adini,</para>
  <para style="li1">
    <verse number="17" style="v"/>Ateri, Hezekiya, Azuri,</para>
  <para style="li1">
    <verse number="18" style="v"/>Hodiya, Hasumu, Bezayi</para>
  <para style="li1">
    <verse number="19" style="v"/>Harifu, Anatoti, Nebayi,</para>
  <para style="li1">
    <verse number="20" style="v"/>Magipiyasi, Mesulamu, Heziri</para>
  <para style="li1">
    <verse number="21" style="v"/>Mesezabeli, Zadoki, Yaduwa</para>
  <para style="li1">
    <verse number="22" style="v"/>Pelatiya, Hanani, Ananiya,</para>
  <para style="li1">
    <verse number="23" style="v"/>Hoseya, Hananiya, Hasubu</para>
  <para style="li1">
    <verse number="24" style="v"/>Halohesi, Piliha, Sobeki,</para>
  <para style="li1">
    <verse number="25" style="v"/>Rehumu, Hasabiya, Maaseya,</para>
  <para style="li1">
    <verse number="26" style="v"/>Ahiya, Hanani, Anani,</para>
  <para style="li1">
    <verse number="27" style="v"/>Maluki, Harimu ndi Baana.</para>
  <para style="b"/>
  <para style="pm">
    <verse number="28" style="v"/>Ife otsalafe, ndiye kuti ansembe, Alevi, alonda a ku Nyumba ya Mulungu, oyimba nyimbo, ogwira ntchito ku Nyumba ya Mulungu, onse amene anadzipatula pakati pa anthu a mitundu ina kuti atsate malamulo a Yehova, pamodzi ndi akazi athu, ana athu ndi onse amene ali ndi nzeru, <verse number="29" style="v"/>tikuphatikana ndi abale athu wolemekezeka, ndipo tikulonjeza molumbira kuti tidzayenda motsata malamulo a Mulungu amene anapereka kudzera mwa Mose mtumiki wa Mulungu. Tilonjeza kumvera ndi kutsata bwino mawu onse, miyambo yonse ndi malangizo onse a Yehova. Yehova atilange ngati sitidzachita zimenezi.</para>
  <para style="pm">
    <verse number="30" style="v"/>“Ife tikulonjeza kuti sitidzapereka ana athu aakazi kuti akwatiwe ndi amuna a mayiko ena kapena kutenga ana awo aakazi kuti akwatiwe ndi ana athu aamuna.</para>
  <para style="pm">
    <verse number="31" style="v"/>“Ngati anthu a mitundu ina abwera ndi zinthu za malonda, monga tirigu, kudzagulitsa pa tsiku la Sabata, sitidzawagula pa tsiku la Sabata kapena pa tsiku lina lililonse loyera. Pa chaka chilichonse cha chisanu ndi chiwiri tidzagoneka munda wosawulima ndipo tidzafafaniza ngongole zonse.</para>
  <para style="pm">
    <verse number="32" style="v"/>“Tikulonjezanso molumbira kuti chaka ndi chaka tizipereka magalamu anayi a siliva kuti zithandize ntchito ya ku Nyumba ya Mulungu wathu. <verse number="33" style="v"/>Ndalamayi izithandiza kulipirira buledi wa pa tebulo, chopereka cha chakudya cha nthawi zonse, zopereka zopsereza za nthawi zonse, zopereka za pa tsiku la Sabata, za pachikondwerero cha Mwezi Watsopano, za pa masiku a chikondwerero osankhika, zopereka za zinthu zopatulika, zopereka za nsembe yopepesera machimo a Aisraeli ndi ntchito ina iliyonse ya ku Nyumba ya Mulungu.</para>
  <para style="pm">
    <verse number="34" style="v"/>“Ife ansembe, Alevi ndi anthu onse, tachita maere kuti tidziwe pamene banja lathu lililonse lidzabweretsa ku nyumba ya Mulungu wathu pa nthawi yoyikika ya chaka zopereka za nkhuni zoyaka pa guwa lansembe la Yehova Mulungu wathu, monga momwe zinalembedwera mʼMalamulo.”</para>
  <para style="pm">
    <verse number="35" style="v"/>“Tilonjezanso kuti tidzabwera ndi zipatso zoyamba kucha za mʼminda yathu ndi zipatso zoyamba kucha za mtengo uliwonse wa zipatso chaka ndi chaka kuti tidzapereke ku Nyumba ya Mulungu wathu.”</para>
  <para style="pm">
    <verse number="36" style="v"/>“Tidzabweranso nawo ku Nyumba ya Mulungu, kwa ansembe amene amatumikira ku Nyumba ya Mulungu ana athu aamuna oyamba kubadwa ndi ana angʼombe oyamba kubadwa monga zalembedwera mu Malamulo. Tidzaperekanso ana oyamba kubadwa a ziweto zathu ndi ana ankhosa oyamba kubadwa.”</para>
  <para style="pm">
    <verse number="37" style="v"/>“Ndiponso ku zipinda za Nyumba ya Mulungu wathu, kwa ansembe tidzaperekanso mtanda wathu wa buledi wa ufa ndi mphatso zina monga zipatso za mtengo uliwonse, vinyo ndi mafuta. Tidzaperekanso kwa alevi chakhumi cha mbewu zathu pakuti alevi ndiwo amasonkhanitsa chakhumi mʼmidzi yathu yonse. <verse number="38" style="v"/>Wansembe, mdzukulu wa Aaroni azikhala pamodzi ndi Alevi pamene akulandira chakhumi. Ndipo Alevi azibwera ndi chakhumicho ku nyumba ya Mulungu wathu, kuzipinda zosungiramo chuma.” <verse number="39" style="v"/>Choncho Israeli, kuphatikiza zidzukulu za Alevi, azipititsa zopereka za tirigu, vinyo ndi mafuta ku zipinda zosungiramo katundu wopatulika, komanso kokhala ansembe amene akutumikira pamodzi ndi alonda a ku Nyumba ya Mulungu ndi anthu oyimba nyimbo.</para>
  <para style="pm">“Kwambiri ife sitidzaleka kusamala Nyumba ya Mulungu.”</para>
  <chapter number="11" style="c"/>
  <para style="s1">Nzika Zatsopano za mu Yerusalemu</para>
  <para style="p">
    <verse number="1" style="v"/>Nthawi imeneyo atsogoleri a anthu ankakhala ku Yerusalemu. Tsono anthu ena onse anachita maere kuti apeze munthu mmodzi pa anthu khumi aliwonse kuti azikhala ku Yerusalemu, mzinda wopatulika. Anthu asanu ndi anayi otsalawo ankakhala mʼmidzi yawo. <verse number="2" style="v"/>Anthu anayamikira onse amene anadzipereka kuti azikhala mu Yerusalemu.</para>
  <para style="p">
    <verse number="3" style="v"/>Aisraeli wamba, ansembe, Alevi, ogwira ntchito ku Nyumba ya Mulungu ndiponso zidzukulu za antchito a Solomoni ankakhala mʼmidzi yawo, aliyense mu dera lake. Koma atsogoleri a chigawo cha Yuda anali atakhazikika mu Yerusalemu. <verse number="4" style="v"/>Ku Yerusalemu kunkakhalanso anthu ena a mafuko a Yuda ndi Benjamini.</para>
  <para style="b"/>
  <para style="m">Ena mwa zidzukulu za Yuda ndi awa:</para>
  <para style="mi">Ataya, mwana wa Uziya, mwana wa Zekariya, mwana wa Amariya mwana wa Sefatiya, mwana wa Mahalaleli. Onsewa anali ana a Perezi. <verse number="5" style="v"/>Ena ndi awa: Maaseya mwana wa Baruki, mwana wa Koli-Hoze mwana wa Hazaya, mwana wa Adaya, mwana wa Yowaribu, Zekariya mwana wa Msiloni. <verse number="6" style="v"/>Zidzukulu zonse za Perezi, anthu amphamvu zawo amene ankakhala ku Yerusalemu analipo anthu okwanira 468.</para>
  <para style="b"/>
  <para style="m">
    <verse number="7" style="v"/>Nazi zidzukulu za Benjamini:</para>
  <para style="mi">Salu mwana wa Mesulamu, mwana wa Yowedi, mwana wa Pedaya, mwana wa Kolaya, mwana wa Maaseiya, mwana wa Itieli, mwana wa Yesaiya. <verse number="8" style="v"/>Abale ake anali Gabayi ndi Salaya. Onse pamodzi anali 928. <verse number="9" style="v"/>Yoweli mwana wa Zikiri ndiye anali mtsogoleri wawo, ndipo Yuda mwana wa Hasenuya ndiye amayangʼanira chigawo cha chiwiri cha mzinda.</para>
  <para style="b"/>
  <para style="m">
    <verse number="10" style="v"/>Ansembe anali awa:</para>
  <para style="mi">Yedaya mwana wa Yowaribu; Yakini; <verse number="11" style="v"/>Seraya mwana wa Hilikiya mwana wa Mesulamu, mwana wa Zadoki, mwana wa Merayoti, mwana wa Ahitubi amene anali woyangʼanira Nyumba ya Mulungu, <verse number="12" style="v"/>ndi abale awo, amene ankagwira ntchito ku Nyumba ya Mulungu. Onse pamodzi anali 822. Panalinso Adaya mwana wa Yerohamu, mwana wa Pelaliya, mwana wa Amizi, mwana wa Zekariya, mwana wa Pasi-Huri, mwana wa Malikiya, <verse number="13" style="v"/>ndi abale ake, amene anali atsogoleri a mabanja. Onse pamodzi anali 242. Kuphatikiza apo panalinso Amasisai mwana wa Azaireli, mwana wa Ahazayi, mwana wa Mesilemoti, mwana wa Imeri <verse number="14" style="v"/>ndi abale ake. Onse pamodzi anali 128 ndipo anali anthu olimba mtima kwambiri. Mtsogoleri wawo wamkulu anali Zabidieli mwana wa Hagedolimu.</para>
  <para style="b"/>
  <para style="m">
    <verse number="15" style="v"/>Alevi anali awa:</para>
  <para style="mi">Semaya mwana wa Hasubu, mwana wa Azirikamu, mwana wa Hasabiya, mwana wa Buni. <verse number="16" style="v"/>Sabetayi ndi Yozabadi anali atsogoleri amene ankayangʼanira ntchito ya kunja kwa Nyumba ya Mulungu. <verse number="17" style="v"/>Mataniya mwana wa Mika, mwana wa Zabidi, mwana wa Asafu ndiye anali wotsogolera pa mapemphero achiyamiko. Panalinso Bakibukiya amene anali wachiwiri pakati pa abale ake. Kuwonjezera apo panalinso Abida mwana wa Samuwa, mwana wa Galali, mwana wa Yedutuni. <verse number="18" style="v"/>Alevi onse amene anali mu mzinda woyera analipo 284.</para>
  <para style="b"/>
  <para style="m">
    <verse number="19" style="v"/>Alonda a ku Nyumba ya Mulungu anali awa:</para>
  <para style="mi">Akubu, Talimoni ndi abale awo. Onse pamodzi anali 172.</para>
  <para style="b"/>
  <para style="p">
    <verse number="20" style="v"/>Aisraeli ena onse pamodzi ndi ansembe ndi Alevi ankakhala mʼmizinda ya Yuda, ndipo aliyense ankakhala mʼdera la makolo ake.</para>
  <para style="p">
    <verse number="21" style="v"/>Koma antchito a ku Nyumba ya Mulungu ankakhala pa phiri la Ofeli, ndipo Ziha ndi Gisipa ndiwo anali kuwayangʼanira.</para>
  <para style="p">
    <verse number="22" style="v"/>Wamkulu wa Alevi mu Yerusalemu anali Uzi mwana wa Bani, mwana wa Hasabiya, mwana wa Mataniya, mwana wa Mika. Uzi anali mmodzi wa zidzukulu za Asafu, amene anali oyimba nyimbo pa nthawi zachipembedzo mʼNyumba ya Mulungu. <verse number="23" style="v"/>Pakuti mfumu inalamula kuti tsiku ndi tsiku pa nthawi zachipembedzo oyimba nyimbowo azikhalapo.</para>
  <para style="p">
    <verse number="24" style="v"/>Petahiya mwana wa Mesezabeli, mmodzi mwa zidzukulu za Zera mwana wa Yuda ndiye ankayimirira Aisraeli pa bwalo la mfumu ya Perisiya.</para>
  <para style="p">
    <verse number="25" style="v"/>Anthu ena a fuko la Yuda ankakhala ku Kiriyati-Ariba ndi midzi yake, ku Diboni ndi midzi yake, ku Yekabizeeli ndi midzi yake, <verse number="26" style="v"/>ku Yesuwa, Molada, Beti-Peleti, <verse number="27" style="v"/>Hazari-Suwali, Beeriseba ndi midzi yawo. <verse number="28" style="v"/>Ku Zikilagi, Mekona ndi midzi yawo, <verse number="29" style="v"/>ku Eni-Rimoni, Zora, Yarimuti, <verse number="30" style="v"/>Zanowa, Adulamu ndi midzi yake, ku Lakisi ndi minda yake, ku Beeriseba mpaka ku chigwa cha Hinomu.</para>
  <para style="p">
    <verse number="31" style="v"/>Nazonso zidzukulu za Benjamini zinkakhala mʼdera lawo kuyambira ku Geba mpaka ku Mikimasi, Ayiya, Beteli ndi midzi yake, <verse number="32" style="v"/>ku Anatoti, Nobu ndi Ananiya, <verse number="33" style="v"/>ku Hazori, Rama ndi Gitaimu, <verse number="34" style="v"/>ku Hadidi, Zeboimu ndi Nebalati, <verse number="35" style="v"/>ku Lodi, Ono ndi ku chigwa cha Amisiri.</para>
  <para style="p">
    <verse number="36" style="v"/>Magulu ena a Alevi a ku Yuda ankakhala ku Benjamini.</para>
  <chapter number="12" style="c"/>
  <para style="s1">Ansembe ndi Alevi</para>
  <para style="p">
    <verse number="1" style="v"/>Ansembe ndi Alevi amene anabwerera pamodzi ndi Zerubabeli mwana wa Sealatieli ndi Yesuwa anali awa:</para>
  <para style="li1">Seraya, Yeremiya, Ezara,</para>
  <para style="li1">
    <verse number="2" style="v"/>Amariya, Maluki, Hatusi,</para>
  <para style="li1">
    <verse number="3" style="v"/>Sekaniya, Rehumu, Meremoti,</para>
  <para style="li1">
    <verse number="4" style="v"/>Ido, Ginetoyi, Abiya</para>
  <para style="li1">
    <verse number="5" style="v"/>Miyamini, Maadiya, Biliga,</para>
  <para style="li1">
    <verse number="6" style="v"/>Semaya, Yowaribu, Yedaya,</para>
  <para style="li1">
    <verse number="7" style="v"/>Salu, Amoki, Hilikiya ndi Yedaya.</para>
  <para style="m">Awa ndiye anali atsogoleri a ansembe ndi abale awo pa nthawi ya Yesuwa.</para>
  <para style="p">
    <verse number="8" style="v"/>Alevi anali Yesuwa, Binuyi, Kadimieli, Serebiya, Yuda, ndiponso Mataniya, amene pamodzi ndi abale ake ankatsogolera nyimbo za mayamiko. <verse number="9" style="v"/>Abale awo, Bakibukiya ndi Uri, ankayimba nyimbo molandizana.</para>
  <para style="p">
    <verse number="10" style="v"/>Yesuwa anabereka Yowakimu, Yowakimu anabereka Eliyasibu, Eliyasibu anabereka Yoyada. <verse number="11" style="v"/>Yoyada anabereka Yonatani, ndipo Yonatani anabereka Yaduwa.</para>
  <para style="p">
    <verse number="12" style="v"/>Pa nthawi ya Yowakimu, awa ndiwo anali atsogoleri a mabanja a ansembe:</para>
  <para style="li1">Mtsogoleri wa fuko la Seraya anali Meraya;</para>
  <para style="li1">wa fuko la Yeremiya anali Hananiya;</para>
  <para style="li1">
    <verse number="13" style="v"/>wa fuko la Ezara anali Mesulamu;</para>
  <para style="li1">wa fuko la Amariya anali Yehohanani;</para>
  <para style="li1">
    <verse number="14" style="v"/>wa fuko la Maluki anali Yonatani;</para>
  <para style="li1">wa fuko la Sebaniya anali Yosefe;</para>
  <para style="li1">
    <verse number="15" style="v"/>wa fuko la Harimu anali Adina;</para>
  <para style="li1">wa fuko la Merayoti anali Helikayi;</para>
  <para style="li1">
    <verse number="16" style="v"/>wa fuko la Ido anali Zekariya;</para>
  <para style="li1">wa fuko la Ginetoni anali Mesulamu;</para>
  <para style="li1">
    <verse number="17" style="v"/>wa fuko la Abiya anali Zikiri;</para>
  <para style="li1">wa fuko la Miniyamini ndi banja la Maadiya anali Pilitayi;</para>
  <para style="li1">
    <verse number="18" style="v"/>wa fuko la Biliga anali Samuwa;</para>
  <para style="li1">wa fuko la Semaya anali Yonatani;</para>
  <para style="li1">
    <verse number="19" style="v"/>wa fuko la Yowaribu anali Matenayi;</para>
  <para style="li1">wa fuko la Yedaya anali Uzi;</para>
  <para style="li1">
    <verse number="20" style="v"/>wa fuko la Salai anali Kalai;</para>
  <para style="li1">wa fuko la Amoki anali Eberi;</para>
  <para style="li1">
    <verse number="21" style="v"/>wa fuko la Hilikiya anali Hasabiya;</para>
  <para style="li1">wa fuko la Yedaya anali Netaneli.</para>
  <para style="p">
    <verse number="22" style="v"/>Pa nthawi ya Eliyasibu, Yoyada, Yohanani ndi Yaduwa panalembedwa atsogolera a mabanja a Alevi ndi a ansembe mpaka pa nthawi ya ulamuliro wa Dariyo Mperisi. <verse number="23" style="v"/>Zidzukulu za Levi, makamaka atsogoleri a mabanja awo analembedwa mʼbuku la mbiri mpaka pa nthawi ya Yohanani mwana wa Eliyasibu. <verse number="24" style="v"/>Ndipo atsogoleri a Alevi awa, Hasabiya, Serebiya, Yesuwa mwana wa Kadimieli ndi abale awo, ankayimba nyimbo zotamanda ndi zothokoza molandizana. Gulu limodzi linkavomerezana ndi linzake monga mmene Davide munthu wa Mulungu analamulira.</para>
  <para style="p">
    <verse number="25" style="v"/>Mataniya, Bakibukiya, Obadiya, Mesulamu, Talimoni ndi Akubu anali olonda nyumba zosungiramo chuma pa zipata za ku Nyumba ya Mulungu. <verse number="26" style="v"/>Iwo ndiwo ankatumikira pa nthawi ya Yowakimu mwana wa Yesuwa mwana wa Yozadaki, ndiponso pa nthawi ya bwanamkubwa Nehemiya ndi wansembe Ezara amene analinso mlembi.</para>
  <para style="s1">Mwambo Wopereka Khoma la Yerusalemu</para>
  <para style="p">
    <verse number="27" style="v"/>Pa mwambo wopereka khoma la Yerusalemu anayitana Alevi kulikonse kumene ankakhala kuti abwere ku Yerusalemu ku mwambo wopereka khoma kwa Mulungu, mwachimwemwe ndi mothokoza poyimba nyimbo pamodzi ndi ziwiya za malipenga, azeze ndi apangwe. <verse number="28" style="v"/>Tsono anthu a mabanja a Alevi oyimba nyimbo aja anasonkhana pamodzi kuchokera ku madera onse ozungulira Yerusalemu ndiponso ku midzi ya Anetofati, <verse number="29" style="v"/>Beti-Giligala ndi ku madera a ku Geba ndi Azimaveti, pakuti oyimbawo anali atamanga midzi yawo mozungulira Yerusalemu. <verse number="30" style="v"/>Tsono ansembe ndi Alevi anachita mwambo wodziyeretsa. Pambuyo pake anachita mwambo woyeretsa anthu onse ndi khoma la Yerusalemu.</para>
  <para style="p">
    <verse number="31" style="v"/>Ine ndinabwera nawo atsogoleri a dziko la Yuda ndi kukwera nawo pa khoma. Ndipo ndinasankha magulu awiri akuluakulu oyimba nyimbo za matamando. Gulu limodzi linadzera mbali ya ku dzanja lamanja pa khoma mpaka ku Chipata cha Kudzala. <verse number="32" style="v"/>Pambuyo pawo panali Hosayia, theka la atsogoleri a Yuda aja <verse number="33" style="v"/>pamodzi ndi Azariya, Ezara, Mesulamu, <verse number="34" style="v"/>Yuda, Benjamini, Semaya ndi Yeremiya. <verse number="35" style="v"/>Ena mwa ana a ansembe amene ankayimba malipenga awo anali awa: Zekariya mwana wa Yonatani mwana wa Semaya mwana wa Mataniya, mwana wa Mikaya, mwana wa Zakuri, mwana wa Asafu, <verse number="36" style="v"/>pamodzi ndi abale awo awa: Semaya, Azareli, Milalai, Gilalayi, Maayi, Netaneli, Yuda ndi Hanani. Onse ankagwiritsa ntchito zida zoyimbira za Davide, munthu wa Mulungu. Tsono Ezara mlembi uja ankawatsogolera. <verse number="37" style="v"/>Kuchokera ku Chipata cha Kasupe anayenda nakakwera makwerero opita ku mzinda wa Davide pa njira yotsatira khoma, chakumtundu kwa nyumba ya Davide mpaka ku Chipata cha Madzi, mbali ya kummawa.</para>
  <para style="p">
    <verse number="38" style="v"/>Gulu loyimba lachiwiri linadzera mbali ya kumanzere kwa khomalo. Tsono ine ndi theka lina la atsogoleri aja tinkalitsata pambuyo tikuyenda pamwamba pa khomalo. Tinapitirira Nsanja ya Ngʼanjo mpaka ku Khoma Lotambasuka. <verse number="39" style="v"/>Tinadutsanso Chipata cha Efereimu, Chipata cha Yesana, Chipata cha Nsomba, Nsanja ya Hananeli, Nsanja ya Zana mpaka kukafika ku Chipata cha Nkhosa. Ndipo mdipiti uwu unakayima pa Chipata cha Mlonda.</para>
  <para style="p">
    <verse number="40" style="v"/>Choncho magulu onse awiri oyimba nyimbo zothokoza aja anakayima pafupi ndi Nyumba ya Mulungu. Pamodzi ndi ine ndi theka la atsogoleri aja, <verse number="41" style="v"/>panalinso ansembe awa akuyimba malipenga: Eliyakimu, Maaseya, Miniyamini, Mikaya, Eliyoenai, Zekariya ndi Hananiya. <verse number="42" style="v"/>Panalinso ansembe awa: Maaseya, Semaya, Eliezara, Uzi, Yehohanani, Milikiya, Elamu ndi Ezeri. Gulu loyimba linkatsogozedwa ndi Yezirahayiya. <verse number="43" style="v"/>Pa tsiku limenelo anthu anapereka nsembe zambiri ndipo anakondwera chifukwa Mulungu anawapatsa chimwemwe chachikulu. Nawonso akazi ndi ana anakondwera ndipo kukondwa kwa anthu a mu mzinda wa Yerusalemu kunamveka kutali.</para>
  <para style="p">
    <verse number="44" style="v"/>Tsiku limenelo panasankhidwa anthu oyangʼanira zipinda zosungiramo zopereka zaufulu, zipatso zoyamba kucha, zopereka za chakhumi. Anthuwo ankasonkhanitsa zopereka kuchokera ku minda ya midzi yonse kuti azipereke kwa ansembe ndi Alevi malingana ndi malamulo. Izi zinali chomwechi chifukwa Ayuda ankakondwera ndi utumiki wa ansembe ndi Alevi. <verse number="45" style="v"/>Iwowa ankagwira ntchito ya Mulungu wawo, makamaka mwambo woyeretsa zinthu. Nawonso oyimba nyimbo ndi olonda ku Nyumba ya Mulungu anagwira ntchito zawo monga Davide ndi mwana wake Solomoni analamula. <verse number="46" style="v"/>Pakuti kalekale, pa nthawi ya Davide ndi Asafu, panali atsogoleri a anthu oyimba nyimbo za matamando ndi nyimbo zoyamika Mulungu. <verse number="47" style="v"/>Choncho mu nthawi ya Zerubabeli ndi Nehemiya, Aisraeli onse anakapereka mphatso tsiku ndi tsiku kwa anthu oyimba nyimbo ndi alonda a ku Nyumba ya Mulungu. Ankayikanso padera chigawo cha zopereka cha Alevi. Nawonso Alevi ankayika padera chigawo cha zopereka cha ansembe, zidzukulu za Aaroni.</para>
  <chapter number="13" style="c"/>
  <para style="s1">Kukonza Zinthu Kotsiriza kwa Nehemiya</para>
  <para style="p">
    <verse number="1" style="v"/>Pa tsiku limenelo anawerenga buku la Mose anthu akumva. Ndipo anapeza mawu akuti, Mwamoni kapena Mmowabu asalowe konse mu msonkhano wa Mulungu. <verse number="2" style="v"/>Paja iwowa sanawachingamire Aisraeli kukawapatsa chakudya ndi madzi. Mʼmalo mwake analemba ganyu Baalamu kuti adzawatemberere. Komabe Mulungu wathu anasandutsa tembererolo kukhala mdalitso. <verse number="3" style="v"/>Anthu atamva lamuloli, anachotsa pakati pawo onse amene anali achilendo.</para>
  <para style="p">
    <verse number="4" style="v"/>Izi zisanachitike, wansembe Eliyasibu anali atasankhidwa kukhala woyangʼanira zipinda zosungiramo katundu za Nyumba ya Mulungu. Iyeyu ankagwirizana kwambiri ndi Tobiya. <verse number="5" style="v"/>Choncho anamupatsa chipinda chachikulu chimene kale ankasungamo zopereka zakudya, lubani, ziwiya, zopereka za chakhumi za tirigu, vinyo ndi mafuta zoyenera kuperekedwa kwa Alevi, oyimba nyimbo ndi alonda a ku Nyumba ya Mulungu, komanso mphatso zoyenera kupereka kwa ansembe.</para>
  <para style="p">
    <verse number="6" style="v"/>Koma pamene izi zonse zinkachitika mu Yerusalemu, ine kunalibe popeza mʼchaka cha 32 cha Aritasasita mfumu ya Babuloni ine ndinabwerera kwa mfumu. Patapitanso nthawi ndinapempha chilolezo kwa mfumuyo <verse number="7" style="v"/>ndipo ndinabwerera ku Yerusalemu. Kumeneko ndinamva za chinthu choyipa chimene Eliyasibu anachita pomupatsa Tobiya chipinda mʼbwalo la Nyumba ya Mulungu. <verse number="8" style="v"/>Ndinapsa mtima kwambiri ndipo ndinataya kunja katundu yense wa Tobiya amene anali mʼchipindamo. <verse number="9" style="v"/>Ndinalamulira kuti ayeretse zipinda, ndipo kenaka ndinabwezeramo zida za mʼNyumba ya Mulungu, pamodzi ndi chopereka cha zakudya ndi lubani.</para>
  <para style="p">
    <verse number="10" style="v"/>Ndinapezanso kuti Alevi sankalandira magawo awo amene amayera kulandira. Chotsatira chake Alevi onse pamodzi ndi oyimba nyimbo amene ankagwira ku Nyumba ya Mulungu anathawa, aliyense kupita ku munda wake. <verse number="11" style="v"/>Choncho ndinadzudzula akuluakulu aja ndipo ndinawafunsa kuti, “Nʼchifukwa chiyani Nyumba ya Mulungu yasiyidwa?” Ndipo ine ndinawayitanitsa pamodzi ndi kuwayika mʼmalo awo.</para>
  <para style="p">
    <verse number="12" style="v"/>Pambuyo pake Ayuda anayambanso kubwera ndi zopereka zawo za chakhumi cha tirigu, vinyo ndi mafuta kuti ziperekedwe ku nyumba yosungiramo chuma. <verse number="13" style="v"/>Ndipo ndinasankha wansembe Selemiya, mlembi Zadoki, ndi Mlevi wotchedwa Pedaya kukhala oyangʼanira zipinda zosungiramo. Ndinasankhanso Hanani mwana wa Zakuri mwana wa Mataniya kukhala wowathandizira chifukwa ndinaona kuti anthu awa anali odalirika. Ntchito yawo inali yogawira abale awo zinthu zofunika.</para>
  <para style="b"/>
  <para style="p">
    <verse number="14" style="v"/>Inu Mulungu wanga, mundikumbukire pa zimenezi, ndipo musafafanize ntchito zanga zimene ndachita mokhulupirika pa Nyumba yanu pofuna kukutumikirani.</para>
  <para style="b"/>
  <para style="p">
    <verse number="15" style="v"/>Nthawi imeneyo ndinaona anthu a mu Yuda akuponda ndi kufinya mphesa pa tsiku la Sabata. Ena ankawunjika tirigu milumilu ndi kumasenzetsa abulu. Enanso ankabwera ndi vinyo, mphesa, mkuyu ndi katundu wa mitundumitundu ku Yerusalemu pa tsiku la Sabata. Choncho ndinawachenjeza za kugulitsa zakudya pa tsiku la Sabata. <verse number="16" style="v"/>Nawonso anthu a ku Turo amene ankakhala mu Yerusalemu ankabweretsa nsomba ndi akatundu ena onse amalonda kudzagulitsa pa Sabata kwa anthu a mʼdziko la Yuda ndi a mu Yerusalemu. <verse number="17" style="v"/>Ndipo ndinadzudzula anthu olemekezeka a dziko la Yuda. Ndinawafunsa kuti, “Nʼchoyipa chanji mukuchitachi, kumayipitsa tsiku la Sabata chotere? <verse number="18" style="v"/>Makolo anu anachita zomwezi ndipo Mulungu wathu anadzetsa mavuto pa ife ndi pa mzinda uwu. Kodi inu mukufuna kuwutsanso mkwiyo wa Mulungu pa Israeli pamene mukudetsa tsiku la Sabata?”</para>
  <para style="p">
    <verse number="19" style="v"/>Nʼchifukwa chake ndikulamula kuti pamene kuyamba kuda, tsiku la Sabata lisanayambe, azitseka zipata zonse za Yerusalemu ndipo asazitsekule mpaka sabata litatha. Ndinayika ena mwa antchito anga oyangʼanira pa zipata kuti katundu aliyense asalowe mu Yerusalemu pa tsiku la Sabata. <verse number="20" style="v"/>Choncho kamodzi kapena kawiri anthu amalonda ndi anthu ogulitsa katundu osiyanasiyana ankagona usiku wonse kunja kwa Yerusalemu. <verse number="21" style="v"/>Koma ndinawachenjeza ndi kuwafunsa kuti, “Nʼchifukwa chiyani mukugona pafupi ndi khoma? Ngati muchitanso zimenezi, ine ndidzakugwirani.” Kuyambira nthawi imeneyo, sanabwerenso pa tsiku la Sabata. <verse number="22" style="v"/>Ndipo ndinalamulira Alevi kuti adziyeretse okha ndi kubwera kudzalonda pa zipata ndi cholinga choti tsiku la Sabata likhale tsiku loyera.</para>
  <para style="b"/>
  <para style="p">Inu Mulungu wanga, kumbukireninso ine pa zimenezi ndipo mundisunge malingana ndi chikondi chanu chachikulu chosasinthika.</para>
  <para style="b"/>
  <para style="p">
    <verse number="23" style="v"/>Masiku amenewo ndinaonanso anthu a ku Yuda amene anakwatira akazi ochokera ku Asidodi, Amoni ndi Mowabu. <verse number="24" style="v"/>Theka la ana awo linkayankhula chiyankhulo cha Asidodi kapena chiyankhulo chimodzi cha anthu ena, ndipo sankathanso kuyankhula chiyankhulo cha Ayuda. <verse number="25" style="v"/>Tsono ndinakangana nawo ndi kuwatemberera. Ndinamenya ena mwa anthuwo ndi kuzula tsitsi lawo. Ine ndinawalumbiritsa mʼdzina la Mulungu kuti, “Inu musapereke ana anu aakazi kuti akwatiwe ndi ana awo aamuna kapena inuyo ngakhale ana anu aamuna kukwatira ana awo aakazi. <verse number="26" style="v"/>Kodi Solomoni mfumu ya Israeli suja anachimwa chifukwa cha ukwati ngati umenewu. Pakati pa mitundu yambiri panalibe mfumu ngati iyi. Iye anakondedwa ndi Mulungu wake, ndipo Mulungu anamuyika kukhala mfumu ya Israeli yense, koma iyeyo anachimwa chifukwa cha akazi achilendo. <verse number="27" style="v"/>Kodi tsopano ife tizimva inu kuti mukuchita choyipa chachikulu chimenechi, kupandukira Yehova Mulungu wathu pomakwatira akazi achilendo?”</para>
  <para style="p">
    <verse number="28" style="v"/>Mmodzi mwa ana aamuna a Yehoyada mwana Eliyasibu mkulu wa ansembe nʼkuti nthawi imeneyi ali mpongozi wa Sanibalati wa ku Horoni. Choncho ndinamuthamangitsa pamaso panga.</para>
  <para style="b"/>
  <para style="p">
    <verse number="29" style="v"/>Inu Mulungu wanga, mukumbukire mmene iwo anayipitsira unsembe, pangano la unsembe komanso la Alevi.</para>
  <para style="b"/>
  <para style="p">
    <verse number="30" style="v"/>Motero ndinayeretsa ansembe ndi Alevi powachotsera kalikonse kachilendo. Ndipo ndinakhazikitsa ntchito zawo, kuti aliyense akhale pa ntchito yake. <verse number="31" style="v"/>Ndiponso kupereka nkhuni ndi zipatso zoyamba kucha pa nthawi yake.</para>
  <para style="b"/>
  <para style="p">Ndikumbukireni pondikomera mtima, Inu Mulungu wanga.</para>
</usx>
