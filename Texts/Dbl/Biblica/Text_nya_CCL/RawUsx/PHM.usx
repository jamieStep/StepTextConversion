<?xml version="1.0" encoding="UTF-8"?>
<usx version="2.6">
  <book code="PHM" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">FILEMONI</para>
  <para style="toc1">Kalata ya Paulo Yolembera Filemoni</para>
  <para style="toc2">Filemoni</para>
  <para style="toc3">Fil</para>
  <para style="mt2">KALATA YA PAULO YOLEMBERA</para>
  <para style="mt1">FILEMONI</para>
  <chapter number="1" style="c"/>
  <para style="p">
    <verse number="1" style="v"/>Kuchokera kwa Paulo, amene ndili mʼndende chifukwa cha Khristu Yesu ndi Timoteyo mʼbale wathu.</para>
  <para style="p">Kulembera Filemoni, bwenzi lathu lokondedwa ndi mtumiki mnzathu. <verse number="2" style="v"/>Kwa Apiya mlongo wathu, Arkipo msilikali mnzathu, ndiponso mpingo umene umasonkhana mʼnyumba mwanu.</para>
  <para style="p">
    <verse number="3" style="v"/>Chisomo ndi mtendere zochokera kwa Mulungu Atate athu ndi Ambuye Yesu Khristu zikhale ndi inu.</para>
  <para style="s1">Kuyamika ndi Pemphero</para>
  <para style="p">
    <verse number="4" style="v"/>Ine ndimayamika Mulungu wanga nthawi zonse ndikakukumbukira iwe mʼmapemphero anga. <verse number="5" style="v"/>Pakuti ndamva za chikondi chako, za chikhulupiriro chako mwa Ambuye Yesu ndiponso za chikondi chako pa oyera mtima onse. <verse number="6" style="v"/>Ine ndikupemphera kuti mgwirizano wako ndi ife mʼchikhulupiriro ukhale opindulitsa pozamitsa nzeru zako zozindikira zinthu zilizonse zabwino zimene timagawana chifukwa cha Khristu. <verse number="7" style="v"/>Mʼbale, chikondi chako chandipatsa chimwemwe chachikulu ndi chilimbikitso, chifukwa umatsitsimutsa mitima ya anthu a Ambuye.</para>
  <para style="s1">Paulo Apempha kuti Amuchitire Chifundo Onesimo</para>
  <para style="p">
    <verse number="8" style="v"/>Tsopano ngakhale kuti mwa Khristu nditha kulimba mtima ndi kulamulira kuti uchite zimene uyenera kuchita, <verse number="9" style="v"/>komabe ndikupempha mwachikondi. Ine Paulo, munthu wokalamba, ndipo tsopano ndili mʼndende chifukwa cha Khristu Yesu, <verse number="10" style="v"/>ndikukupempha chifukwa cha mwana wanga Onesimo, amene ndamubala ndili mu unyolo. <verse number="11" style="v"/>Anali wopanda phindu kwa iwe, koma tsopano wasanduka wa phindu kwa iwe ndi kwa inenso.</para>
  <para style="p">
    <verse number="12" style="v"/>Ine ndikumutumizanso kwa iwe tsopano, koma potero ndikukhala ngati ndikutumiza mtima wanga weniweni. <verse number="13" style="v"/>Ndikanakonda ndikanakhala naye kuno kuti iyeyo azinditumikira mʼmalo mwako pamene ndili mu unyolo chifukwa cha Uthenga Wabwino. <verse number="14" style="v"/>Koma sindikufuna kuchita kanthu osakufunsa, nʼcholinga chakuti chilichonse chabwino ungandichitire chikhale mwakufuna kwako osati mokakamiza. <verse number="15" style="v"/>Mwina chifukwa chimene unasiyana naye kwa kanthawi ndi chakuti ukhale nayenso nthawi zonse. <verse number="16" style="v"/>Osati ngati kapolo, koma woposa kapolo, ngati mʼbale wokondedwa. Iyeyu ndi wokondedwa kwambiri kwa ine koma kwa iweyo ndi wokondedwa koposa, ngati munthu komanso ngati mʼbale mwa Ambuye.</para>
  <para style="p">
    <verse number="17" style="v"/>Tsono ngati umati ndine mnzako, umulandire iyeyu monga momwe ukanandilandirira ineyo. <verse number="18" style="v"/>Ngati anakulakwira kapena kukongola kanthu kalikonse, ndidzalipira ineyo. <verse number="19" style="v"/>Ine, Paulo ndikulemba zimenezi ndi dzanja langa. Ine ndidzalipira. Nʼkosafunika kukukumbutsa kuti iweyo ngongole yako kwa ine ndi moyo wakowo. <verse number="20" style="v"/>Mʼbale, ndikufuna kuti ndipindule nawe mwa Ambuye; tsono tsitsimutsa mtima wanga mwa Khristu. <verse number="21" style="v"/>Ine ndili ndi chitsimikizo cha kumvera kwako pamene ndikukulembera kalatayi. Ndikulemba ndikudziwa kuti udzachita ngakhale kuposa zimene ndakupemphazi.</para>
  <para style="p">
    <verse number="22" style="v"/>Chinthu chinanso ndi ichi: undikonzere malo, chifukwa ndikukhulupirira kuti Mulungu adzamvera mapemphero anu ndi kundibwezera kwa inu.</para>
  <para style="s1">Mawu Otsiriza</para>
  <para style="p">
    <verse number="23" style="v"/>Epafra, wamʼndende mnzanga chifukwa cha Khristu Yesu akupereka moni. <verse number="24" style="v"/>Atumiki anzanga awa, Marko, Aristariko, Dema ndi Luka, akuperekanso moni.</para>
  <para style="p">
    <verse number="25" style="v"/>Chisomo cha Ambuye Yesu Khristu chikhale ndi mzimu wako.</para>
</usx>
