<?xml version="1.0" encoding="UTF-8"?>
<usx version="2.6">
  <book code="JER" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">YEREMIYA</para>
  <para style="toc1">Yeremiya</para>
  <para style="toc2">Yeremiya</para>
  <para style="toc3">Yer</para>
  <para style="mt1">Yeremiya</para>
  <chapter number="1" style="c"/>
  <para style="p">
    <verse number="1" style="v"/>Mawu a Yeremiya mwana wa Hilikiya, mmodzi mwa ansembe a ku Anatoti, mʼdziko la Benjamini. <verse number="2" style="v"/>Mawuwa Yehova anayankhula naye mʼchaka cha 13 cha ulamuliro wa Yosiya mwana wa Amoni mfumu ya Yuda. <verse number="3" style="v"/>Yehova anayankhulanso naye pa nthawi yonse ya ulamuliro wa Yehoyakimu mwana wa Yosiya mfumu ya Yuda, mpaka mwezi wachisanu wa chaka cha 11 cha ufumu wa Zedekiya mwana wa Yosiya mfumu ya Yuda, pamene anthu a ku Yerusalemu anapita ku ukapolo.</para>
  <para style="s1">Kuyitanidwa kwa Yeremiya</para>
  <para style="p">
    <verse number="4" style="v"/>Yehova anayankhula nane kuti,</para>
  <para style="q1">
    <verse number="5" style="v"/>“Ndisanakuwumbe mʼmimba mwa amayi ako ndinali nditakudziwa kale,</para>
  <para style="q2">iwe usanabadwe ndinali nditakupatula kale;</para>
  <para style="q2">ndinakuyika kuti ukhale mneneri kwa anthu a mitundu yonse.”</para>
  <para style="p">
    <verse number="6" style="v"/>Ine ndinati, “Haa! Ambuye Yehova, ine sinditha kuyankhula; popeza ndikanali wamngʼono.”</para>
  <para style="p">
    <verse number="7" style="v"/>Koma Yehova anandiwuza kuti, “Usanene kuti, ‘Ndikanali wamngʼono’ popeza udzapita kwa munthu aliyense kumene ndidzakutuma ndi kunena chilichonse chimene ndidzakulamulira. <verse number="8" style="v"/>Usawaope, pakuti Ine ndili nawe, ndipo ndidzakupulumutsa,” akutero Yehova.</para>
  <para style="p">
    <verse number="9" style="v"/>Pamenepo Yehova anatambalitsa dzanja lake nakhudza pakamwa panga, nandiwuza kuti, “Taona, tsopano ndayika mawu anga mʼkamwa mwako. <verse number="10" style="v"/>Lero ndakusankha kuti ukhale ndi ulamuliro pa mitundu ya anthu ndi pa maufumu awo kuti uzule ndi kugwetsa, uwononge ndi kugumula, kuti uwamange ndi kudzala.”</para>
  <para style="p">
    <verse number="11" style="v"/>Yehova anandifunsa kuti, “Yeremiya, kodi ukuona chiyani?”</para>
  <para style="p">Ine ndinayankha kuti, “Ndikuona nthambi ya mtengo wa mtowo.”</para>
  <para style="p">
    <verse number="12" style="v"/>Yehova anandiwuza kuti, “Waona bwino, chifukwa Ine ndikuonetsetsa kuti mawu angawa akwaniritsidwe.”</para>
  <para style="p">
    <verse number="13" style="v"/>Yehova anandifunsanso kachiwiri kuti, “Kodi ukuona chiyani?”</para>
  <para style="p">Ine ndinayankha kuti, “Ndikuona mʼphika wa madzi owira, ndipo wagudukira kuno kummwera.”</para>
  <para style="p">
    <verse number="14" style="v"/>Yehova anandiwuza kuti, “Mavuto a anthu onse okhala mʼdziko lino adzachokera kumpoto. <verse number="15" style="v"/>Ine ndikuyitana anthu onse a ku maufumu a kumpoto,” akutero Yehova.</para>
  <para style="q1">“Mafumu awo adzabwera ndipo aliyense adzakhazika mpando wake waufumu</para>
  <para style="q2">polowera pa zipata za Yerusalemu;</para>
  <para style="q1">iwo adzabwera ndi kuzungulira makoma ake</para>
  <para style="q2">ndiponso midzi yonse ya dziko la Yuda.</para>
  <para style="q1">
    <verse number="16" style="v"/>Ndidzatulutsa mlandu wanga ndi iwo</para>
  <para style="q2">chifukwa cha zoyipa zimene anachita pondisiya Ine.</para>
  <para style="q1">Iwo anakafukiza lubani kwa milungu ina,</para>
  <para style="q2">ndi kupembedza zimene anapanga ndi manja awo.</para>
  <para style="p">
    <verse number="17" style="v"/>“Koma iwe Yeremiya konzeka! Nyamuka ndipo ukawawuze zonse zimene ndakulamulira. Usachite nawo mantha, kuopa kuti Ine ndingakuchititse mantha iwo akuona. <verse number="18" style="v"/>Taona, lero ndakupanga kukhala ngati mzinda wotetezedwa, ngati mzati wachitsulo ndiponso ngati makoma a mkuwa kuti usaopsedwe ndi munthu aliyense wa mʼdzikomo; kaya ndi mafumu a Yuda, akuluakulu ake, ansembe ake, kapena munthu wamba wa mʼdzikomo. <verse number="19" style="v"/>Iwo adzalimbana nawe koma sadzakugonjetsa, popeza Ine ndili nawe ndipo ndidzakupulumutsa,” akutero Yehova.</para>
  <chapter number="2" style="c"/>
  <para style="s1">Aisraeli Asiya Mulungu</para>
  <para style="p">
    <verse number="1" style="v"/>Yehova anandiwuza kuti, <verse number="2" style="v"/>“Pita ukalengeze kwa anthu a ku Yerusalemu kuti Yehova akuti,</para>
  <para style="q1">“ ‘Ine ndikukumbukira mmene umakhulupirikira pa unyamata wako,</para>
  <para style="q2">mmene unkandikondera ngati momwe amachitira mkwatibwi,</para>
  <para style="q1">mmene unkanditsata mʼchipululu muja;</para>
  <para style="q2">mʼdziko losadzalamo kanthu.</para>
  <para style="q1">
    <verse number="3" style="v"/>Israeli anali wopatulika wa Yehova,</para>
  <para style="q2">anali ngati zipatso zake zoyamba kucha pa nthawi yokolola;</para>
  <para style="q1">onse amene anamuzunza anapezeka kuti ndi olakwa</para>
  <para style="q2">ndipo mavuto anawagwera,’ ”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="4" style="v"/>Imvani mawu a Yehova, inu zidzukulu za Yakobo,</para>
  <para style="q2">inu mafuko onse a Israeli.</para>
  <para style="p">
    <verse number="5" style="v"/>Yehova akuti,</para>
  <para style="q1">“Kodi makolo anu anandipeza nʼcholakwa chanji,</para>
  <para style="q2">kuti andithawe?</para>
  <para style="q1">Iwo anatsata milungu yachabechabe,</para>
  <para style="q2">nawonso nʼkusanduka achabechabe.</para>
  <para style="q1">
    <verse number="6" style="v"/>Iwo sanafunse nʼkomwe kuti, ‘Kodi Yehova ali kuti,</para>
  <para style="q2">amene anatitulutsa mʼdziko la Igupto</para>
  <para style="q1">natitsogolera mʼchipululu mʼdziko lowuma</para>
  <para style="q2">ndi lokumbikakumbika,</para>
  <para style="q1">mʼdziko lopanda mvula ndi la mdima,</para>
  <para style="q2">dziko limene munthu sadutsamo ndipo simukhala munthu aliyense?’</para>
  <para style="q1">
    <verse number="7" style="v"/>Ndinakufikitsani ku dziko lachonde</para>
  <para style="q2">kuti mudye zipatso zake ndi zabwino zake zina.</para>
  <para style="q1">Koma inu mutafika munaliyipitsa dziko langa</para>
  <para style="q2">ndi kusandutsa cholowa changa kukhala chonyansa.</para>
  <para style="q1">
    <verse number="8" style="v"/>Ansembe nawonso sanafunse kuti,</para>
  <para style="q2">‘Yehova ali kuti?’</para>
  <para style="q1">Iwo amene amaphunzitsa malamulo sanandidziwe;</para>
  <para style="q2">atsogoleri anandiwukira.</para>
  <para style="q1">Aneneri ankanenera mʼdzina la Baala,</para>
  <para style="q2">ndi kutsatira mafano achabechabe.</para>
  <para style="b"/>
  <para style="q1">
    <verse number="9" style="v"/>“Chifukwa chake Ine ndidzakuyimbaninso mlandu,”</para>
  <para style="q4">akutero Yehova.</para>
  <para style="q2">“Ndipo ndidzayimbanso mlandu zidzukulu zanu.</para>
  <para style="q1">
    <verse number="10" style="v"/>Pitani kumadzulo ku chilumba cha Kitimu, ndipo mukaone,</para>
  <para style="q2">tumizani anthu ku Kedara kuti akafufuze bwino;</para>
  <para style="q2">ndipo muona kuti zinthu zoterezi sizinachitikepo nʼkale lomwe:</para>
  <para style="q1">
    <verse number="11" style="v"/>Kodi ulipo mtundu wa anthu uliwonse umene unasinthapo milungu yake?</para>
  <para style="q2">(Ngakhale kuti si milungu nʼkomwe).</para>
  <para style="q1">Koma anthu anga asinthitsa Mulungu wawo waulemerero</para>
  <para style="q2">ndi mafano achabechabe.</para>
  <para style="q1">
    <verse number="12" style="v"/>Inu mayiko akumwamba, dabwani ndi zimenezi,</para>
  <para style="q2">ndipo njenjemerani ndi mantha aakulu,”</para>
  <para style="q4">akutero Yehova.</para>
  <para style="q1">
    <verse number="13" style="v"/>“Popeza anthu anga achita machimo awiri:</para>
  <para style="q1">Andisiya Ine</para>
  <para style="q2">kasupe wa madzi a moyo,</para>
  <para style="q1">ndi kukadzikumbira zitsime zawo,</para>
  <para style="q2">zitsime zongʼaluka, zomwe sizingathe kusunga madzi.</para>
  <para style="q1">
    <verse number="14" style="v"/>Israeli si wantchito kapena kapolo wobadwira mʼnyumba, ayi.</para>
  <para style="q2">Nanga nʼchifukwa chiyani amuwononga chotere?</para>
  <para style="q1">
    <verse number="15" style="v"/>Adani ake abangulira</para>
  <para style="q2">ndi kumuopseza ngati mikango.</para>
  <para style="q1">Dziko lake analisandutsa bwinja;</para>
  <para style="q2">mizinda yake anayitentha popanda wokhalamo.</para>
  <para style="q1">
    <verse number="16" style="v"/>Ndiponso Aigupto a ku Mefisi ndi a ku Tapanesi</para>
  <para style="q2">akuphwanyani mitu.</para>
  <para style="q1">
    <verse number="17" style="v"/>Zimenezitu zakuchitikirani</para>
  <para style="q2">chifukwa munasiya Yehova Mulungu wanu</para>
  <para style="q2">pamene Iye ankakutsogolerani pa njira yanu?</para>
  <para style="q1">
    <verse number="18" style="v"/>Tsopano mudzapindula chiyani mukapita ku Igupto,</para>
  <para style="q2">kukamwa madzi a mu Sihori?</para>
  <para style="q1">Ndipo mudzapindulanji mukapita ku Asiriya,</para>
  <para style="q2">kukamwa madzi a mu mtsinje wa Yufurate?</para>
  <para style="q1">
    <verse number="19" style="v"/>Kuyipa kwanuko kudzakulangani;</para>
  <para style="q2">kubwerera mʼmbuyo kwanuko kudzakutsutsani.</para>
  <para style="q1">Tsono ganizirani bwino,</para>
  <para style="q2">popeza ndi chinthu choyipa</para>
  <para style="q1">kundisiya Ine Yehova Mulungu wanu;</para>
  <para style="q2">ndi chinthu chowawa ndithu kusandiopa Ine Mulungu wanu.</para>
  <para style="q4">Akutero Ambuye Yehova Wamphamvuzonse.</para>
  <para style="b"/>
  <para style="q1">
    <verse number="20" style="v"/>“Kuyambira kalekale inu munathyola goli lanu</para>
  <para style="q2">ndi kudula msinga zanu;</para>
  <para style="q2">munanena kuti, ‘Sitidzakutumikirani!’</para>
  <para style="q1">Ndithudi, inu mwakhala ngati mkazi wachiwerewere.</para>
  <para style="q2">Mukupembedza milungu ina pa phiri lililonse lalitali</para>
  <para style="q2">ndiponso pansi pa mtengo uliwonse wa masamba ambiri.</para>
  <para style="q1">
    <verse number="21" style="v"/>Ine ndinakudzala iwe ngati mtengo wampesa wosankhika;</para>
  <para style="q2">unali mpesa wabwino kwambiri ndi wodalirika.</para>
  <para style="q1">Nanga nʼchifukwa chiyani wasanduka mpesa</para>
  <para style="q2">wachabechabe wonga wa kutchire?</para>
  <para style="q1">
    <verse number="22" style="v"/>Ngakhale utasamba ndi soda</para>
  <para style="q2">kapena kusambira sopo wambiri,</para>
  <para style="q2">kuthimbirira kwa machimo ako kumaonekabe pamaso panga,”</para>
  <para style="q4">akutero Ambuye Yehova.</para>
  <para style="q1">
    <verse number="23" style="v"/>“Iwe ukunena bwanji kuti, ‘Ine sindinadziyipitse;</para>
  <para style="q2">sindinatsatire Abaala’?</para>
  <para style="q1">Takumbukira mmene unkandichimwira mʼchigwa muja;</para>
  <para style="q2">zindikira bwino zomwe wachita.</para>
  <para style="q1">Iwe uli ngati ngamira yayikazi yaliwiro</para>
  <para style="q2">yomangothamanga uku ndi uku,</para>
  <para style="q1">
    <verse number="24" style="v"/>wakhala ngati mbidzi yozolowera mʼchipululu,</para>
  <para style="q2">yonka ninunkhiza pa nthawi yachisika.</para>
  <para style="q2">Ndani angayiretse chilakolako chakecho?</para>
  <para style="q1">Mphongo iliyonse yoyikhumba sidzavutika.</para>
  <para style="q2">Pa nthawi yachisika chakecho mphongoyo idzayipeza.</para>
  <para style="q1">
    <verse number="25" style="v"/>Iwe usathamange, nsapato zingakuthere kuphazi</para>
  <para style="q2">ndi kukhosi kwako kuwuma ndi ludzu.</para>
  <para style="q1">Koma unati, ‘Zamkutu!</para>
  <para style="q2">Ine ndimakonda milungu yachilendo,</para>
  <para style="q2">ndipo ndidzayitsatira.’</para>
  <para style="b"/>
  <para style="q1">
    <verse number="26" style="v"/>“Monga momwe mbala imachitira manyazi pamene yagwidwa,</para>
  <para style="q2">moteronso nyumba ya Israeli idzachita manyazi;</para>
  <para style="q1">Aisraeliwo, mafumu ndi akuluakulu awo,</para>
  <para style="q2">ansembe ndi aneneri awo.</para>
  <para style="q1">
    <verse number="27" style="v"/>Iwo amawuza mtengo kuti, ‘Iwe ndiwe abambo athu,’</para>
  <para style="q2">ndipo amawuza mwala kuti, ‘Iwe ndiye amene unatibala.’</para>
  <para style="q1">Iwo andifulatira Ine,</para>
  <para style="q2">ndipo safuna kundiyangʼana;</para>
  <para style="q1">Koma akakhala pa mavuto amati,</para>
  <para style="q2">‘Bwerani mudzatipulumutse!’</para>
  <para style="q1">
    <verse number="28" style="v"/>Nanga ili kuti milungu yanu imene munadzipangira nokha?</para>
  <para style="q2">Ibweretu ngati ingathe kukupulumutsani</para>
  <para style="q2">pamene muli pamavuto!</para>
  <para style="q1">Inu anthu a ku Yuda,</para>
  <para style="q2">milungu yanu ndi yambiri kuchuluka kwake ngati mizinda yanu.</para>
  <para style="b"/>
  <para style="q1">
    <verse number="29" style="v"/>“Kodi mukundizengeranji mlandu?</para>
  <para style="q2">Nonse mwandiwukira,”</para>
  <para style="q4">akutero Yehova.</para>
  <para style="q1">
    <verse number="30" style="v"/>“Ine ndinalanga anthu ako popanda phindu;</para>
  <para style="q2">iwo sanaphunzirepo kanthu.</para>
  <para style="q1">Monga mkango wolusa,</para>
  <para style="q2">lupanga lanu lapha aneneri anu.</para>
  <para style="p">
    <verse number="31" style="v"/>“Inu anthu a mʼbado uno, ganizirani bwino mawu a Yehova:</para>
  <para style="q1">“Kodi Ine ndinakhalapo ngati chipululu kwa Israeli</para>
  <para style="q2">kapena ngati dziko la mdima wandiweyani?</para>
  <para style="q1">Chifukwa chiyani anthu anga akunena kuti, ‘Ife tili ndi ufulu omayendayenda;</para>
  <para style="q2">sitidzabweranso kwa Inu’?</para>
  <para style="q1">
    <verse number="32" style="v"/>Kodi namwali amayiwala zokongoletsera zake,</para>
  <para style="q2">kapena kuyiwala zovala zake za ukwati?</para>
  <para style="q1">Komatu anthu anga andiyiwala</para>
  <para style="q2">masiku osawerengeka.</para>
  <para style="q1">
    <verse number="33" style="v"/>Mumadziwa bwino njira zopezera zibwenzi!</para>
  <para style="q2">Choncho ngakhale akazi oyipa omwe mumawaphunzitsa njira zanu.</para>
  <para style="q1">
    <verse number="34" style="v"/>Ngakhale pa zovala zako anthu amapezapo</para>
  <para style="q2">magazi a anthu osauka osalakwa.</para>
  <para style="q2">Anthuwo simunawapeze akuthyola nyumba.</para>
  <para style="q1">Komabe ngakhale zinthu zili chomwechi,</para>
  <para style="q2">
    <verse number="35" style="v"/>inu mukunena kuti, ‘Ndife osalakwa,</para>
  <para style="q2">sadzatikwiyira.’</para>
  <para style="q1">Ndidzakuyimbani mlandu</para>
  <para style="q2">chifukwa mukunena kuti, ‘Ife sitinachimwe.’</para>
  <para style="q1">
    <verse number="36" style="v"/>Chifukwa chiyani</para>
  <para style="q2">mukunkabe nimusinthasintha njira zanu?</para>
  <para style="q1">Aigupto adzakukhumudwitsani</para>
  <para style="q2">monga momwe Asiriya anakuchititsani manyazi.</para>
  <para style="q1">
    <verse number="37" style="v"/>Mudzachokanso kumeneko</para>
  <para style="q2">manja ali kunkhongo.</para>
  <para style="q1">Popeza Ine Yehova ndawakana anthu amene munkawadalira,</para>
  <para style="q2">choncho sadzakuthandizani konse.</para>
  <para style="b"/>
  <chapter number="3" style="c"/>
  <para style="q1">
    <verse number="1" style="v"/>“Ngati munthu asudzula mkazi wake</para>
  <para style="q2">ndipo mkaziyo nʼkuchoka nakakwatiwa ndi mwamuna wina,</para>
  <para style="q1">kodi mwamuna woyambayo angathe kumutenganso mkaziyo?</para>
  <para style="q2">Kodi atatero sindiye kuti dzikolo layipitsidwa kwambiri?</para>
  <para style="q1">Koma iwe Israeli wachita zadama ndi zibwenzi zambiri.</para>
  <para style="q2">Komabe bwerera kwa ine,”</para>
  <para style="q4">akutero Yehova.</para>
  <para style="q1">
    <verse number="2" style="v"/>“Tayangʼana ku zitunda zowuma.</para>
  <para style="q2">Kodi aliponso malo ena amene iwe sunachitepo zadama?</para>
  <para style="q1">Iwe unkakhala mʼmbali mwa njira kumadikira zibwenzi zako,</para>
  <para style="q2">ngati Mluya wobisalira anthu mʼchipululu.</para>
  <para style="q1">Inu mwayipitsa dziko ndi zadama zanu</para>
  <para style="q2">ndi ntchito zanu zoyipa.</para>
  <para style="q1">
    <verse number="3" style="v"/>Nʼchifukwa chake Yehova wayimitsa mvula,</para>
  <para style="q2">ndipo mvula ya nthawi ya masika sinagwe.</para>
  <para style="q1">Komabe uli ndi maonekedwe a mkazi wachiwerewere;</para>
  <para style="q2">ndipo sukuchita manyazi ndi pangʼono pomwe.</para>
  <para style="q1">
    <verse number="4" style="v"/>Kodi iwe siposachedwa pomwepa pamene wanena</para>
  <para style="q2">kuti, ‘Abambo anga, Inu bwenzi langa la unyamata wanga,</para>
  <para style="q1">
    <verse number="5" style="v"/>kodi mudzandikwiyira nthawi zonse?</para>
  <para style="q2">Kodi ukali wanu udzakhalabe mpaka muyaya?’</para>
  <para style="q1">Umu ndimo mmene umayankhulira,</para>
  <para style="q2">koma umapitirizabe kuchita zoyipa monga momwe umathera.”</para>
  <para style="s1">Kusakhulupirika kwa Israeli</para>
  <para style="p">
    <verse number="6" style="v"/>Pa nthawi ya Mfumu Yosiya Yehova anandiwuza kuti, “Kodi waona zomwe Israeli wosakhulupirika uja wachita? Anakwera pa phiri lililonse lalitali ndi kupita pa tsinde pa mtengo uliwonse wogudira kukapembedza. Choncho anachita za chiwerewere kumeneko. <verse number="7" style="v"/>Ndinaganiza kuti atachita zonsezi, adzabwerera kwa Ine, koma sanabwerere, ndipo mlongo wake wosakhulupirika uja, Yuda, anaziona zimenezi. <verse number="8" style="v"/>Anaona kuti ndinasudzula Israeli wosakhulupirikayo ndi kumupirikitsa chifukwa cha zigololo zake. Komabe Yuda mʼbale wake wosakhulupirika uja sanaope, nayenso anapita kukachita chigololo. <verse number="9" style="v"/>Chiwerewere cha Israeli chinali chochititsa manyazi kotero kuti chinayipitsa dziko lonse. Anachita chigololo popembedza mafano a miyala ndi mitengo. <verse number="10" style="v"/>Israeli atachita zonsezi, Yuda mʼbale wake wosakhulupirika uja sanabwerere kwa Ine ndi mtima wake wonse, koma mwachiphamaso chabe,” akutero Yehova.</para>
  <para style="p">
    <verse number="11" style="v"/>Yehova anandiwuza kuti, “Kusakhulupirika kwa Israeli nʼkochepa kuyerekeza ndi kusakhulupirika kwa Yuda. <verse number="12" style="v"/>Pita ukalalikire kumpoto uthenga wakuti,</para>
  <para style="q1">“ ‘Israeli wosakhulupirikawe, bwerera,’ akutero Yehova.</para>
  <para style="q2">‘Sindidzakukalipira mpaka kalekale,</para>
  <para style="q1">pakuti ndine wachifundo,’ akutero Yehova.</para>
  <para style="q2">‘Sindidzakukwiyira mpaka kalekale.</para>
  <para style="q1">
    <verse number="13" style="v"/>Ungovomera kulakwa kwako</para>
  <para style="q2">kuti unawukira Yehova Mulungu wako.</para>
  <para style="q1">Vomera kuti unayendayenda kukapembedza milungu yachilendo</para>
  <para style="q2">pansi pa mtengo uliwonse wogudira,</para>
  <para style="q2">ndiponso kuti sunandimvere,’ ”</para>
  <para style="q4">akutero Yehova.</para>
  <para style="p">
    <verse number="14" style="v"/>“Bwererani, ana osakhulupirika, pakuti ndine mbuye wanu,” akutero Yehova. “Ndinakusankhani, mmodzimmodzi kuchokera ku mudzi uliwonse ndiponso awiriawiri kuchokera ku banja lililonse. <verse number="15" style="v"/>Ndipo ndidzakupatsani abusa a pamtima panga amene adzakutsogolerani mwanzeru ndi mwaluntha. <verse number="16" style="v"/>Masiku amenewo mukadzachulukana kwambiri mʼdzikomo, anthu sadzanenanso za ‘Bokosi la Chipangano la Yehova’ kapena kuliganizira. Sadzalikumbukiranso kapena kulifuna, ndipo sadzapanganso lina,”</para>
  <para style="q4">akutero Yehova.</para>
  <para style="p">
    <verse number="17" style="v"/>Nthawi imeneyo adzatcha Yerusalemu Mpando Waufumu wa Yehova, ndipo mitundu yonse ya anthu idzasonkhana mu Yerusalemu pamaso pa Yehova. Sadzawumiriranso kutsata mitima yawo yoyipa. <verse number="18" style="v"/>Masiku amenewo fuko la Yuda lidzaphatikizana ndi fuko la Israeli, onse pamodzi adzachokera ku dziko la kumpoto kupita ku dziko limene ndinapatsa makolo awo, kuti likhale cholowa.</para>
  <para style="p">
    <verse number="19" style="v"/>“Ine mwini ndinati,</para>
  <para style="q1">“ ‘Ndikanakonda bwanji kukukhazikani pakati pa ana anga</para>
  <para style="q2">ndikukupatsani dziko labwino kwambiri,</para>
  <para style="q2">cholowa chokongola kwambiri kuposa cha mitundu ina ya anthu.’</para>
  <para style="q1">Ndinaganiza kuti mudzanditcha Ine ‘Atate’</para>
  <para style="q2">ndi kuti simudzaleka kunditsata.</para>
  <para style="q1">
    <verse number="20" style="v"/>Koma monga mkazi wosakhulupirika amasiya mwamuna wake,</para>
  <para style="q2">momwemonso inu mwakhala osakhulupirika kwa Ine, inu fuko la Israeli,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="21" style="v"/>Mawu akumveka pa magomo,</para>
  <para style="q2">Aisraeli akulira ndi kupempha chifundo</para>
  <para style="q1">chifukwa anatsata njira zoyipa</para>
  <para style="q2">ndi kuyiwala Yehova Mulungu wawo.</para>
  <para style="b"/>
  <para style="q1">
    <verse number="22" style="v"/>Inu mukuti, “Bwererani, anthu osakhulupirika;</para>
  <para style="q2">ndidzachiritsa kubwerera mʼmbuyo kwanu.”</para>
  <para style="b"/>
  <para style="q1">“Inde, tidzabwerera kwa Inu</para>
  <para style="q2">pakuti ndinu Yehova Mulungu wathu.</para>
  <para style="q1">
    <verse number="23" style="v"/>Ndithu kupembedza pa magomo</para>
  <para style="q2">komanso kuchita maphwando pa mapiri zilibe phindu.</para>
  <para style="q1">Zoonadi chipulumutso cha Israeli</para>
  <para style="q2">chili mwa Yehova Mulungu wathu basi.</para>
  <para style="q1">
    <verse number="24" style="v"/>Kuyambira pa ubwana wathu milungu yochititsa manyazi ija yakhala ikutiwonongetsa phindu</para>
  <para style="q2">la ntchito za makolo athu,</para>
  <para style="q1">nkhosa ndi ngʼombe zawo,</para>
  <para style="q2">ana awo aamuna ndi aakazi.</para>
  <para style="q1">
    <verse number="25" style="v"/>Tilekeni tigone pansi mwa manyazi,</para>
  <para style="q2">ndipo kunyozeka kwathu kutiphimbe.</para>
  <para style="q1">Paja tachimwira Yehova Mulungu wathu,</para>
  <para style="q2">ife pamodzi ndi makolo athu</para>
  <para style="q1">kuyambira nthawi ya ubwana wathu mpaka lero lino</para>
  <para style="q2">sitinamvere Yehova Mulungu wathu.”</para>
  <chapter number="4" style="c"/>
  <para style="q1">
    <verse number="1" style="v"/>“Ngati mukufuna kubwerera, inu Aisraeli,</para>
  <para style="q2">bwererani kwa Ine,”</para>
  <para style="q4">akutero Yehova.</para>
  <para style="q1">“Chotsani mafano anu onyansa pamaso panga</para>
  <para style="q2">ndipo musasocherenso.</para>
  <para style="q1">
    <verse number="2" style="v"/>Muzilumbira mokhulupirika ndiponso mwa chilungamo</para>
  <para style="q2">kuti, ‘Pali Yehova wamoyo.’</para>
  <para style="q1">Mukatero anthu a mitundu ina yonse adzandipempha kuti ndiwadalitse</para>
  <para style="q2">ndipo adzanditamanda.”</para>
  <para style="p">
    <verse number="3" style="v"/>Zimene Yehova akunena kwa anthu a ku Yuda ndi a ku Yerusalemu ndi izi:</para>
  <para style="q1">“Limani masala anu</para>
  <para style="q2">musadzale pakati pa minga.</para>
  <para style="q1">
    <verse number="4" style="v"/>Dziperekeni nokha kwa Ine</para>
  <para style="q2">kuti munditumikire ndi mtima wanu wonse,</para>
  <para style="q2">inu anthu a ku Yuda ndi ku Yerusalemu.</para>
  <para style="q1">Muzichita zimenezi kuopa kuti mkwiyo wanga ungabuke ngati moto ndi kukutenthani,</para>
  <para style="q2">chifukwa cha ntchito zanu zoyipazo</para>
  <para style="q2">popanda wina wowuzimitsa.</para>
  <para style="s1">Adani Ochokera Kumpoto kwa Yuda</para>
  <para style="q1">
    <verse number="5" style="v"/>“Lengeza ku Yuda ndi kulalikira mu Yerusalemu kuti,</para>
  <para style="q2">‘Lizani lipenga mʼdziko lonse!’</para>
  <para style="q1">Ndipo fuwulani kuti,</para>
  <para style="q2">‘Sonkhanani!</para>
  <para style="q2">Tiyeni tithawire ku mizinda yotetezedwa!’</para>
  <para style="q1">
    <verse number="6" style="v"/>Kwezani mbendera kuyangʼana ku Ziyoni!</para>
  <para style="q2">Musachedwe, thawani kuti mupulumuke!</para>
  <para style="q1">Pakuti Ine ndikubweretsa chilango kuchokera kumpoto,</para>
  <para style="q2">kudzakhala chiwonongeko choopsa.”</para>
  <para style="b"/>
  <para style="q1">
    <verse number="7" style="v"/>Monga mkango umatulukira mʼngaka yake</para>
  <para style="q2">momwemonso wowononga mayiko</para>
  <para style="q1">wanyamuka ndi kutuluka ku mbuto yake.</para>
  <para style="q2">Watero kuti awononge dziko lanu.</para>
  <para style="q1">Mizinda yanu idzakhala mabwinja</para>
  <para style="q2">popanda wokhalamo.</para>
  <para style="q1">
    <verse number="8" style="v"/>Choncho valani ziguduli,</para>
  <para style="q2">lirani ndi kubuwula,</para>
  <para style="q1">pakuti mkwiyo waukulu wa Yehova</para>
  <para style="q2">sunatichokere.</para>
  <para style="b"/>
  <para style="q1">
    <verse number="9" style="v"/>“Pa tsiku limenelo, mfumu ndi nduna zake adzataya mtima,</para>
  <para style="q2">ansembe adzachita mantha kwambiri,</para>
  <para style="q1">ndipo aneneri adzathedwa nzeru,”</para>
  <para style="q2">akutero Yehova.</para>
  <para style="p">
    <verse number="10" style="v"/>Ndipo ine ndinati, “Haa, Ambuye Yehova, ndithu munawanyenga anthu awa pamodzi ndi Yerusalemu pamene munanena kuti, ‘Mudzakhala pa mtendere,’ chonsecho lupanga lili pakhosi pathu.”</para>
  <para style="p">
    <verse number="11" style="v"/>Nthawi imeneyo anthu awa ndi Yerusalemu adzawawuza kuti, “Mphepo yotentha yochokera ku magomo a mʼchipululu ikuwomba pa anthu anga, osati mphepo yopeta kapena yoyeretsa; <verse number="12" style="v"/>koma mphepo yamphamvu kwambiri yochokera kwa Ine. Tsono ndi Ineyo amene ndikuwaweruza.”</para>
  <para style="q1">
    <verse number="13" style="v"/>Taonani, adani akubwera ngati mitambo,</para>
  <para style="q2">magaleta awo akubwera ngati kamvuluvulu,</para>
  <para style="q1">akavalo awo ndi aliwiro kupambana chiwombankhanga.</para>
  <para style="q2">Tsoka ilo! Tawonongeka!</para>
  <para style="q1">
    <verse number="14" style="v"/>Iwe Yerusalemu, tsuka mtima wako kuchotsa zoyipa kuti upulumuke.</para>
  <para style="q2">Kodi maganizo ako oyipawo udzakhala nawo mpaka liti?</para>
  <para style="q1">
    <verse number="15" style="v"/>Pakuti amithenga akulalika mawu mʼdziko la Dani;</para>
  <para style="q2">akulengeza za masautso kuchokera ku mapiri a Efereimu.</para>
  <para style="q1">
    <verse number="16" style="v"/>Iwo akuti, “Fotokozani zimenezi kwa anthu a mitundu ina,</para>
  <para style="q2">lengezani zimenezi mu Yerusalemu kuti,</para>
  <para style="q1">‘Ankhondo akubwera kuchokera ku dziko lakutali,</para>
  <para style="q2">akufuwula ndi kudzazinga mizinda ya Yuda.</para>
  <para style="q1">
    <verse number="17" style="v"/>Azinga Yerusalemu ngati anthu olondera munda,</para>
  <para style="q2">chifukwa Yerusalemu wandiwukira,’ ”</para>
  <para style="q4">akutero Yehova.</para>
  <para style="q1">
    <verse number="18" style="v"/>“Makhalidwe anu ndi zochita zanu</para>
  <para style="q2">zakubweretserani zimenezi.</para>
  <para style="q1">Chimenechi ndiye chilango chanu.</para>
  <para style="q2">Nʼchowawa kwambiri!</para>
  <para style="q2">Nʼcholasa mpaka mu mtima!”</para>
  <para style="b"/>
  <para style="q1">
    <verse number="19" style="v"/>Mayo, mayo,</para>
  <para style="q2">ndikumva kupweteka!</para>
  <para style="q1">Aa, mtima wanga ukupweteka,</para>
  <para style="q2">ukugunda kuti thi, thi, thi.</para>
  <para style="q2">Sindingathe kukhala chete.</para>
  <para style="q1">Pakuti ndamva kulira kwa lipenga;</para>
  <para style="q2">ndamva mfuwu wankhondo.</para>
  <para style="q1">
    <verse number="20" style="v"/>Tsoka limatsata tsoka linzake;</para>
  <para style="q2">dziko lonse lasanduka bwinja.</para>
  <para style="q1">Mwadzidzidzi matenti athu awonongedwa,</para>
  <para style="q2">mwa kanthawi kochepa nsalu zake zotchinga zagwetsedwa.</para>
  <para style="q1">
    <verse number="21" style="v"/>Kodi ndikhale ndikuona mbendera ya nkhondo,</para>
  <para style="q2">ndi kumva kulira kwa lipenga mpaka liti?</para>
  <para style="b"/>
  <para style="q1">
    <verse number="22" style="v"/>Yehova akuti, “Anthu anga ndi zitsiru;</para>
  <para style="q2">iwo sandidziwa.</para>
  <para style="q1">Iwo ndi ana opanda nzeru;</para>
  <para style="q2">samvetsa chilichonse.</para>
  <para style="q1">Ali ndi luso lochita zoyipa,</para>
  <para style="q2">koma sadziwa kuchita zabwino.”</para>
  <para style="b"/>
  <para style="q1">
    <verse number="23" style="v"/>Ndinayangʼana dziko lapansi,</para>
  <para style="q2">ndipo linali lopanda anthu ndi lopanda kanthu;</para>
  <para style="q1">ndinayangʼana thambo,</para>
  <para style="q2">koma linalibe kuwala kulikonse.</para>
  <para style="q1">
    <verse number="24" style="v"/>Ndinayangʼana mapiri,</para>
  <para style="q2">ndipo ankagwedezeka;</para>
  <para style="q2">magomo onse ankangosunthira uku ndi uku.</para>
  <para style="q1">
    <verse number="25" style="v"/>Ndinayangʼana, ndipo sindinaone anthu;</para>
  <para style="q2">mbalame iliyonse ya mlengalenga inali itathawa.</para>
  <para style="q1">
    <verse number="26" style="v"/>Ndinayangʼana, dziko lachonde linali litasanduka chipululu;</para>
  <para style="q2">mizinda yake yonse inali itasanduka bwinja</para>
  <para style="q2">pamaso pa Yehova, chifukwa cha mkwiyo wake.</para>
  <para style="p">
    <verse number="27" style="v"/>Yehova akuti,</para>
  <para style="q1">“Dziko lonse lidzasanduka chipululu</para>
  <para style="q2">komabe sindidzaliwononga kotheratu.</para>
  <para style="q1">
    <verse number="28" style="v"/>Chifukwa chake dziko lapansi lidzalira</para>
  <para style="q2">ndipo thambo lidzachita mdima,</para>
  <para style="q1">pakuti ndayankhula ndipo sindidzafewa mtima,</para>
  <para style="q2">ndatsimikiza ndipo sindidzabwerera mʼmbuyo.”</para>
  <para style="b"/>
  <para style="q1">
    <verse number="29" style="v"/>Pakumva phokoso la okwera pa akavalo ndi la anthu oponya mivi,</para>
  <para style="q2">anthu a mʼmizinda adzathawa.</para>
  <para style="q1">Ena adzabisala ku nkhalango;</para>
  <para style="q2">ena adzakwera mʼmatanthwe</para>
  <para style="q1">mizinda yonse nʼkuyisiya;</para>
  <para style="q2">popanda munthu wokhalamo.</para>
  <para style="b"/>
  <para style="q1">
    <verse number="30" style="v"/>Iwe Yerusalemu, ndiwe bwinja!</para>
  <para style="q2">Ukutanthauza chiyani kuvala zovala zofiira</para>
  <para style="q2">ndi kuvalanso zokometsera zagolide?</para>
  <para style="q1">Ngakhale udzikonze maso ako powapaka zokometsera,</para>
  <para style="q2">ukungodzivuta chabe.</para>
  <para style="q1">Zibwenzi zako zikukunyoza;</para>
  <para style="q2">zikufuna kuchotsa moyo wako.</para>
  <para style="b"/>
  <para style="q1">
    <verse number="31" style="v"/>Ndikumva kulira ngati kwa mayi pa nthawi yake yobereka,</para>
  <para style="q2">kubuwula ngati kwa mayi amene akubereka mwana wake woyamba.</para>
  <para style="q1">Kuliraku ndi kwa anthu a mu Ziyoni, wefuwefu.</para>
  <para style="q2">Atambalitsa manja awo nʼkumati,</para>
  <para style="q1">“Kalanga ife! Tikukomoka.</para>
  <para style="q2">Moyo wathu waperekedwa kwa anthu otipha.”</para>
  <chapter number="5" style="c"/>
  <para style="s1">Palibe Munthu Wolungama</para>
  <para style="q1">
    <verse number="1" style="v"/>“Pitani uku ndi uku mʼmisewu ya Yerusalemu,</para>
  <para style="q2">mudzionere nokha,</para>
  <para style="q2">funafunani mʼmabwalo ake.</para>
  <para style="q1">Ngati mungapeze munthu mmodzi</para>
  <para style="q2">amene amachita zachilungamo ndi kufunafuna choonadi,</para>
  <para style="q2">ndipo ndidzakhululukira mzinda uno.</para>
  <para style="q1">
    <verse number="2" style="v"/>Ngakhale anthu akulumbira kuti, ‘Pali Yehova wamoyo,’</para>
  <para style="q2">komabe akungolumbira mwachinyengo.”</para>
  <para style="b"/>
  <para style="q1">
    <verse number="3" style="v"/>Inu Yehova, kodi suja mumafuna anthu onena zoona?</para>
  <para style="q2">Inu munawakantha anthuwo, koma sanamve kupweteka;</para>
  <para style="q2">munawaphwanya anthuwo, koma sanatengepo phunziro.</para>
  <para style="q1">Anawumitsa mitima yawo ngati mwala</para>
  <para style="q2">ndipo anakaniratu kulapa.</para>
  <para style="q1">
    <verse number="4" style="v"/>Ndiye ndinati, “Awa ndi amphawi chabe;</para>
  <para style="q2">anthu ochita zopusa.</para>
  <para style="q1">Sadziwa njira ya Yehova,</para>
  <para style="q2">sazindikira zimene Mulungu wawo amafuna.</para>
  <para style="q1">
    <verse number="5" style="v"/>Tsono ndidzapita kwa atsogoleri</para>
  <para style="q2">ndi kukayankhula nawo;</para>
  <para style="q1">ndithu iwo amadziwa njira ya Yehova,</para>
  <para style="q2">amadziwa zomwe Mulungu wawo amafuna.”</para>
  <para style="q1">Koma ayi, iwonso anathyola goli la Yehova</para>
  <para style="q2">ndipo anadula msinga zawo.</para>
  <para style="q1">
    <verse number="6" style="v"/>Choncho mkango wochokera ku nkhalango udzawapha,</para>
  <para style="q2">mmbulu wochokera ku thengo udzawawononga,</para>
  <para style="q1">kambuku adzawabisalira pafupi ndi mizinda yawo</para>
  <para style="q2">kuti akhadzule aliyense amene adzayesera kutuluka mʼmizindamo</para>
  <para style="q1">pakuti kuwukira kwawo ndi kwakukulu</para>
  <para style="q2">ndipo abwerera mʼmbuyo kwambiri.</para>
  <para style="b"/>
  <para style="q1">
    <verse number="7" style="v"/>Yehova akuti, “Kodi ndingakukhululukireni bwanji ndi zimene mwachita?</para>
  <para style="q2">Ana anu andisiya Ine</para>
  <para style="q2">ndipo amapembedza milungu imene si milungu konse.</para>
  <para style="q1">Ine ndinawapatsa zonse zimene ankasowa,</para>
  <para style="q2">komabe iwo anachita chigololo</para>
  <para style="q2">namasonkhana ku nyumba za akazi achiwerewere.</para>
  <para style="q1">
    <verse number="8" style="v"/>Monga amachitira akavalo onenepa akamamemesa,</para>
  <para style="q2">aliyense wa iwo ankathamangira mkazi wa mnzake.</para>
  <para style="q1">
    <verse number="9" style="v"/>Tsono ndingaleke kuwalanga chifukwa cha zimenezi?”</para>
  <para style="q2">akutero Yehova.</para>
  <para style="q1">“Kodi nʼkuleka kuwulipsira</para>
  <para style="q2">mtundu woterewu?</para>
  <para style="b"/>
  <para style="q1">
    <verse number="10" style="v"/>“Pitani ku minda yake ya mipesa ndi kukayiwononga,</para>
  <para style="q2">koma musakayiwononge kotheratu.</para>
  <para style="q1">Sadzani nthambi zake</para>
  <para style="q2">pakuti anthu amenewa si a Yehova.</para>
  <para style="q1">
    <verse number="11" style="v"/>Nyumba ya Israeli ndi nyumba ya Yuda</para>
  <para style="q2">onse akhala osakhulupirika kotheratu kwa Ine.”</para>
  <para style="b"/>
  <para style="q1">
    <verse number="12" style="v"/>Iwowa ankanama ponena za Yehova kuti,</para>
  <para style="q2">“Yehova sangachite zimenezi!</para>
  <para style="q1">Choyipa sichidzatigwera;</para>
  <para style="q2">sitidzaona nkhondo kapena njala.</para>
  <para style="q1">
    <verse number="13" style="v"/>Mawu a aneneri azidzangopita ngati mphepo;</para>
  <para style="q2">ndipo mwa iwo mulibe uthenga wa Yehova.</para>
  <para style="q2">Choncho zimene amanena zidzawachitikira okha.”</para>
  <para style="p">
    <verse number="14" style="v"/>Chifukwa chake Yehova Mulungu Wamphamvuzonse akuti,</para>
  <para style="q1">“Popeza kuti anthu awa ayankhula mawu amenewa,</para>
  <para style="q2">tsono mawu anga ndidzawasandutsa moto mʼkamwa mwako</para>
  <para style="q2">ndipo anthu awa ndidzawasandutsa nkhuni zimene moto udzapserezeretu.</para>
  <para style="q1">
    <verse number="15" style="v"/>Inu Aisraeli,” Yehova akuti,</para>
  <para style="q2">“Ndikukubweretserani mtundu wa anthu ochokera kutali,</para>
  <para style="q1">ndi mtundu umene sunagonjetsedwepo,</para>
  <para style="q2">mtundu wakalekale umene chiyankhulo chawo inu simuchidziwa,</para>
  <para style="q2">zimene akunena inu simungazimvetse.</para>
  <para style="q1">
    <verse number="16" style="v"/>Zida zawo za nkhondo zapha anthu ambirimbiri;</para>
  <para style="q2">onsewo ndi ankhondo amphamvu okhaokha.</para>
  <para style="q1">
    <verse number="17" style="v"/>Adzakudyerani zokolola zanu ndi chakudya chanu,</para>
  <para style="q2">adzapha ana anu aamuna ndi aakazi;</para>
  <para style="q1">adzakupherani nkhosa zanu ndi ngʼombe zanu,</para>
  <para style="q2">adzawononga mpesa wanu ndi mikuyu yanu.</para>
  <para style="q1">Ndi malupanga awo adzagwetsa</para>
  <para style="q2">mizinda yanu yotetezedwa imene mumayidalira.</para>
  <para style="p">
    <verse number="18" style="v"/>“Komabe pa masiku amenewo sindidzakuwonongani kotheratu,” akutero Yehova. <verse number="19" style="v"/>Ndipo pamene anthu adzafunsa Yehova kuti, “Chifukwa chiyani Yehova Mulungu wathu wachita zimenezi?” Iwe udzawawuze kuti, “Monga momwe mwasiyira Ine ndi kutumikira milungu yachilendo mʼdziko mwanu, momwemonso mudzatumikira anthu a mʼdzikonso lachilendo.”</para>
  <para style="q1">
    <verse number="20" style="v"/>“Lengeza izi kwa ana a Yakobo</para>
  <para style="q2">ndipo mulalikire kwa anthu a ku Yuda kuti,</para>
  <para style="q1">
    <verse number="21" style="v"/>Imvani izi, inu anthu opusa ndi opanda nzeru,</para>
  <para style="q2">inu amene maso muli nawo koma simupenya,</para>
  <para style="q2">amene makutu muli nawo koma simumva.</para>
  <para style="q1">
    <verse number="22" style="v"/>Kodi simuyenera kuchita nane mantha?”</para>
  <para style="q4">Akutero Yehova.</para>
  <para style="q2">“Kodi simuyenera kunjenjemera pamaso panga?</para>
  <para style="q1">Ine ndinayika mchenga kuti ukhale malire a nyanja,</para>
  <para style="q2">malire a muyaya amene nyanjayo singadutsepo.</para>
  <para style="q1">Mafunde angawombe motani, koma sangathe kupitirira malirewo;</para>
  <para style="q2">mafunde angakokome motani, koma sangadutse malirewo.</para>
  <para style="q1">
    <verse number="23" style="v"/>Koma anthu awa ndi nkhutukumve ndiponso a mitima yowukira;</para>
  <para style="q2">andifulatira ndipo andisiyiratu.</para>
  <para style="q1">
    <verse number="24" style="v"/>Sananenepo mʼmitima mwawo kuti,</para>
  <para style="q2">‘Tiyeni tizipembedza Yehova Mulungu wathu.</para>
  <para style="q1">Kodi suja amatipatsa pa nthawi yake mvula yachizimalupsa ndi yamasika.</para>
  <para style="q2">Iye salephera konse kutipatsa nyengo ya kholola.’</para>
  <para style="q1">
    <verse number="25" style="v"/>Koma zolakwa zanu zalepheretsa zonsezi;</para>
  <para style="q2">ndipo machimo anu akumanitsani zabwino.</para>
  <para style="b"/>
  <para style="q1">
    <verse number="26" style="v"/>“Pakati pa anthu anga pali anthu ena oyipa</para>
  <para style="q2">amene amabisalira anzawo monga amachitira mlenje mbalame</para>
  <para style="q2">ndiponso ngati amene amatchera misampha kuti akole anthu anzawo.</para>
  <para style="q1">
    <verse number="27" style="v"/>Nyumba zawo zadzaza ndi chuma chochipeza mwa chinyengo</para>
  <para style="q2">ngati zikwere zodzaza ndi mbalame.</para>
  <para style="q1">Nʼchifukwa chake asanduka otchuka ndi olemera.</para>
  <para style="q2">
    <verse number="28" style="v"/>Ndipo ananenepa ndi kukhala ndi matupi osalala.</para>
  <para style="q1">Ntchito zawo zoyipa nʼzopanda malire;</para>
  <para style="q2">saweruza mwachilungamo nkhani ya ana amasiye kuti iyende bwino,</para>
  <para style="q2">sateteza ufulu wa anthu osauka.</para>
  <para style="q1">
    <verse number="29" style="v"/>Kodi Ine ndingaleke kuwalanga chifukwa cha zimenezi?</para>
  <para style="q2">Kodi ndisawulipsire</para>
  <para style="q1">mtundu woterewu?</para>
  <para style="q4">Akutero Yehova.</para>
  <para style="b"/>
  <para style="q1">
    <verse number="30" style="v"/>“Chinthu chothetsa nzeru ndi choopsa kwambiri</para>
  <para style="q2">chachitika mʼdzikomo:</para>
  <para style="q1">
    <verse number="31" style="v"/>Aneneri akunenera zabodza,</para>
  <para style="q2">ndipo ansembe akuvomerezana nawo,</para>
  <para style="q1">ndipo anthu anga akukonda zimenezi.</para>
  <para style="q2">Koma mudzatani potsiriza?</para>
  <chapter number="6" style="c"/>
  <para style="s1">Kuzingidwa kwa Yerusalemu</para>
  <para style="q1">
    <verse number="1" style="v"/>“Thawani, inu anthu a ku Benjamini!</para>
  <para style="q2">Tulukani mu Yerusalemu!</para>
  <para style="q1">Lizani lipenga ku Tekowa!</para>
  <para style="q2">Kwezani mbendera ku Beti-Hakeremu!</para>
  <para style="q1">Pakuti tsoka lalikulu likubwera kuchokera kumpoto,</para>
  <para style="q2">ndipo chiwonongekocho nʼchachikulu.</para>
  <para style="q1">
    <verse number="2" style="v"/>Kodi mzinda wa Ziyoni suli ngati msipu wokongola kwambiri,</para>
  <para style="q2">kumene abusa amafikako ndi ziweto zawo?</para>
  <para style="q1">
    <verse number="3" style="v"/>Abusa ndi nkhosa zawo adzabwera kudzalimbana nawo;</para>
  <para style="q2">adzamanga matenti awo mowuzinga,</para>
  <para style="q2">ndipo aliyense adzakhazika anthu ake pamalo pake.”</para>
  <para style="b"/>
  <para style="q1">
    <verse number="4" style="v"/>Adzanena kuti, “Konzekani kuwuthira nkhondo mzindawo!</para>
  <para style="q2">Nyamukani, kuti tiwuthire nkhondo mzindawu masana ano.</para>
  <para style="q1">Koma tili ndi tsoka, dzuwa lapendeka,</para>
  <para style="q2">ndipo zithunzithunzi za kumadzulo zikunka zitalika.</para>
  <para style="q1">
    <verse number="5" style="v"/>Tsono nyamukani kuti tiwuthire nkhondo mzindawu usiku uno</para>
  <para style="q2">ndi kuwononga malinga ake!”</para>
  <para style="p">
    <verse number="6" style="v"/>Yehova Wamphamvuzonse akuti,</para>
  <para style="q1">“Dulani mitengo</para>
  <para style="q2">ndipo mumange mitumbira yankhondo kulimbana ndi Yerusalemu.</para>
  <para style="q1">Mzinda umenewu uyenera kulangidwa;</para>
  <para style="q2">wadzaza ndi kuponderezana.</para>
  <para style="q1">
    <verse number="7" style="v"/>Monga momwe chitsime chimatulutsira madzi</para>
  <para style="q2">ndi mmenenso Yerusalemu amatulutsira zoyipa zake.</para>
  <para style="q1">Chiwawa ndi chiwonongeko ndi zomwe zimamveka mu mzindamo;</para>
  <para style="q2">nthenda yake ndi mabala ake ndimaziona nthawi zonse.</para>
  <para style="q1">
    <verse number="8" style="v"/>Iwe Yerusalemu, tengapo phunziro,</para>
  <para style="q2">kuopa kuti chikondi changa pa iwe chingakuchokere</para>
  <para style="q1">ndi kusandutsa dziko lako kukhala bwinja</para>
  <para style="q2">mopanda munthu wokhalamo.”</para>
  <para style="p">
    <verse number="9" style="v"/>Yehova Wamphamvuzonse anandiwuza kuti,</para>
  <para style="q1">“Adani adzawakunkha ndithu anthu otsala a Israeli,</para>
  <para style="q2">monga momwe amachitira populula mphesa.</para>
  <para style="q1">Tsono iwe yesetsa kupulumutsa amene ungathe</para>
  <para style="q2">monga mmene amachitira munthu wokolola mphesa.”</para>
  <para style="b"/>
  <para style="q1">
    <verse number="10" style="v"/>Kodi ndiyankhule ndi yani ndi kumuchenjeza?</para>
  <para style="q2">Ndinene mawu ochenjeza kwa yani kuti amve?</para>
  <para style="q1">Makutu awo ndi otsekeka</para>
  <para style="q2">kotero kuti sangathe kumva.</para>
  <para style="q1">Mawu a Yehova ndi onyansa kwa iwo;</para>
  <para style="q2">sasangalatsidwa nawo.</para>
  <para style="q1">
    <verse number="11" style="v"/>Koma ine ndadzazidwa ndi mkwiyo wa Yehova,</para>
  <para style="q2">ndipo ndatopa ndi kusunga mkwiyo wa Yehova.</para>
  <para style="b"/>
  <para style="q1">Yehova anandiwuza kuti, “Tsono ndidzawutulutsira mkwiyo umenewu pa ana oyenda mʼmisewu</para>
  <para style="q2">ndi pa achinyamata amene asonkhana pamodzi;</para>
  <para style="q1">pakutinso mwamuna ndi mkazi wake adzatengedwa,</para>
  <para style="q2">pamodzi ndi okalamba amene ali ndi zaka zochuluka.</para>
  <para style="q1">
    <verse number="12" style="v"/>Nyumba zawo adzazipereka kwa ena,</para>
  <para style="q2">pamodzi ndi minda yawo ndi akazi awo.</para>
  <para style="q1">Ndidzatambasula dzanja langa kukantha</para>
  <para style="q2">anthu okhala mʼdzikomo,”</para>
  <para style="q4">akutero Yehova.</para>
  <para style="q1">
    <verse number="13" style="v"/>“Kuyambira wamngʼono mpaka wamkulu,</para>
  <para style="q2">onse ali ndi dyera lofuna kupeza phindu mwa kuba;</para>
  <para style="q1">aneneri pamodzi ndi ansembe omwe,</para>
  <para style="q2">onse amachita zachinyengo.</para>
  <para style="q1">
    <verse number="14" style="v"/>Amapoletsa zilonda za anthu anga</para>
  <para style="q2">pamwamba pokha.</para>
  <para style="q1">Iwo amanena kuti, ‘Mtendere, mtendere,’</para>
  <para style="q2">pamene palibe mtendere.</para>
  <para style="q1">
    <verse number="15" style="v"/>Kodi amachita manyazi akamachita zonyansazo?</para>
  <para style="q2">Ayi, sachita manyazi ndi pangʼono pomwe;</para>
  <para style="q2">sadziwa ndi kugwetsa nkhope komwe.</para>
  <para style="q1">Choncho iwo adzagwera pakati pa anzawo amene agwa kale;</para>
  <para style="q2">adzagwa pansi tsiku limene ndidzawalange,”</para>
  <para style="q4">akutero Yehova.</para>
  <para style="p">
    <verse number="16" style="v"/>Yehova akuti,</para>
  <para style="q1">“Imani pa mphambano ndipo mupenye;</para>
  <para style="q2">kumeneko ndiye kuli njira zakale,</para>
  <para style="q1">funsani kumene kuli njira yabwino. Yendani mʼmenemo,</para>
  <para style="q2">ndipo mudzapeza mpumulo wa miyoyo yanu.</para>
  <para style="q2">Koma inu munati, ‘Ife sitidzayenda njira imeneyo.’</para>
  <para style="q1">
    <verse number="17" style="v"/>Ine ndinakupatsani alonda oti akuyangʼanireni</para>
  <para style="q2">ndipo ndinati, ‘Imvani kulira kwa lipenga!’</para>
  <para style="q2">koma inu munati, ‘Sitidzamvera.’</para>
  <para style="q1">
    <verse number="18" style="v"/>Nʼchifukwa chake imvani, inu anthu a mitundu ina;</para>
  <para style="q2">yangʼanitsitsani, inu amene mwasonkhana pano,</para>
  <para style="q2">chimene chidzawachitikire anthuwo.</para>
  <para style="q1">
    <verse number="19" style="v"/>Imvani, inu anthu okhala pa dziko lapansi,</para>
  <para style="q1">ndikubweretsa masautso pa anthu awa.</para>
  <para style="q2">Zimenezi ndi mphotho ya ntchito zawo.</para>
  <para style="q1">Iwowa sanamvere mawu anga</para>
  <para style="q2">ndipo anakana lamulo langa.</para>
  <para style="q1">
    <verse number="20" style="v"/>Kodi pali phindu lanji ngakhale mubwere ndi lubani kuchokera ku Seba,</para>
  <para style="q2">kapena zonunkhira zina kuchokera ku dziko lakutali?</para>
  <para style="q1">Nsembe zanu zopsereza Ine sindidzalandira;</para>
  <para style="q2">nsembe zanu sizindikondweretsa.”</para>
  <para style="p">
    <verse number="21" style="v"/>Choncho Yehova akuti,</para>
  <para style="q1">“Ndidzayika zokhumudwitsa pamaso pa anthu awa.</para>
  <para style="q2">Abambo ndi ana awo aamuna onse adzapunthwa ndi kugwa;</para>
  <para style="q2">anansi awo ndi abwenzi awo adzawonongeka.”</para>
  <para style="p">
    <verse number="22" style="v"/>Yehova akunena kuti,</para>
  <para style="q1">“Taonani, gulu lankhondo likubwera</para>
  <para style="q2">kuchokera kumpoto;</para>
  <para style="q1">mtundu wa anthu amphamvu wanyamuka</para>
  <para style="q2">kuchokera kumathero a dziko lapansi.</para>
  <para style="q1">
    <verse number="23" style="v"/>Atenga mauta ndi mikondo;</para>
  <para style="q2">ndi anthu ankhanza ndi opanda chifundo.</para>
  <para style="q1">Phokoso lawo lili ngati mkokomo wa nyanja.</para>
  <para style="q2">Akwera pa akavalo awo</para>
  <para style="q1">ndipo akonzekera ngati anthu ankhondo,</para>
  <para style="q2">kudzakuthirani nkhondo anthu a ku Ziyoni.”</para>
  <para style="b"/>
  <para style="q1">
    <verse number="24" style="v"/>A ku Ziyoni akuti “Ife tamva mbiri yawo,</para>
  <para style="q2">ndipo manja anthu alefukiratu.</para>
  <para style="q1">Nkhawa yatigwira,</para>
  <para style="q2">ndipo tikumva ululu ngati mayi pa nthawi yake yochira.</para>
  <para style="q1">
    <verse number="25" style="v"/>Musapite ku minda</para>
  <para style="q2">kapena kuyenda mʼmisewu,</para>
  <para style="q1">pakuti mdani ali ndi lupanga,</para>
  <para style="q2">ndipo ponseponse anthu akuchita mantha.</para>
  <para style="q1">
    <verse number="26" style="v"/>Inu anthu anga, valani ziguduli</para>
  <para style="q2">ndipo gubudukani pa phulusa;</para>
  <para style="q1">lirani mwamphamvu</para>
  <para style="q2">ngati munthu wolirira mwana wake mmodzi yekha,</para>
  <para style="q1">pakuti mwadzidzidzi wowonongayo</para>
  <para style="q2">adzabwera kudzatipha.</para>
  <para style="b"/>
  <para style="q1">
    <verse number="27" style="v"/>“Iwe Yeremiya, ndakuyika kuti ukhale choyesera zitsulo.</para>
  <para style="q2">Uwayese anthu anga</para>
  <para style="q1">monga ungayesere chitsulo</para>
  <para style="q2">kuti uwone makhalidwe awo.</para>
  <para style="q1">
    <verse number="28" style="v"/>Onsewo ali ndi khalidwe lokanika ndi lowukira</para>
  <para style="q2">ndipo akunka nanena zamiseche.</para>
  <para style="q1">Iwo ndi olimba ngati mkuwa ndi chitsulo.</para>
  <para style="q2">Onse amangochita zoyipa zokhazokha.</para>
  <para style="q1">
    <verse number="29" style="v"/>Moto mu mvukuto ukuyaka kwambiri;</para>
  <para style="q2">mtovu watha kusungunuka ndi moto.</para>
  <para style="q1">Koma ntchito yosungunulayo sikupindula</para>
  <para style="q2">chifukwa zoyipa sizikuchokapo.</para>
  <para style="q1">
    <verse number="30" style="v"/>Iwo ali ngati siliva wotayidwa,</para>
  <para style="q2">chifukwa Yehova wawakana.”</para>
  <chapter number="7" style="c"/>
  <para style="s1">Chipembedzo Chabodza Nʼchopanda Phindu</para>
  <para style="p">
    <verse number="1" style="v"/>Mawu amene Yehova anayankhula kwa Yeremiya ndi awa, <verse number="2" style="v"/>“Ima pa chipata cha Nyumba ya Yehova ndipo kumeneko ukalalikire uthenga uwu:</para>
  <para style="p">“ ‘Imvani mawu a Yehova, inu nonse anthu a ku Yuda amene mumalowa pa chipata ichi kudzapembedza Yehova. <verse number="3" style="v"/>Yehova Wamphamvuzonse, Mulungu wa Israeli akuti: Konzani makhalidwe anu ndi zochita zanu, ndipo ndidzakulolani kukhala pa malo ano. <verse number="4" style="v"/>Musamakhulupirire mawu anu achinyengo onena kuti, ‘Ino ndi Nyumba ya Yehova, Nyumba ya Yehova, Nyumba ya Yehova!’ <verse number="5" style="v"/>Ngati mutasinthadi makhalidwe anu ndi zochita zanu, ndi kumachitirana zolungama, <verse number="6" style="v"/>ngati mutaleka kuzunza mlendo, ana amasiye kapena akazi amasiye ndi kuleka kupha anthu osalakwa pa malo ano, ndipo ngati muleka kutsatira milungu ina, kuti ingakuwonongeni, <verse number="7" style="v"/>Ine ndidzakulolani kukhala pa malo ano, mʼdziko limene ndinapatsa makolo anu mpaka muyaya. <verse number="8" style="v"/>Koma onani, inu mukudalira mawu abodza amene alibe phindu.</para>
  <para style="p">
    <verse number="9" style="v"/>“Kodi inu muziba ndi kupha, kuchita chigololo ndi kulumbira monama, kufukiza lubani kwa Baala ndi kutsatira milungu ina imene simunayidziwe, <verse number="10" style="v"/>ndipo kenaka nʼkubwera kudzayima pamaso panga mʼNyumba ino, Nyumba imene imadziwika ndi Dzina langa, inu nʼkumati, ‘Tapulumuka.’ Mwapulumuka kuti muzichitabe zonyansazi? <verse number="11" style="v"/>Kodi Nyumba ino imene imadziwika ndi Dzina langa, yasanduka phanga la anthu olanda zinthu anzawo mwachifwamba inu mukuona? Komatu ndakhala ndi kuziona zonsezi! akutero Yehova.”</para>
  <para style="p">
    <verse number="12" style="v"/>“ ‘Pitani tsopano ku malo anga ku Silo, malo amene poyamba ankadziwika ndi Dzina langa, ndipo mukaone zimene ndinachita kumeneko chifukwa cha kuyipa kwa anthu anga Aisraeli. <verse number="13" style="v"/>Tsono popeza munkachita zonsezi, ngakhale Ine kukuyankhulani koma inu osamvera, kukuyitanani koma inu osayankha, <verse number="14" style="v"/>choncho ndidzachita pa Nyumba imene imadziwika ndi Dzina langayi, Nyumba ya Yehova imene mumayidalira, malo amene ndinapereka kwa inu ndi makolo anu, zomwe ndinachita ku Silo. <verse number="15" style="v"/>Ndidzakuthamangitsani pamaso panga, ngati momwe ndinachitira abale anu onse, anthu a Efereimu.’ ”</para>
  <para style="p">
    <verse number="16" style="v"/>“Choncho iwe Yeremiya usawapempherere anthu awa ngakhale kuwapepesera kapenanso kuwapembedzera; usandidandaulire, chifukwa Ine sindidzakumvera. <verse number="17" style="v"/>Kodi sukuona zimene akuchita mʼmizinda ya ku Yuda ndi mʼmisewu ya ku Yerusalemu? <verse number="18" style="v"/>Ana akutorera nkhuni, abambo akusonkha moto, ndipo amayi akukanda ufa kuti aphike makeke oti akapereke nsembe kwa mfumukazi yazakumwamba. Iwo amathira nsembe ya zakumwa kwa milungu ina kuti andipsetse mtima. <verse number="19" style="v"/>Koma kodi akuvutitsa Ine? Kodi sakungodzivuta okha, ndi kudzichititsa manyazi? akutero Yehova.”</para>
  <para style="p">
    <verse number="20" style="v"/>“Nʼchifukwa chake Ambuye Yehova akuti: Ndidzatsanulira mkwiyo wanga pa Nyumba yangayi, anthu, nyama, mitengo ndi zipatso zomwe. Mkwiyowo udzakhala ngati moto wosazimitsika.</para>
  <para style="p">
    <verse number="21" style="v"/>“Yehova Wamphamvuzonse, Mulungu wa Israeli akuti: Wonjezerani nsembe zanu zopsereza pa nsembe zanu zinazo ndipo mudye nyama yakeyo! <verse number="22" style="v"/>Pakuti pamene ndinatulutsa makolo anu ku Igupto ndi kuyankhula nawo, sindinawalamulire kuti azipereka nsembe zopsereza kapena nsembe zinazo, <verse number="23" style="v"/>koma ndinawalamula kuti: Mverani Ine, ndipo ndidzakhala Mulungu wanu ndipo inu mudzakhala anthu anga. Muzitsata zonse zimene ndakulamulirani, ndipo zinthu zidzakuyenderani bwino. <verse number="24" style="v"/>Koma anthuwo sanamvere kapena kulabadira; mʼmalo mwake anapitirira kusamvera ndi mitima yawo yoyipa. Iwo anabwerera mʼmbuyo mʼmalo mopita patsogolo. <verse number="25" style="v"/>Kuyambira tsiku limene makolo awo anachoka ku Igupto mpaka lero lino, ndakhala ndikuwatumizira atumiki anga, aneneri. <verse number="26" style="v"/>Koma anthuwo sanandimvere kapena kusamalira. Anawumitsa mitima yawo ndi kuchita zoyipa kuposa makolo awo.</para>
  <para style="p">
    <verse number="27" style="v"/>“Ngakhale iwe uwawuze zonsezi koma sadzakumvera. Ngakhale uwayitane koma sadzakuyankha. <verse number="28" style="v"/>Nʼchifukwa chake udzawawuze kuti, ‘Uwu ndi mtundu wa anthu umene sunamvere Yehova Mulungu wake, wosalola kulangizidwa. Choonadi chatha; chazimirira pa milomo yawo.’</para>
  <para style="p">
    <verse number="29" style="v"/>“Tsono meta tsitsi lako ndi kulitaya. Ulire kwambiri pa zitunda zopanda zomera, pakuti Yehova waukana ndi kuwusiya mʼbado umene wamukwiyitsawu.”</para>
  <para style="s1">Chigwa cha Imfa</para>
  <para style="p">
    <verse number="30" style="v"/>“Anthu a ku Yuda achita zoyipa pamaso panga, akutero Yehova. Ayimika mafano awo onyansa mʼnyumba imene imadziwika ndi Dzina langa ndipo ayipitsa. <verse number="31" style="v"/>Amanga nsanja yopembedzera Tofeti mʼChigwa cha Hinomu kuti apserezereko ana awo aamuna ndi aakazi. Zimenezi Ine sindinawalamulire ngakhale kuziganizira nʼkomwe. <verse number="32" style="v"/>Nʼchifukwa chake masiku akubwera, akutero Yehova, pamene anthu sadzawatchulanso malowo Tofeti kapena Chigwa cha Hinomu, koma adzawatchula Chigwa cha Imfa, chifukwa adzakwirira anthu akufa ku Tofeti mpaka osapezekanso malo owayika. <verse number="33" style="v"/>Ndipo mitembo ya anthu amenewa idzakhala chakudya cha mbalame zamlengalenga ndi zirombo zakuthengo, ndipo palibe wina amene adzazipirikitse. <verse number="34" style="v"/>Ndidzathetsa nyimbo zonse zachisangalalo ndi zachikondwerero mʼmizinda ya ku Yuda ndi mʼmisewu ya ku Yerusalemu. Sikudzamvekanso mawu a chikondwerero a mkwatibwi ndi mkwati pakuti dzikolo lidzasanduka chipululu.”</para>
  <chapter number="8" style="c"/>
  <para style="p">
    <verse number="1" style="v"/>Yehova akuti, “ ‘Pa nthawi imeneyo, mafupa a mafumu ndi a akuluakulu a ku Yuda, mafupa a ansembe ndi a aneneri, ndiponso mafupa a anthu a ku Yerusalemu adzafukulidwa. <verse number="2" style="v"/>Adzawamwaza pa nthaka kuyangʼana dzuwa, mwezi ndi nyenyezi zonse zamlengalenga, zimene ankazikonda, kuzitumikira ndi kuzitsatira, kupemphako nzeru ndiponso kuzilambira. Mafupawo sadzawasonkhanitsa kapena kuwakwirira, koma adzakhala ngati ndowe pamwamba pa nthaka. <verse number="3" style="v"/>Otsala onse a mtundu woyipawu adzafuna imfa kopambana moyo kulikonse kumene ndidzawapirikitsirako, akutero Yehova Wamphamvuzonse.’ ”</para>
  <para style="s1">Tchimo ndi Chilango Chake</para>
  <para style="p">
    <verse number="4" style="v"/>“Tsono awuze anthuwa, ‘Yehova akuti:</para>
  <para style="q1">“ ‘Kodi anthu akagwa sangadzukenso?</para>
  <para style="q2">Munthu akasochera kodi sangathe kubwereranso?</para>
  <para style="q1">
    <verse number="5" style="v"/>Chifukwa chiyani nanga anthu awa akupitirirabe kuchimwa, osabwerera?</para>
  <para style="q2">Chifukwa chiyani Yerusalemu akubwerera mʼmbuyo?</para>
  <para style="q1">Iwo akangamira chinyengo;</para>
  <para style="q2">akukana kubwerera.</para>
  <para style="q1">
    <verse number="6" style="v"/>Ine ndinatchera khutu kumvetsera</para>
  <para style="q2">koma iwo sanayankhulepo zoona.</para>
  <para style="q1">Palibe woyipa amene analapapo zoyipa zake,</para>
  <para style="q2">nʼkumati, ‘Ine ndachita chiyani?’</para>
  <para style="q1">Aliyense akutsatira njira yake</para>
  <para style="q2">ngati kavalo wothamangira nkhondo.</para>
  <para style="q1">
    <verse number="7" style="v"/>Mbalame yotchedwa kakowa ija imadziwa</para>
  <para style="q2">nthawi yake mlengalenga.</para>
  <para style="q1">Koma nkhunda, namzeze ndi chingalu</para>
  <para style="q2">zimadziwa nthawi yonyamukira ulendo,</para>
  <para style="q1">koma anthu anga sadziwa</para>
  <para style="q2">malamulo a Yehova.</para>
  <para style="b"/>
  <para style="q1">
    <verse number="8" style="v"/>“ ‘Inu mukunena bwanji kuti,</para>
  <para style="q2">‘Ndife anzeru ndipo timasunga malamulo a Yehova?’</para>
  <para style="q1">Koma ndi alembi anu</para>
  <para style="q2">amene akulemba zabodza.</para>
  <para style="q1">
    <verse number="9" style="v"/>Anthu anzeru achita manyazi;</para>
  <para style="q2">athedwa nzeru ndipo agwidwa.</para>
  <para style="q1">Iwo anakana mawu a Yehova.</para>
  <para style="q2">Nanga tsono nzeru zawo ziwapinduliranji?</para>
  <para style="q1">
    <verse number="10" style="v"/>Nʼchifukwa chake akazi awo ndidzawapereka kwa amuna ena</para>
  <para style="q2">ndipo minda yawo ndidzayipereka kwa amene adzawagonjetse.</para>
  <para style="q1">Kuyambira wamngʼono mpaka wamkulu,</para>
  <para style="q2">onse ali ndi khalidwe lofuna kupeza chuma mwakuba.</para>
  <para style="q1">Aneneri pamodzi ndi ansembe omwe,</para>
  <para style="q2">onse amachita zachinyengo.</para>
  <para style="q1">
    <verse number="11" style="v"/>Iwo amapoletsa zilonda za anthu anga</para>
  <para style="q2">pamwamba chabe</para>
  <para style="q1">nʼkumati, ‘Mtendere, mtendere,’</para>
  <para style="q2">pamene palibe mtendere.</para>
  <para style="q1">
    <verse number="12" style="v"/>Kodi amachita manyazi akamachita zonyansazi?</para>
  <para style="q2">Ayi, alibe manyazi ndi pangʼono pomwe;</para>
  <para style="q2">iwo sadziwa nʼkugwetsa nkhope komwe.</para>
  <para style="q1">Choncho iwo adzagwera pakati pa anzawo amene agwa kale;</para>
  <para style="q2">adzagwa pansi tsiku limene ndidzawalanga,</para>
  <para style="q4">akutero Yehova.</para>
  <para style="b"/>
  <para style="q1">
    <verse number="13" style="v"/>“ ‘Ndidzatenga zokolola zawo,</para>
  <para style="q2">Sipadzakhalanso mphesa pa mpesa</para>
  <para style="q1">kapena nkhuyu pa mkuyu,</para>
  <para style="q2">ndipo masamba ake adzawuma.</para>
  <para style="q1">Zinthu zimene ndinawapatsa</para>
  <para style="q2">ndidzawachotsera.’ ”</para>
  <para style="b"/>
  <para style="q1">
    <verse number="14" style="v"/>Koma amati, “Tikukhala pano chifukwa chiyani?</para>
  <para style="q2">Tiyeni tonse pamodzi</para>
  <para style="q1">tithawire ku mizinda yotetezedwa</para>
  <para style="q2">ndi kukafera kumeneko.</para>
  <para style="q1">Pakuti Yehova Mulungu wathu watsimikiza kuti tiyenera kufa.</para>
  <para style="q2">Watipatsa madzi aululu kuti timwe,</para>
  <para style="q2">chifukwa tamuchimwira.</para>
  <para style="q1">
    <verse number="15" style="v"/>Tinkayembekezera mtendere</para>
  <para style="q2">koma palibe chabwino chomwe chinachitika,</para>
  <para style="q1">tinkayembekezera kuchira</para>
  <para style="q2">koma tinakumana ndi zoopsa zokhazokha.</para>
  <para style="q1">
    <verse number="16" style="v"/>Kulira kwa ngʼombe zazimuna za mdani</para>
  <para style="q2">kukumveka kuchokera ku Dani;</para>
  <para style="q1">dziko lonse likunjenjemera</para>
  <para style="q2">chifukwa cha kulira kwa akavalowo.</para>
  <para style="q1">Akubwera kudzawononga dziko</para>
  <para style="q2">ndi zonse zimene zili mʼmenemo.</para>
  <para style="q2">Adzawononga mzinda ndi onse okhalamo.”</para>
  <para style="b"/>
  <para style="q1">
    <verse number="17" style="v"/>Yehova akuti, “Onani, ndikukutumizirani njoka zaululu,</para>
  <para style="q2">mphiri zimene munthu sangathe kuzilodza,</para>
  <para style="q2">ndipo zidzakulumani,”</para>
  <para style="b"/>
  <para style="q1">
    <verse number="18" style="v"/>Ndadzazidwa ndi chisoni kwambiri,</para>
  <para style="q2">mtima wanga walefukiratu.</para>
  <para style="q1">
    <verse number="19" style="v"/>Imvani kulira kwa anthu anga</para>
  <para style="q2">kuchokera ku dziko lakutali:</para>
  <para style="q1">akuti, “Kodi Yehova sali ku Ziyoni?</para>
  <para style="q2">Kodi mfumu yake sili kumeneko?”</para>
  <para style="b"/>
  <para style="q1">“Chifukwa chiyani akundiputa ndi mafano awo osema,</para>
  <para style="q2">ndi milungu yawo yachilendo?”</para>
  <para style="b"/>
  <para style="q1">
    <verse number="20" style="v"/>“Nthawi yokolola yapita,</para>
  <para style="q2">chilimwe chapita,</para>
  <para style="q2">koma sitinapulumuke.”</para>
  <para style="b"/>
  <para style="q1">
    <verse number="21" style="v"/>Chifukwa cha mavuto a anthu anga, ine ndikumva kuwawa;</para>
  <para style="q2">ndikungolira ndipo mantha aakulu andigwira.</para>
  <para style="q1">
    <verse number="22" style="v"/>Kodi ku Giliyadi kulibe mankhwala ochiritsa?</para>
  <para style="q2">Kodi kumeneko kulibe singʼanga?</para>
  <para style="q1">Nanga chifukwa chiyani mabala</para>
  <para style="q2">a anthu anga sanapole?</para>
  <chapter number="9" style="c"/>
  <para style="q1">
    <verse number="1" style="v"/>Aa, ndikanakonda kuti mutu wanga ukanakhala chitsime cha madzi,</para>
  <para style="q2">ndi maso anga ngati kasupe wa misozi!</para>
  <para style="q1">Ndikanalira usana ndi usiku</para>
  <para style="q2">kulirira anthu anga amene aphedwa.</para>
  <para style="q1">
    <verse number="2" style="v"/>Ndani adzandipatsa malo</para>
  <para style="q2">ogona mʼchipululu</para>
  <para style="q1">kuti ndiwasiye anthu anga</para>
  <para style="q2">ndi kuwachokera kupita kutali;</para>
  <para style="q1">pakuti onse ndi achigololo,</para>
  <para style="q2">ndiponso gulu la anthu onyenga.</para>
  <para style="b"/>
  <para style="q1">
    <verse number="3" style="v"/>“Amapinda lilime lawo ngati uta.</para>
  <para style="q2">Mʼdzikomo mwadzaza</para>
  <para style="q1">ndi mabodza okhaokha</para>
  <para style="q2">osati zoonadi.</para>
  <para style="q1">Amapitirirabe kuchita zoyipa;</para>
  <para style="q2">ndipo sandidziwa Ine.”</para>
  <para style="q4">Akutero Yehova.</para>
  <para style="q1">
    <verse number="4" style="v"/>“Aliyense achenjere ndi abwenzi ake;</para>
  <para style="q2">asadalire ngakhale abale ake.</para>
  <para style="q1">Aliyense amafuna kumudyera mʼbale wake masuku pa mutu.</para>
  <para style="q2">Choncho aliyense amachitira bwenzi lake ugogodi.</para>
  <para style="q1">
    <verse number="5" style="v"/>Aliyense amamunamiza mʼbale wake</para>
  <para style="q2">ndipo palibe amene amayankhula choonadi.</para>
  <para style="q1">Anapazoloweza pakamwa pawo kunena zabodza;</para>
  <para style="q2">amalimbika kuchita machimo.</para>
  <para style="q1">
    <verse number="6" style="v"/>Iwe wakhalira mʼchinyengo</para>
  <para style="q2">ndipo ukukana kundidziwa Ine,”</para>
  <para style="q4">akutero Yehova.</para>
  <para style="p">
    <verse number="7" style="v"/>Nʼchifukwa chake Yehova Wamphamvuzonse akuti,</para>
  <para style="q1">“Taonani, Ine ndidzawasungunula ngati chitsulo ndi kuwayesa.</para>
  <para style="q2">Kodi ndingachite nawonso</para>
  <para style="q2">bwanji chifukwa cha machimo awo?</para>
  <para style="q1">
    <verse number="8" style="v"/>Lilime lawo lili ngati muvi wakuthwa;</para>
  <para style="q2">limayankhula zachinyengo.</para>
  <para style="q1">Aliyense ndi pakamwa pake amayankhula mawu achikondi kwa mnansi wake,</para>
  <para style="q2">koma mu mtima mwake amakonzekera zomuchita chiwembu.</para>
  <para style="q1">
    <verse number="9" style="v"/>Kodi ndilekerenji kuwalanga chifukwa cha zimenezi?</para>
  <para style="q2">akutero Yehova.</para>
  <para style="q1">‘Kodi ndisawulipsire</para>
  <para style="q2">mtundu wotere wa anthu?’ ”</para>
  <para style="b"/>
  <para style="q1">
    <verse number="10" style="v"/>Ndidzakhetsa misozi ndi kulira kwamphamvu chifukwa cha mapiri</para>
  <para style="q2">ndipo ndidzadandaula chifukwa cha msipu wa ku chipululu.</para>
  <para style="q1">Malo onsewo awonongeka ndipo palibe amene amapitako,</para>
  <para style="q2">ndipo sikumveka kulira kwa ngʼombe.</para>
  <para style="q1">Mbalame zamlengalenga zathawa</para>
  <para style="q2">ndipo nyama zakuthengo zachokako.</para>
  <para style="b"/>
  <para style="q1">
    <verse number="11" style="v"/>Ndipo Yehova anati, “Ndidzasandutsa Yerusalemu kukhala bwinja,</para>
  <para style="q2">malo okhalamo ankhandwe;</para>
  <para style="q1">ndipo ndidzawononga mizinda ya Yuda</para>
  <para style="q2">kotero kuti palibe munthu amene adzakhalemo.”</para>
  <para style="p">
    <verse number="12" style="v"/>Ine ndinati, “Kodi munthu wanzeru ndani woti nʼkumvetsa zimenezi? Kodi ndani amene Yehova anayankhula naye zimenezi kuti akafotokozere ena? Nʼchifukwa chiyani dziko lawonongeka ndi kusanduka chipululu, mʼmene anthu sadutsamo?”</para>
  <para style="p">
    <verse number="13" style="v"/>Yehova anati, “Nʼchifukwa chakuti anthuwa analeka kutsata malamulo anga amene ndinawapatsa; sanandimvere kapena kuwasamala. <verse number="14" style="v"/>Mʼmalo mwake, anatsatira zolakwa za mʼmitima yawo; anapembedza Abaala ngati momwe makolo awo anawaphunzitsira.” <verse number="15" style="v"/>Tsono chimene Ine Yehova Wamphamvuzonse, Mulungu wa Israeli ndidzachite ndi anthu amenewa ndi ichi: “Ndidzawadyetsa chakudya cha ziphe ndi kuwamwetsa madzi a ndulu. <verse number="16" style="v"/>Ndidzawabalalitsa pakati pa mitundu ya anthu imene iwowo kapena makolo awo sanayidziwe, ndipo ndidzawalondola ndi ankhondo mpaka nditawawononga.”</para>
  <para style="p">
    <verse number="17" style="v"/>Yehova Wamphamvuzonse akuti,</para>
  <para style="q1">“Tsopano ganizirani! Muyitane akazi olira mwachisoni kuti abwere;</para>
  <para style="q2">itanani akazi odziwa kulira bwino.”</para>
  <para style="q1">
    <verse number="18" style="v"/>Anthu akuti, “Abwere mofulumira</para>
  <para style="q2">kuti adzatilire</para>
  <para style="q1">mpaka mʼmaso mwathu mutatuluka misozi</para>
  <para style="q2">ndi kuti msidze zathu zinyowe ndi madzi.</para>
  <para style="q1">
    <verse number="19" style="v"/>Kulira mwachisoni kukumveka kuchokera mu Ziyoni akuti,</para>
  <para style="q2">‘Aa! Ife tawonongeka!</para>
  <para style="q2">Tachita manyazi kwambiri!</para>
  <para style="q1">Tiyenera kuchoka mʼdziko lathu</para>
  <para style="q2">chifukwa atipirikitsa mʼnyumba zathu.’ ”</para>
  <para style="b"/>
  <para style="q1">
    <verse number="20" style="v"/>Tsono inu amayi, imvani mawu a Yehova;</para>
  <para style="q2">tcherani makutu anu kuti mumve mawu a Yehova.</para>
  <para style="q1">Phunzitsani ana anu aakazi kulira mwachisoni;</para>
  <para style="q2">aliyense aphunzitse mnzake nyimbo ya maliro.</para>
  <para style="q1">
    <verse number="21" style="v"/>Imfa yatifikira kudzera mʼmazenera athu</para>
  <para style="q2">ndipo yalowa mʼnyumba zathu zotetezedwa;</para>
  <para style="q1">yapha ana athu mʼmisewu,</para>
  <para style="q2">ndi achinyamata athu mʼmabwalo.</para>
  <para style="p">
    <verse number="22" style="v"/>Yehova anandiwuza kuti ndinene izi kuti,</para>
  <para style="q1">“ ‘Mitembo ya anthu</para>
  <para style="q2">idzakhala ili lambalamba ngati ndowe mʼminda,</para>
  <para style="q1">ngati mapesi mʼmbuyo mwa wokolola,</para>
  <para style="q2">popanda munthu woyitola.’ ”</para>
  <para style="p">
    <verse number="23" style="v"/>Yehova akuti,</para>
  <para style="q1">“Munthu wanzeru asanyadire nzeru zake,</para>
  <para style="q2">kapena munthu wamphamvu kunyadira nyonga zake,</para>
  <para style="q2">kapena munthu wolemera kunyadira chuma chake,</para>
  <para style="q1">
    <verse number="24" style="v"/>koma ngati munthu akufuna kunyadira, anyadire chinthu ichi:</para>
  <para style="q2">kuti iye amamvetsa za Ine ndipo amandidziwa,</para>
  <para style="q1">kuti ndine Yehova, amene ndimakonda chifundo,</para>
  <para style="q2">chilungamo ndiponso ungwiro pa dziko lapansi.</para>
  <para style="q2">Zimenezi ndizo ndimakondwera nazo,”</para>
  <para style="q4">akutero Yehova.</para>
  <para style="p">
    <verse number="25" style="v"/>“Nthawi ikubwera,” akutero Yehova, “pamene ndidzalanga onse amene anachita mdulidwe koma mu mtima sasamala nʼkomwe. <verse number="26" style="v"/>Ndidzalanga anthu a ku Igupto, Yuda, Edomu, Amoni, Mowabu, ndiponso onse amene amakhala kutali ku chipululu. Mitundu ina yonseyi ndi yosachita mdulidwe, ngakhalenso Aisraeli nawonso sanachite mdulidwe wa mu mtima.”</para>
  <chapter number="10" style="c"/>
  <para style="s1">Mulungu ndi Mafano</para>
  <para style="p">
    <verse number="1" style="v"/>Inu Aisraeli, imvani zimene Yehova akunena. <verse number="2" style="v"/>Yehova akuti,</para>
  <para style="q1">“Musatsatire makhalidwe a anthu a mitundu ina</para>
  <para style="q2">kapena kuchita mantha ndi zizindikiro zamlengalenga,</para>
  <para style="q2">ngakhale anthu a mitundu ina amachita nazo mantha.</para>
  <para style="q1">
    <verse number="3" style="v"/>Pakuti miyambo ya mitundu inayo ndiyachabechabe.</para>
  <para style="q2">Iwo amakadula mtengo ku nkhalango</para>
  <para style="q2">ndipo mmisiri amawusema ndi sompho.</para>
  <para style="q1">
    <verse number="4" style="v"/>Amakongoletsa chosemacho ndi siliva ndi golide;</para>
  <para style="q2">kenaka amachikhomerera ndi misomali</para>
  <para style="q2">kuti chisagwedezeke.</para>
  <para style="q1">
    <verse number="5" style="v"/>Mafano awo ali ngati mtengo wakanjedza woopsezera mbalame mʼmunda wa minkhaka.</para>
  <para style="q2">Mafanowo sangathe nʼkuyankhula komwe</para>
  <para style="q1">ndipo ayenera kunyamulidwa</para>
  <para style="q2">popeza sangathe nʼkuyenda komwe.</para>
  <para style="q1">Musachite nawo mantha</para>
  <para style="q2">popeza sangathe kukuchitani choyipa</para>
  <para style="q2">ndiponso alibe mphamvu yochitira chabwino chilichonse.”</para>
  <para style="b"/>
  <para style="q1">
    <verse number="6" style="v"/>Palibe wofanana nanu, Inu Yehova;</para>
  <para style="q2">Inu ndinu wamkulu,</para>
  <para style="q2">ndipo dzina lanu lili ndi mphamvu yayikulu.</para>
  <para style="q1">
    <verse number="7" style="v"/>Ndani amene angaleke kukuopani,</para>
  <para style="q2">inu Mfumu ya mitundu ya anthu?</para>
  <para style="q2">Chimenechi ndicho chokuyenerani.</para>
  <para style="q1">Pakati pa anthu anzeru onse komanso mafumu onse</para>
  <para style="q2">a mitundu ya anthu,</para>
  <para style="q2">palibe wina wofanana nanu.</para>
  <para style="q1">
    <verse number="8" style="v"/>Onsewo ndi opusa ndi opanda nzeru;</para>
  <para style="q2">malangizo awo amawatenga kuchokera kwa mafano achabechabe opanga ndi mitengo.</para>
  <para style="q1">
    <verse number="9" style="v"/>Siliva wosula amabwera naye kuchokera ku Tarisisi</para>
  <para style="q2">ndipo golide amachokera naye ku Ufazi.</para>
  <para style="q1">Mafanowo ndi ntchito ya anthu aluso ndi odziwa kuzokota golide.</para>
  <para style="q2">Tsono mafanowo amawaveka zovala za mtundu wamtambo ndi pepo.</para>
  <para style="q2">Yonseyo ndi ntchito ya anthu a luso.</para>
  <para style="q1">
    <verse number="10" style="v"/>Koma Yehova ndiye Mulungu woona;</para>
  <para style="q2">Iyeyo ndiye Mulungu wamoyo, Mfumu yamuyaya.</para>
  <para style="q1">Akakwiya, dziko limagwedezeka;</para>
  <para style="q2">anthu a mitundu ina sangathe kupirira ukali wakewo.</para>
  <para style="p">
    <verse number="11" style="v"/>“Awuze anthu awa kuti, ‘Milungu iyi, imene sinalenge dziko lakumwamba ndi dziko lapansi, idzawonongeka pa dziko lapansi ndi pansi pa thambo.’ ”</para>
  <para style="q1">
    <verse number="12" style="v"/>Koma Mulungu analenga dziko lapansi ndi mphamvu zake;</para>
  <para style="q2">Iye anapanga dziko lonse ndi nzeru zake</para>
  <para style="q2">ndipo anayala thambo mwaluso lake.</para>
  <para style="q1">
    <verse number="13" style="v"/>Iye akayankhula, kumamveka mkokomo wamadzi akumwamba;</para>
  <para style="q2">Iyeyo amabweretsa mitambo kuchokera ku malekezero a dziko lapansi.</para>
  <para style="q1">Amabweretsa mphenzi pamodzi ndi mvula</para>
  <para style="q2">ndi kutulutsa mphepo yamkuntho kumalo kumene osungirako.</para>
  <para style="b"/>
  <para style="q1">
    <verse number="14" style="v"/>Anthu onse ndi opusa ndiponso opanda nzeru;</para>
  <para style="q2">mmisiri aliyense wosula golide akuchita manyazi ndi mafano ake.</para>
  <para style="q1">Mafano akewo ndi abodza;</para>
  <para style="q2">alibe moyo mʼkati mwawo.</para>
  <para style="q1">
    <verse number="15" style="v"/>Mafanowo ndi achabechabe, zinthu zosekedwa nazo.</para>
  <para style="q2">Pamene anthuwo azidzaweruzidwa, mafanowo adzawonongedwa.</para>
  <para style="q1">
    <verse number="16" style="v"/>Koma Yehova amene ndi Cholowa cha Yakobo sali ngati mafanowo.</para>
  <para style="q2">Iyeyu ndi Mlengi wa zinthu zonse</para>
  <para style="q1">kuphatikizapo Israeli, mtundu umene anawusankha kuti ukhale anthu ake.</para>
  <para style="q2">Dzina lake ndi Yehova Wamphamvuzonse.</para>
  <para style="s1">Chiwonongeko Chikubwera</para>
  <para style="q1">
    <verse number="17" style="v"/>Sonkhanitsani katundu wanu,</para>
  <para style="q2">inu amene mukukhala mʼlinga la ankhondo.</para>
  <para style="q1">
    <verse number="18" style="v"/>Pakuti Yehova akuti,</para>
  <para style="q2">“Tsopano Ine ndidzachotsa anthu onse</para>
  <para style="q2">amene akukhala mʼdziko lino;</para>
  <para style="q1">adzakhala pa mavuto</para>
  <para style="q2">mpaka adzamvetsa.”</para>
  <para style="b"/>
  <para style="q1">
    <verse number="19" style="v"/>Aliyense ankangoti, “Mayo ine, chifukwa cha kupweteka kwanga!</para>
  <para style="q2">Chilonda changa nʼchachikulu!”</para>
  <para style="q1">Koma ine ndinkaganiza kuti, “Ndithu, ili ndi vuto langa basi,</para>
  <para style="q2">choncho ndingolipirira.”</para>
  <para style="q1">
    <verse number="20" style="v"/>Tenti yanga yawonongeka,</para>
  <para style="q2">zingwe zake zonse zaduka.</para>
  <para style="q1">Ana anga andisiya ndipo kulibenso.</para>
  <para style="q2">Palibenso amene adzandimangire tenti,</para>
  <para style="q2">kapena kufunyulula nsalu yake.</para>
  <para style="q1">
    <verse number="21" style="v"/>Abusa ndi opusa</para>
  <para style="q2">ndipo sanapemphe nzeru kwa Yehova;</para>
  <para style="q1">choncho palibe chimene anapindula</para>
  <para style="q2">ndipo nkhosa zawo zonse zabalalika.</para>
  <para style="q1">
    <verse number="22" style="v"/>Tamvani! kukubwera mphekesera,</para>
  <para style="q2">phokoso lalikulu la gulu la a ankhondo likumveka kuchokera kumpoto!</para>
  <para style="q1">Lidzasandutsa bwinja mizinda ya ku Yuda,</para>
  <para style="q2">malo okhala nkhandwe.</para>
  <para style="s1">Pemphero la Yeremiya</para>
  <para style="q1">
    <verse number="23" style="v"/>Inu Yehova, ndikudziwa kuti moyo umene munthu ali nawo si wake;</para>
  <para style="q2">munthuyo sangathe kuwongolera mayendedwe ake.</para>
  <para style="q1">
    <verse number="24" style="v"/>Inu Yehova, langizeni, komatu mwachilungamo,</para>
  <para style="q2">osati ndi mkwiyo wanu,</para>
  <para style="q2">mungandiwononge kotheratu.</para>
  <para style="q1">
    <verse number="25" style="v"/>Tsanulirani ukali wanu pa mitundu ya anthu amene sakudziwani,</para>
  <para style="q2">ndiye kuti mitundu ya anthu amene satama pa dzina lanu mopemba.</para>
  <para style="q1">Iwo aja anasakaza Yakobo;</para>
  <para style="q2">amusakaza kotheratu</para>
  <para style="q2">ndipo awononga dziko lake.</para>
  <chapter number="11" style="c"/>
  <para style="s1">Pangano Liphwanyidwa</para>
  <para style="p">
    <verse number="1" style="v"/>Yehova anayankhula ndi Yeremiya kuti, <verse number="2" style="v"/>“Imvani mawu a pangano ili, ndipo uwawuze anthu a ku Yuda ndi a ku Yerusalemu. <verse number="3" style="v"/>Awuze kuti Yehova, Mulungu wa Israeli akuti ‘adzakhala wotembereredwa munthu amene samvera mawu a pangano ili. <verse number="4" style="v"/>Awa anali mawu amene ndinalamulira makolo anu nditawatulutsa mu Igupto, kuchoka mʼngʼanjo yamoto.’ Ine ndinati, ‘Mverani Ine ndi kuchita chilichonse chimene ndakulamulirani. Mukatero mudzakhala anthu anga ndi Ine ndidzakhala Mulungu wanu. <verse number="5" style="v"/>Tsono Ine ndidzakwaniritsa lumbiro lomwe ndinalumbira kwa makolo anu kuti ndidzawapatsa dziko loyenda mkaka ndi uchi,’ dziko lomwe inu lero mukukhalamo.”</para>
  <para style="p">Tsono Ine ndinayankha kuti, “Ameni, Yehova.”</para>
  <para style="p">
    <verse number="6" style="v"/>Yehova anandiwuza kuti, “Lengeza mawu onsewa mʼmizinda yonse ya ku Yuda ndi mʼmisewu ya mu Yerusalemu: ‘Mverani mawu a pangano ili ndi kuzitsatira. <verse number="7" style="v"/>Kuyambira nthawi imene ndinatulutsa makolo anu ku Igupto mpaka lero, ndakhala ndi kuwachenjeza kawirikawiri kuti, ‘Mverani Ine.’ <verse number="8" style="v"/>Koma sanamvere kapena kulabadirako. Aliyense anawumirira kuchita zoyipa za mʼmitima yawo. Ngakhale ndinawalamulira kuti asunge pangano langa koma iwo sanasunge. Choncho ndinawalanga monga ndinaneneramo.’ ”</para>
  <para style="p">
    <verse number="9" style="v"/>Kenaka Yehova anandiwuza kuti, “Anthu a ku Yuda ndi ku Yerusalemu andiwukira. <verse number="10" style="v"/>Abwereranso ku machimo a makolo awo, amene anakana kumvera mawu anga. Akutsata milungu ina ndi kumayitumikira. Aisraeli ndi Ayuda aphwanya pangano limene ndinachita ndi makolo awo. <verse number="11" style="v"/>Choncho Yehova akuti, ‘Ndidzawagwetsera mavuto amene sadzatha kuwalewa. Ngakhale adzandilirire, sindidzawamvera. <verse number="12" style="v"/>Anthu a mʼmizinda ya Yuda ndi anthu a ku Yerusalemu adzapita ndi kukalirira milungu imene ankayifukizira lubani, koma milunguyo sidzawathandiza ndi pangʼono pomwe mavuto akadzafika. <verse number="13" style="v"/>Iwe Yuda, uli ndi milungu yochuluka ngati chiwerengero cha mizinda yako; chiwerengero cha maguwa ansembe amene umafukizirapo lubani kwa Baala chili ngati misewu ya mu Yerusalemu.’</para>
  <para style="p">
    <verse number="14" style="v"/>“Tsono iwe Yeremiya usawapempherere anthu amenewa ngakhale kuwadandaulira kapena kuwapepesera, chifukwa sindidzawamvera akadzandiyitana pa nthawi ya mavuto awo.</para>
  <para style="q1">
    <verse number="15" style="v"/>“Kodi anthu anga okondedwa akudzachita chiyani mʼNyumba yanga?</para>
  <para style="q2">Kodi suja iwowa amachita zoyipa zambiri?</para>
  <para style="q2">Kodi mungathe kupulumuka,</para>
  <para style="q1">tsoka osakugwerani</para>
  <para style="q2">chifukwa cha nsembe zanuzo?”</para>
  <para style="b"/>
  <para style="q1">
    <verse number="16" style="v"/>Kale Yehova ankakutchani mtengo wa olivi wa masamba obiriwira,</para>
  <para style="q2">wokhala ndi zipatso zokongola.</para>
  <para style="q1">Koma tsopano adzawutentha</para>
  <para style="q2">ndi mkuntho wamkokomo</para>
  <para style="q2">ndipo nthambi zake zidzapserera.</para>
  <para style="m">
    <verse number="17" style="v"/>Yehova Wamphamvuzonse, amene anakudzalani, walamula kuti mavuto akugwereni. Inu a banja la Yuda ndi a banja la Israeli munachitira Yehova zoyipa ndi kumukwiyitsa pamene munkapereka nsembe zanu kwa Baala.</para>
  <para style="s1">Amuchitira Chiwembu Yeremiya</para>
  <para style="p">
    <verse number="18" style="v"/>Yehova anandiwululira ndipo ndinadziwa. Iye anatsekula maso anga kuti ndione chiwembu chawocho. <verse number="19" style="v"/>Ndinali ngati mwana wankhosa wofatsa amene akupita naye kukamupha; sindinkadziwa kuti chiwembu chimene ankakonzekeracho chinkaloza ine. Iwo amati:</para>
  <para style="q1">“Tiyeni timuphe</para>
  <para style="q2">munthu ameneyu</para>
  <para style="q2">kuti dzina lake lisadzakumbukiridwenso.”</para>
  <para style="q1">
    <verse number="20" style="v"/>Koma, Inu Yehova Wamphamvuzonse, Inu amene mumaweruza molungama</para>
  <para style="q2">ndi kuyesa mitima ndi maganizo,</para>
  <para style="q1">lolani kuti ine ndione kuti mwawalipsira,</para>
  <para style="q2">pakuti mlandu wanga ndawupereka mʼmanja mwanu.</para>
  <para style="p">
    <verse number="21" style="v"/>“Nʼchifukwa chake Yehova akunena za anthu a ku Anatoti amene akufuna kuwononga moyo wako namanena kuti, ‘Usanenere mʼdzina la Yehova, ukatero ife tidzakupha ndi manja athu,’ <verse number="22" style="v"/>koma Yehova Wamphamvuzonse akuti, ‘Ine ndidzawalanga. Achinyamata awo adzaphedwa ndi lupanga, ana awo aamuna ndi aakazi adzafa ndi njala. <verse number="23" style="v"/>Sipadzakhala otsala ndi mmodzi yemwe, chifukwa ndidzalanga anthu a ku Anatoti chikadzafika chaka chawo cha chilango.’ ”</para>
  <chapter number="12" style="c"/>
  <para style="s1">Madandawulo a Yeremiya</para>
  <para style="q1">
    <verse number="1" style="v"/>Yehova, Inu mumakhala wokhoza nthawi zonse</para>
  <para style="q2">ndikati nditsutsane nanu.</para>
  <para style="q1">Komabe ndikufuna kuyankhula nanu za mlandu wanga.</para>
  <para style="q2">Chifukwa chiyani anthu oyipa zinthu zimawayendera bwino?</para>
  <para style="q2">Chifukwa chiyani anthu achinyengo amakhala pabwino?</para>
  <para style="q1">
    <verse number="2" style="v"/>Inu munawadzala ndipo anamera mizu;</para>
  <para style="q2">amakula ndi kubereka zipatso.</para>
  <para style="q1">Dzina lanu limakhala pakamwa pawo nthawi zonse,</para>
  <para style="q2">koma mitima yawo imakhala kutali ndi Inu.</para>
  <para style="q1">
    <verse number="3" style="v"/>Koma Inu Yehova, ine mumandidziwa;</para>
  <para style="q2">mumandiona ndipo mumayesa zolingalira zanga.</para>
  <para style="q1">Akokeni anthu oyipawo ngati nkhosa zokaphedwa!</para>
  <para style="q2">Ayikeni padera mpaka tsiku loti akaphedwe!</para>
  <para style="q1">
    <verse number="4" style="v"/>Kodi dziko lidzakhala likulirabe mpaka liti</para>
  <para style="q2">ndipo udzu mʼmunda uliwonse udzakhalabe ofota mpaka liti?</para>
  <para style="q1">Nyama ndi mbalame kulibiretu</para>
  <para style="q2">chifukwa anthu amene amakhalamo ndi oyipa.</para>
  <para style="q1">Iwo amati:</para>
  <para style="q2">“Yehova sangathe kuona ntchito zathu.”</para>
  <para style="s1">Yankho la Mulungu</para>
  <para style="q1">
    <verse number="5" style="v"/>Yehova anayankha kuti, “Ngati kukutopetsa kuthamanga pamodzi ndi anthu</para>
  <para style="q2">nanga ungapikisane bwanji ndi akavalo?</para>
  <para style="q2">Ngati ukupunthwa ndi kugwa pa malo abwino,</para>
  <para style="q1">udzatha bwanji kuthamanga mʼnkhalango</para>
  <para style="q2">za ku Yorodani?</para>
  <para style="q1">
    <verse number="6" style="v"/>Ngakhale abale ako</para>
  <para style="q2">ndi anansi akuwukira,</para>
  <para style="q2">onsewo amvana zokuyimba mlandu.</para>
  <para style="q1">Usawakhulupirire,</para>
  <para style="q2">ngakhale ayankhule zabwino ndi iwe.</para>
  <para style="b"/>
  <para style="q1">
    <verse number="7" style="v"/>“Ine ndawasiya anthu anga;</para>
  <para style="q2">anthu amene ndinawasankha ndawataya.</para>
  <para style="q1">Ndapereka okondedwa anga</para>
  <para style="q2">mʼmanja mwa adani awo.</para>
  <para style="q1">
    <verse number="8" style="v"/>Anthu amene ndinawasankha</para>
  <para style="q2">asanduka ngati mkango wa mʼnkhalango.</para>
  <para style="q1">Akundibangulira mwaukali;</para>
  <para style="q2">nʼchifukwa chake Ine ndikudana nawo.</para>
  <para style="q1">
    <verse number="9" style="v"/>Anthu anga amene ndinawasankha</para>
  <para style="q2">asanduka ngati mbalame yolusa yamawangamawanga</para>
  <para style="q2">imene akabawi ayizinga.</para>
  <para style="q1">Pitani, kasonkhanitseni nyama zakuthengo.</para>
  <para style="q2">Mubwere nazo kuti zidzadye mbalameyo.</para>
  <para style="q1">
    <verse number="10" style="v"/>Abusa ambiri anawononga munda wanga wa mpesa,</para>
  <para style="q2">anapondereza munda wanga;</para>
  <para style="q1">munda wanga wabwino uja</para>
  <para style="q2">anawusandutsa chipululu.</para>
  <para style="q1">
    <verse number="11" style="v"/>Unawusandutsadi chipululu.</para>
  <para style="q2">Ukanali wokhawokha chomwecho ukundilirira Ine.</para>
  <para style="q1">Dziko lonse lasanduka chipululu</para>
  <para style="q2">chifukwa palibe wolisamalira.</para>
  <para style="q1">
    <verse number="12" style="v"/>Anthu onse owononga abalalikira</para>
  <para style="q2">ku zitunda zonse za mʼchipululu.</para>
  <para style="q1">Yehova watuma ankhondo ake</para>
  <para style="q2">kudzawatha kuyambira kumalire ena a dziko mpaka ku malire enanso a dziko,</para>
  <para style="q2">ndipo palibe amene adzakhale pa mtendere.</para>
  <para style="q1">
    <verse number="13" style="v"/>Anthu anafesa tirigu koma anatuta minga;</para>
  <para style="q2">anadzitopetsa kugwira ntchito koma osapeza phindu lililonse.</para>
  <para style="q1">Choncho mudzachita manyazi ndi zokolola zanu</para>
  <para style="q2">chifukwa cha mkwiyo wa Yehova.”</para>
  <para style="p">
    <verse number="14" style="v"/>“Anthu oyipa oyandikana ndi anthu anga Aisraeli, akuwalanda Aisraeliwo dziko, cholowa chimene ndinawapatsa. Nʼchifukwa chake ndidzawachotsa mʼdziko limenelo, ndipo ndidzachotsa banja la Yuda pakati pawo. <verse number="15" style="v"/>Komabe nditawachotsa, ndidzawachitiranso chifundo, ndipo ndidzabwezera aliyense cholowa chake ndi dziko lake. <verse number="16" style="v"/>Ndipo ngati iwo adzaphunzira bwino njira za anthu anga ndi kulumbira mʼdzina langa, namanena kuti, ‘Pali Yehova wamoyo,’ monga iwo anaphunzitsira anthu anga kulumbira mʼdzina la Baala, Ine ndidzawakhazikitsa pakati pa anthu anga. <verse number="17" style="v"/>Koma ngati mtundu wina uliwonse sudzamvera, Ine ndidzawuchotsa ndi kuwuwonongeratu,” akutero Yehova.</para>
  <chapter number="13" style="c"/>
  <para style="s1">Lamba Womanga Mʼchiwuno</para>
  <para style="p">
    <verse number="1" style="v"/>Yehova anandiwuza kuti, “Pita kagule lamba wansalu yosalala ndipo ukavale mʼchiwuno mwako, koma usakamuviyike mʼmadzi.” <verse number="2" style="v"/>Choncho ndinakagula lambayo, monga momwe anandiwuzira Yehova, ndipo ndinamanga mʼchiwuno mwanga.</para>
  <para style="p">
    <verse number="3" style="v"/>Kenaka Yehova anandiyankhulanso kachiwiri kuti, <verse number="4" style="v"/>“Tenga lamba amene unagula ndi kuvala mʼchiwuno mwako uja. Tsono pita ku mtsinje wa Yufurate ndipo ukamubise lambayo mʼmingʼalu ya mʼmatanthwe.” <verse number="5" style="v"/>Ndipo ndinapitadi ndi kukabisa lambayo ku Yufurate, monga anenera Yehova.</para>
  <para style="p">
    <verse number="6" style="v"/>Patapita masiku ambiri Yehova anandiwuzanso kuti, “Pitanso ku Yufurate ndipo ukatenge lamba amene ndinakuwuza kuti ukamubise kumeneko.” <verse number="7" style="v"/>Choncho ndinapita ku Yufurate kukafukula lambayo ndi kumuchotsa pamalo pamene ndinamubisa, koma nthawi imeneyi nʼkuti lambayo atawonongeka kotheratu ndipo analibenso ntchito.</para>
  <para style="p">
    <verse number="8" style="v"/>Pamenepo Yehova anandiwuza kuti, <verse number="9" style="v"/>“Izi ndi zimene ine ndikunena: ‘Umu ndi mmene ndidzawonongere zimene akunyadira kwambiri a ku Yuda ndi a ku Yerusalemu. <verse number="10" style="v"/>Anthuwa ndi oyipa. Iwo akana kumvera mawu anga. Mʼmalo mwake amawumirira kutsata milungu ina, kuyitumikira ndi kuyipembedza. Anthu amenewa adzakhala ngati lamba wopanda ntchitoyu. <verse number="11" style="v"/>Monga momwe lamba amakanirira mʼchiwuno cha munthu, momwemonso ndinakonza kuti nyumba yonse ya Israeli ndi nyumba yonse ya Yuda indikangamire Ine kuti akhale anthu anga, kuti azitamanda dzina langa ndi kulemekeza Ine. Koma iwo sanamvere,’ akutero Yehova.</para>
  <para style="s1">Zikopa Zothiramo Vinyo</para>
  <para style="p">
    <verse number="12" style="v"/>“Awuze anthuwo kuti, ‘Yehova Mulungu wa Israeli akuti: Mtsuko uliwonse adzawudzaza ndi vinyo.’ Ndipo ngati iwo anena kwa iwe kuti, ‘Kodi ngati ife sitikudziwa kuti mtsuko uliwonse udzadzazidwa ndi vinyo?’ <verse number="13" style="v"/>Tsono iwe uwawuze kuti, Yehova akuti ‘Ine ndidzaledzeretsa anthu onse okhala mʼdziko muno, kuyambira mafumu amene amakhala pa mpando waufumu wa Davide, ansembe, aneneri, pamodzi ndi anthu onse amene akukhala mu Yerusalemu. <verse number="14" style="v"/>Ndidzawagundanitsa mitu kuti aphwanyane okhaokha ngati mitsuko, makolo ndi ana awo, akutero Yehova. Sindidzawamvera chisoni kapena kuwachitira chifundo kapena kukhudzidwa nawo kuti ndileke kuwawononga.’ ”</para>
  <para style="s1">Yuda Adzapita ku Ukapolo</para>
  <para style="q1">
    <verse number="15" style="v"/>Imvani inu Aisraeli ndipo tcherani khutu,</para>
  <para style="q2">musadzitukumule,</para>
  <para style="q2">pakuti ndi Yehova amene akuyankhula.</para>
  <para style="q1">
    <verse number="16" style="v"/>Lemekezani Yehova Mulungu wanu</para>
  <para style="q2">asanagwetse mdima,</para>
  <para style="q1">mapazi anu asanayambe kupunthwa</para>
  <para style="q2">mʼchisisira chamʼmapiri.</para>
  <para style="q1">Asanasandutse kuwala</para>
  <para style="q2">mukuyembekezerako kukhala</para>
  <para style="q2">mdima wandiweyani.</para>
  <para style="q1">
    <verse number="17" style="v"/>Koma ngati simumvera,</para>
  <para style="q2">ndidzalira kwambiri</para>
  <para style="q2">chifukwa cha kunyada kwanu.</para>
  <para style="q1">Mʼmaso mwanga</para>
  <para style="q2">mwadzaza ndi misozi yowawa</para>
  <para style="q2">chifukwa nkhosa za Yehova zatengedwa ukapolo.</para>
  <para style="b"/>
  <para style="q1">
    <verse number="18" style="v"/>Uza mfumu pamodzi ndi amayi ake kuti,</para>
  <para style="q2">“Tsikani pa mipando yaufumuyo,</para>
  <para style="q1">pakuti zipewa zanu zaufumu zokongolazo</para>
  <para style="q2">zagwa pansi.”</para>
  <para style="q1">
    <verse number="19" style="v"/>Mizinda ya ku Negevi yatsekedwa</para>
  <para style="q2">ndipo palibe wina woti nʼkuyitsekula.</para>
  <para style="q1">Yuda yense watengedwa kupita ku ukapolo,</para>
  <para style="q2">watengedwa yense ukapolo.</para>
  <para style="b"/>
  <para style="q1">
    <verse number="20" style="v"/>Tukula maso ako kuti uwone</para>
  <para style="q2">amene akubwera kuchokera kumpoto.</para>
  <para style="q1">Kodi nkhosa zimene anakusungitsa zili kuti,</para>
  <para style="q2">nkhosa zanu zokongola zija?</para>
  <para style="q1">
    <verse number="21" style="v"/>Kodi udzanena chiyani pamene [Yehova] adzakuyikira</para>
  <para style="q2">anthu amene unkanena kuti ndi abale ako akukugonjetsa ndi kukulamulira?</para>
  <para style="q1">Kodi sudzamva zowawa</para>
  <para style="q2">ngati za mayi pa nthawi yake yochira?</para>
  <para style="q1">
    <verse number="22" style="v"/>Ndipo ngati udzadzifunsa kuti,</para>
  <para style="q2">“Kodi zimenezi zandichitikira chifukwa chiyani?”</para>
  <para style="q1">Ndi chifukwa cha machimo anu ambiri</para>
  <para style="q2">kuti zovala zanu zingʼambike</para>
  <para style="q2">ndiponso kuti akuchitireni nkhanza.</para>
  <para style="q1">
    <verse number="23" style="v"/>Kodi wa dziko la Kusi nʼkusintha khungu lake,</para>
  <para style="q2">kapena kambuku kusintha mawanga ake?</para>
  <para style="q1">Inunso amene munazolowera kuchita</para>
  <para style="q2">zoyipa simungathe kusintha.</para>
  <para style="b"/>
  <para style="q1">
    <verse number="24" style="v"/>“Ine ndidzakumwazani ngati mankhusu</para>
  <para style="q2">amene amawuluka ndi mphepo ya ku chipululu.</para>
  <para style="q1">
    <verse number="25" style="v"/>Limeneli ndiye gawo lanu,</para>
  <para style="q2">chilango chimene ndakukonzerani</para>
  <para style="q1">chifukwa chondiyiwala Ine</para>
  <para style="q2">ndi kutumikira milungu yabodza,</para>
  <para style="q4">akutero Yehova.</para>
  <para style="q1">
    <verse number="26" style="v"/>Ine ndidzakwinya zovala zanu mpaka ku maso</para>
  <para style="q2">kuti umaliseche wanu uwonekere.</para>
  <para style="q1">
    <verse number="27" style="v"/>Ndaona zonyansa zanu: zigololo zanu, kutchetcherera kwanu</para>
  <para style="q2">ndi ziwerewere zanu,</para>
  <para style="q1">zochitika pa mapiri ndi mʼminda.</para>
  <para style="q2">Tsoka iwe Yerusalemu!</para>
  <para style="q1">Udzakhala wosayeretsedwa</para>
  <para style="q2">pa zachipembedzo mpaka liti?”</para>
  <chapter number="14" style="c"/>
  <para style="s1">Chilala, Njala, Lupanga</para>
  <para style="p">
    <verse number="1" style="v"/>Awa ndi mawu amene Yehova anamuwuza Yeremiya onena za chilala:</para>
  <para style="q1">
    <verse number="2" style="v"/>“Yuda akulira,</para>
  <para style="q2">mizinda yake ikuvutika;</para>
  <para style="q1">anthu ake adzigwetsa pansi mwachisoni,</para>
  <para style="q2">kulira kwa Yerusalemu kwakula.</para>
  <para style="q1">
    <verse number="3" style="v"/>Anthu awo wolemekezeka akutuma antchito awo kuti akatunge madzi.</para>
  <para style="q2">Apita ku zitsime</para>
  <para style="q2">osapezako madzi.</para>
  <para style="q1">Choncho amabwerera ndi mitsuko yopanda madzi.</para>
  <para style="q2">Amanyazi ndi othedwa nzeru</para>
  <para style="q2">adziphimba kumaso.</para>
  <para style="q1">
    <verse number="4" style="v"/>Popeza pansi pawumiratu</para>
  <para style="q2">chifukwa kulibe madzi,</para>
  <para style="q1">alimi ali ndi manyazi</para>
  <para style="q2">ndipo amphimba nkhope zawo.</para>
  <para style="q1">
    <verse number="5" style="v"/>Ngakhale mbawala yayikazi</para>
  <para style="q2">ikusiya mwana wake wakhanda ku thengo</para>
  <para style="q2">chifukwa kulibe msipu.</para>
  <para style="q1">
    <verse number="6" style="v"/>Mbidzi zikuyima pa zitunda zopanda kanthu</para>
  <para style="q2">nʼkumapuma wefuwefu ngati nkhandwe;</para>
  <para style="q1">maso awo achita chidima</para>
  <para style="q2">chifukwa chosowa msipu.”</para>
  <para style="b"/>
  <para style="q1">
    <verse number="7" style="v"/>Anthu akuti, “Ngakhale machimo athu akutitsutsa,</para>
  <para style="q2">koma Inu Yehova chitanipo kanthu chifukwa cha dzina lanu.</para>
  <para style="q1">Pakuti kusakhulupirika kwathu nʼkwakukulu;</para>
  <para style="q2">ife takuchimwirani.</para>
  <para style="q1">
    <verse number="8" style="v"/>Inu Yehova amene Aisraeli amakukhulupirirani</para>
  <para style="q2">ndi amene mumawapulumutsa pa nthawi ya masautso,</para>
  <para style="q1">chifukwa chiyani mukukhala ngati mlendo mʼdziko muno?</para>
  <para style="q2">Chifukwa chiyani muli ngati wapaulendo amene akungogona tsiku limodzi?</para>
  <para style="q1">
    <verse number="9" style="v"/>Chifukwa chiyani muli ngati munthu amene wadzidzimutsidwa,</para>
  <para style="q2">kapena ngati wankhondo amene alibe mphamvu yopulumutsa?</para>
  <para style="q1">Komabe Inu Yehova, muli pakati pathu,</para>
  <para style="q2">ndipo tikudziwika ndi dzina lanu;</para>
  <para style="q2">musatitaye ife!”</para>
  <para style="p">
    <verse number="10" style="v"/>Zimene Yehova akunena za anthuwa ndi izi:</para>
  <para style="q1">“Iwo amakonda kuyendayenda kwambiri;</para>
  <para style="q2">samatha kudziretsa.</para>
  <para style="q1">Nʼchifukwa chake Ine Yehova sindingawalandire,</para>
  <para style="q2">ndipo tsopano ndidzakumbukira zoyipa zawo</para>
  <para style="q2">ndi kuwalanga chifukwa cha machimo awo.”</para>
  <para style="p">
    <verse number="11" style="v"/>Kenaka Yehova anandiwuza kuti, “Usawapempherere anthu awa kuti zinthu ziwayendere bwino. <verse number="12" style="v"/>Ngakhale asale zakudya, Ine sindidzamva kulira kwawo; ngakhale apereke nsembe zopsereza ndi chopereka cha chakudya, sindidzazilandira. Mʼmalo mwake, ndidzawapha ndi lupanga, njala ndi mliri.”</para>
  <para style="p">
    <verse number="13" style="v"/>Koma ine ndinati, “Aa, Ambuye Yehova, aneneri amawawuza anthuwo kuti, sadzaphedwa ndi lupanga kapena kuvutika ndi njala. Koma kuti Inu mudzawapatsa mtendere wokhawokha pamalo pano.”</para>
  <para style="p">
    <verse number="14" style="v"/>Ndipo Yehova anandiwuza kuti, “Ndi zabodza kuti aneneriwa akunenera mʼdzina langa. Ine sindinawatume kapena kuwasankha kapenanso kuyankhula nawo. Iwo amakuwuzani zinthu zabodza zomwe amati anaziona mʼmasomphenya, kapena pogwiritsa ntchito mawula achabechabe. Zimene amayankhula ndi zongopeka mʼmutu mwawo. <verse number="15" style="v"/>Nʼchifukwa chake Ine Yehova ndikuti aneneri amenewa akulosera mʼdzina langa pamene Ine sindinawatume. Iwo amati simudzafa pa nkhondo kapena ndi njala mʼdziko muno. Koma tsono ndi iwowo, aneneriwa amene adzafe pa nkhondo kapena ndi njala. <verse number="16" style="v"/>Ndipo anthu amene anawaloserawo adzaponyedwa mʼmisewu ya mu Yerusalemu atafa ndi njala ndi lupanga. Sipadzapezeka wowayika mʼmanda popeza iwowo, akazi awo, ana awo aamuna, onse adzakhala atafa. Ine ndidzawagwetsera chilango chowayenera.</para>
  <para style="p">
    <verse number="17" style="v"/>“Awuze mawu awa:</para>
  <para style="q1">“ ‘Maso anga akugwetsa misozi kosalekeza</para>
  <para style="q2">usana ndi usiku;</para>
  <para style="q1">chifukwa anthu anga okondedwa</para>
  <para style="q2">apwetekeka kwambiri,</para>
  <para style="q2">akanthidwa kwambiri.</para>
  <para style="q1">
    <verse number="18" style="v"/>Ndikapita kuthengo,</para>
  <para style="q2">ndikuona amene aphedwa ndi lupanga;</para>
  <para style="q1">ndikapita mu mzinda,</para>
  <para style="q2">ndikuona amene asakazidwa ndi njala.</para>
  <para style="q1">Ngakhale aneneri pamodzi</para>
  <para style="q2">ndi ansembe onse atengedwa.’ ”</para>
  <para style="b"/>
  <para style="q1">
    <verse number="19" style="v"/>Kodi anthu a ku Yuda mwawakana kwathunthu?</para>
  <para style="q2">Kodi mtima wanu wanyansidwa nawo anthu a ku Ziyoni?</para>
  <para style="q1">Chifukwa chiyani mwatikantha chotere</para>
  <para style="q2">kuti sitingathenso kuchira?</para>
  <para style="q1">Ife tinayembekezera mtendere</para>
  <para style="q2">koma palibe chabwino chomwe chabwera,</para>
  <para style="q1">tinayembekezera kuchira</para>
  <para style="q2">koma panali kuopsezedwa kokhakokha.</para>
  <para style="q1">
    <verse number="20" style="v"/>Inu Yehova, ife tikuvomereza kuyipa kwathu</para>
  <para style="q2">ndiponso kulakwa kwa makolo athu;</para>
  <para style="q2">ndithu ife tinakuchimwiranidi.</para>
  <para style="q1">
    <verse number="21" style="v"/>Musatikane kuopa kuti dzina lanu linganyozedwe;</para>
  <para style="q2">musanyoze mpando wanu waufumu waulemerero.</para>
  <para style="q1">Kumbukirani pangano lanu ndi ife</para>
  <para style="q2">ndipo musachiphwanye.</para>
  <para style="q1">
    <verse number="22" style="v"/>Mwa milungu yachabechabe ya anthu a mitundu ina,</para>
  <para style="q2">kodi pali mulungu amene angagwetse mvula?</para>
  <para style="q1">Ife chikhulupiriro chathu chili pa Inu,</para>
  <para style="q2">popeza Inu nokha ndinu Yehova Mulungu wathu</para>
  <para style="q2">amene mukhoza kuchita zimenezi.</para>
  <chapter number="15" style="c"/>
  <para style="p">
    <verse number="1" style="v"/>Kenaka Yehova anandiwuza kuti, “Ngakhale Mose ndi Samueli akanayima pamaso panga kupempherera anthu awa, Ine sindikanawachitira chisoni. Achotseni ndipo ndisawaonenso! Aleke apite! <verse number="2" style="v"/>Ndipo ngati akufunsa iwe kuti, ‘Kodi tipite kuti?’ uwawuze kuti, ‘Yehova akuti,</para>
  <para style="q1">“ ‘Oyenera kufa adzafa;</para>
  <para style="q1">oyenera kufa ndi lupanga adzafa ndi lupanga;</para>
  <para style="q1">oyenera kufa ndi njala adzafa ndi njala;</para>
  <para style="q1">oyenera kupita ku ukapolo adzapita ku ukapolo.’</para>
  <para style="p">
    <verse number="3" style="v"/>“Ine ndidzawatumizira mitundu inayi ya zinthu zowononga,” akutero Yehova, “lupanga lowapha, agalu owaluma, mbalame zamumlengalenga ndiponso zirombo zoti ziwadye ndi kuwawononga. <verse number="4" style="v"/>Ndidzawasandutsa kukhala chinthu chonyansa kwa anthu a maufumu onse a dziko lapansi chifukwa cha zimene Manase mwana wa Hezekiya mfumu ya Yuda anachita mu Yerusalemu.</para>
  <para style="q1">
    <verse number="5" style="v"/>“Kodi adzakumvera chisoni ndani, Yerusalemu?</para>
  <para style="q2">Kodi adzakulira ndani?</para>
  <para style="q2">Kodi ndani amene adzapatuka kufunsa za moyo wako?</para>
  <para style="q1">
    <verse number="6" style="v"/>Inu mwandikana Ine,” akutero Yehova.</para>
  <para style="q2">“Inu mukubwererabe mʼmbuyo.</para>
  <para style="q1">Choncho Ine ndidzakukanthani.</para>
  <para style="q2">Ndatopa ndi kukuchitirani chifundo.</para>
  <para style="q1">
    <verse number="7" style="v"/>Ine ndidzakubalalitsani kukuchotsani mʼmizinda ya mʼdzikomo</para>
  <para style="q2">monga mmene amachitira ndi mankhusu popeta ndi lichero.</para>
  <para style="q1">Anthu anga ndinawaliritsa ndi kuwawononga</para>
  <para style="q2">chifukwa sanasinthe makhalidwe awo oyipa.</para>
  <para style="q1">
    <verse number="8" style="v"/>Ndinachulukitsa amayi awo amasiye</para>
  <para style="q2">kupambana mchenga wa kunyanja.</para>
  <para style="q1">Amayiwo ndinawawonongera ana awo aamuna</para>
  <para style="q2">dzuwa lili pamutu.</para>
  <para style="q1">Mwadzidzidzi ndinawagwetsera</para>
  <para style="q2">kuwawa mtima ndi mantha.</para>
  <para style="q1">
    <verse number="9" style="v"/>Mayi wa ana asanu ndi awiri wakomoka</para>
  <para style="q2">ndipo akupuma wefuwefu.</para>
  <para style="q1">Dzuwa lake lalowa ukanali usana;</para>
  <para style="q2">anamuchititsa manyazi ndipo wathedwa nzeru.</para>
  <para style="q1">Otsala ndidzawapereka mʼmanja mwa adani awo</para>
  <para style="q2">kuti awaphe ndi lupanga,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="10" style="v"/>Kalanga ine, amayi pakuti munandibereka ine,</para>
  <para style="q2">munthu amene ndikutsutsana ndi kulimbana ndi anthu pa dziko lonse!</para>
  <para style="q1">Ine sindinakongoze kapena kukongola kanthu,</para>
  <para style="q2">komatu aliyense akunditemberera.</para>
  <para style="p">
    <verse number="11" style="v"/>Yehova anati,</para>
  <para style="q1">“Ndithudi, Ine ndidzakulanditsa kuti upeze bwino.</para>
  <para style="q2">Ndithudi, adani ako adzakupempha pa nthawi ya tsoka</para>
  <para style="q2">ndi ya mavuto awo.</para>
  <para style="b"/>
  <para style="q1">
    <verse number="12" style="v"/>“Palibe munthu amene angathe kudula chitsulo,</para>
  <para style="q2">makamaka chitsulo chochokera kumpoto chosakaniza ndi mkuwa.</para>
  <para style="q1">
    <verse number="13" style="v"/>Anthu ako ndi chuma chako</para>
  <para style="q2">ndidzazipereka kwa ofunkha popanda malipiro,</para>
  <para style="q1">chifukwa cha machimo anu onse</para>
  <para style="q2">a mʼdziko lanu lonse.</para>
  <para style="q1">
    <verse number="14" style="v"/>Ndidzakusandutsani akapolo a adani anu</para>
  <para style="q2">mʼdziko limene inu simulidziwa,</para>
  <para style="q1">chifukwa mkwiyo wanga wayaka ngati moto</para>
  <para style="q2">umene udzakutenthani.”</para>
  <para style="b"/>
  <para style="q1">
    <verse number="15" style="v"/>Ine ndinati, “Inu Yehova, mumadziwa zonse;</para>
  <para style="q2">kumbukireni ndi kundisamalira.</para>
  <para style="q2">Ndilipsireni anthu ondizunza.</para>
  <para style="q1">Ndilezereni mtima musandilande moyo wanga.</para>
  <para style="q2">Onani momwe ndi kuvutikira chifukwa cha Inu.</para>
  <para style="q1">
    <verse number="16" style="v"/>Munandiyankhula ndipo mawu anu ndinawalandira bwino.</para>
  <para style="q2">Mawu anu anandipatsa chimwemwe ndipo mtima wanga unasangalala.</para>
  <para style="q1">Paja ine, Yehova Mulungu Wamphamvuzonse,</para>
  <para style="q2">ndimadziwika ndi dzina lanu.</para>
  <para style="q1">
    <verse number="17" style="v"/>Sindinakhale nawo mʼgulu la anthu amadyera,</para>
  <para style="q2">sindinasangalale nawo anthu amenewo.</para>
  <para style="q1">Ndinakhala ndekha chifukwa choti dzanja lanu linali pa ine</para>
  <para style="q2">ndipo munadzaza mu mtima mwanga ndi mkwiyo.</para>
  <para style="q1">
    <verse number="18" style="v"/>Nanga nʼchifukwa chiyani mavuto anga sakutha?</para>
  <para style="q2">Bwanji chilonda changa sichikupola?</para>
  <para style="q1">Kodi inu mudzakhala ngati mtsinje wowuma nthawi yachilimwe,</para>
  <para style="q2">kapena ngati kasupe wopanda madzi?”</para>
  <para style="p">
    <verse number="19" style="v"/>Tsono Yehova anandiyankha kuti,</para>
  <para style="q1">“Ukabwerera kwa Ine, ndidzakulandiranso</para>
  <para style="q2">ndipo udzakhalanso mtumiki wanga.</para>
  <para style="q1">Ngati udzayankhula mawu oyenera osati achabechabe,</para>
  <para style="q2">udzakhalanso mneneri wanga.</para>
  <para style="q1">Anthu adzabwera kwa iwe</para>
  <para style="q2">ndipo sipadzafunika kuti iwe upite kwa iwo.</para>
  <para style="q1">
    <verse number="20" style="v"/>Ndidzakusandutsa ngati khoma lolimba</para>
  <para style="q2">ngati mkuwa kwa anthu awa.</para>
  <para style="q1">Adzalimbana nawe</para>
  <para style="q2">koma sadzakugonjetsa,</para>
  <para style="q1">pakuti Ine ndili nawe</para>
  <para style="q2">kukulanditsa ndi kukupulumutsa,”</para>
  <para style="q4">akutero Yehova.</para>
  <para style="q1">
    <verse number="21" style="v"/>“Ndidzakupulumutsa mʼdzanja la anthu oyipa</para>
  <para style="q2">ndipo ndidzakuwombola kwa anthu ankhanza.”</para>
  <chapter number="16" style="c"/>
  <para style="s1">Tsiku la Masautso</para>
  <para style="p">
    <verse number="1" style="v"/>Kenaka Yehova anandiwuza kuti, <verse number="2" style="v"/>“Usadzakwatire ndi kubereka ana aamuna kapena aakazi malo ano <verse number="3" style="v"/>pakuti ana aamuna ndi ana aakazi obadwira mʼdziko muno, komanso amayi awo ndi abambo awo amene anabereka anawo mʼdziko muno, <verse number="4" style="v"/>adzafa ndi nthenda zoopsa. Sadzawalira maliro kapena kuyikidwa mʼmanda koma adzakhala ngati ndowe zotayikira pansi. Ena adzaphedwa ku nkhondo ndipo ena adzafa ndi njala. Mitembo yawo idzakhala chakudya cha mbalame zamlengalenga ndi zirombo zakuthengo.”</para>
  <para style="p">
    <verse number="5" style="v"/>Yehova akuti, “Usalowe mʼnyumba ya maliro; usapite kukalira maliro kapena kukapepesa, chifukwa Ine ndawachotsera madalitso anga, chikondi changa ndi chifundo changa.” <verse number="6" style="v"/>Akuluakulu ndi angʼonoangʼono omwe adzafa mʼdziko muno. Sadzayikidwa mʼmanda kapena kuliridwa, ndipo palibe amene adzaonetse chisoni podzichekacheka kapena kumeta tsitsi lake chifukwa cha iwo. <verse number="7" style="v"/>Palibe amene adzapereka chakudya kutonthoza amene akulira maliro, ngakhale kuti womwalirayo ndi abambo ake kapena amayi ake.</para>
  <para style="p">
    <verse number="8" style="v"/>“Ndipo usalowe mʼnyumba mmene muli madyerero, nʼkukhala pansi ndi kudya ndi kumwa nawo. <verse number="9" style="v"/>Pakuti Yehova Wamphamvuzonse, Mulungu wa Israeli akunena kuti, ‘Pa nthawi yanu, inu mukuona ndidzathetsa mawu achimwemwe ndi achisangalalo ndiponso mawu a mkwati ndi mkwatibwi pa malo ano.’</para>
  <para style="p">
    <verse number="10" style="v"/>“Ukawawuza anthu awa zinthu zonsezi akakufunsa kuti, ‘Chifukwa chiyani Yehova wanena kuti tsoka lalikulu lotere lidzatigwere? Kodi talakwa chiyani? Kodi tamuchimwira tchimo lotani Yehova Mulungu wathu?’ <verse number="11" style="v"/>Pamenepo ukawawuze kuti, ‘Nʼchifukwa chakuti makolo anu anandisiya Ine,’ akutero Yehova, ‘ndi kutsatira milungu ina, kuyitumikira ndi kuyipembedza. Iwo anandisiya Ine ndipo sanasunge lamulo langa. <verse number="12" style="v"/>Komanso inu munachimwa kwambiri kupambana makolo anu. Aliyense wa inu akutsatira zoyipa ndi mtima wake wokanikawo mʼmalo mondimvera Ine. <verse number="13" style="v"/>Choncho Ine ndidzakubalalitsani mʼdziko muno ndi kukulowetsani mʼdziko limene inu ndi makolo anu simunalidziwe. Kumeneko mukatumikira milungu ina usana ndi usiku, ndipo sadzakuchitirani chifundo.’ ”</para>
  <para style="p">
    <verse number="14" style="v"/>Yehova akuti, “Komabe masiku akubwera pamene anthu polumbira sadzatinso, ‘Pali Yehova wamoyo, amene anatulutsa Aisraeli mʼdziko la Igupto,’ <verse number="15" style="v"/>koma adzanena kuti, ‘Pali Yehova wamoyo, amene anatulutsa Aisraeli ku dziko lakumpoto, ndi ku mayiko onse kumene anawabalalitsirako.’ Pakuti ndidzawabwezera ku dziko limene ndinalipereka kwa makolo awo.”</para>
  <para style="p">
    <verse number="16" style="v"/>Yehova akuti, “Koma tsopano ndidzayitana adani okhala ngati asodzi ambiri, ndipo adzawagwira ngati nsomba. Izi zitatha adani enanso okhala ngati alenje ambiri, adzawasaka pa phiri lililonse, pa chitunda chilichonse ndiponso mʼmapanga onse a mʼmatanthwe. <verse number="17" style="v"/>Maso anga akuona makhalidwe awo onse; sanabisike pamaso panga. Palibe tchimo limene sindikulidziwa. <verse number="18" style="v"/>Ndidzawalanga mowirikiza chifukwa cha kuyipa kwawo ndi tchimo lawo. Ndidzatero chifukwa ayipitsa dziko langa ndi mafano awo amene ali ngati mitembo, ndiponso adzaza cholowa changa ndi mafano awo onyansa.”</para>
  <para style="q1">
    <verse number="19" style="v"/>Inu Yehova, ndinu mphamvu yanga ndi linga langa,</para>
  <para style="q2">pothawirapo panga nthawi ya masautso,</para>
  <para style="q1">anthu a mitundu yonse adzabwera kwa Inu</para>
  <para style="q2">kuchokera ku mathero onse a dziko lapansi ndipo adzanena kuti,</para>
  <para style="q1">“Makolo anthu anali ndi milungu yonama,</para>
  <para style="q2">anali ndi mafano achabechabe amene sanawathandize.</para>
  <para style="q1">
    <verse number="20" style="v"/>Kodi anthu nʼkudzipangira milungu?</para>
  <para style="q2">Atati atero ndiye kuti imeneyo ikhala milungu yachabechabe.”</para>
  <para style="b"/>
  <para style="q1">
    <verse number="21" style="v"/>“Choncho Ine ndidzawaphunzitsa,</para>
  <para style="q2">kokha kano kuti adziwe</para>
  <para style="q2">za mphamvu yanga ndi za nyonga zanga.</para>
  <para style="q1">Pamenepo adzadziwa kuti</para>
  <para style="q2">dzina langa ndi Yehova.</para>
  <para style="b"/>
  <chapter number="17" style="c"/>
  <para style="q1">
    <verse number="1" style="v"/>“Tchimo la Yuda lazokotedwa ndi cholembera cha chitsulo,</para>
  <para style="q2">lalembedwa ndi msonga ya mwala wadayimondi.</para>
  <para style="q1">Uchimowo walembedwa pa mitima yawo</para>
  <para style="q2">ndiponso pa nyanga za maguwa awo.</para>
  <para style="q1">
    <verse number="2" style="v"/>Ngakhale ana awo amakumbukira</para>
  <para style="q2">maguwa awo ndi zoyimiritsa ngati zifanizo za mulungu wawo Asera,</para>
  <para style="q1">pa tsinde la mitengo ya masamba ambiri,</para>
  <para style="q2">pa mapiri aatali mʼdzikomo.</para>
  <para style="q1">
    <verse number="3" style="v"/>Chuma chanu ndiponso katundu wanu yense</para>
  <para style="q2">ndidzazipereka kwa ofunkha</para>
  <para style="q1">kuti zikhale dipo lawo</para>
  <para style="q2">chifukwa cha machimo</para>
  <para style="q2">ochitika mʼdziko lonse.</para>
  <para style="q1">
    <verse number="4" style="v"/>Mudzataya dziko limene ndinakupatsani</para>
  <para style="q2">kuti likhale cholowa chanu.</para>
  <para style="q1">Ndidzakusandutsani akapolo otumikira adani anu</para>
  <para style="q2">mʼdziko limene inu simukulidziwa,</para>
  <para style="q1">chifukwa mwabutsa mkwiyo wanga ngati moto,</para>
  <para style="q2">ndipo udzayaka mpaka muyaya.”</para>
  <para style="p">
    <verse number="5" style="v"/>Yehova akuti,</para>
  <para style="q1">“Ndi wotembereredwa munthu amene amadalira munthu mnzake,</para>
  <para style="q2">amene amatsamira pa munthu mnzake kuti amuthandize</para>
  <para style="q2">pamene mtima wake wafulatira Yehova.</para>
  <para style="q1">
    <verse number="6" style="v"/>Munthuyo adzakhala ngati chitsamba mʼchipululu;</para>
  <para style="q2">iye sadzapeza zabwino.</para>
  <para style="q1">Adzakhala mʼchipululu mopanda madzi,</para>
  <para style="q2">mʼdziko lamchere limene munthu sangathe kukhalamo.</para>
  <para style="b"/>
  <para style="q1">
    <verse number="7" style="v"/>“Koma ndi wodala munthu amene amadalira Yehova,</para>
  <para style="q2">amene amatsamira pa Iye.</para>
  <para style="q1">
    <verse number="8" style="v"/>Adzakhala ngati mtengo wodzalidwa mʼmphepete mwa madzi</para>
  <para style="q2">umene umatambalitsa mizu yake mʼmbali mwa mtsinje.</para>
  <para style="q1">Mtengowo suopa pamene kukutentha;</para>
  <para style="q2">masamba ake amakhala obiriwira nthawi zonse.</para>
  <para style="q1">Suchita mantha pa chaka cha chilala</para>
  <para style="q2">ndipo sulephera kubereka chipatso.”</para>
  <para style="b"/>
  <para style="q1">
    <verse number="9" style="v"/>Mtima wa munthu ndi wonyenga kupambana zinthu zonse</para>
  <para style="q2">ndipo kuyipa kwake nʼkosachizika.</para>
  <para style="q2">Ndani angathe kuwumvetsa?</para>
  <para style="b"/>
  <para style="q1">
    <verse number="10" style="v"/>“Ine Yehova ndimafufuza mtima</para>
  <para style="q2">ndi kuyesa maganizo,</para>
  <para style="q1">ndimachitira munthu aliyense molingana ndi makhalidwe ake</para>
  <para style="q2">ndiponso moyenera ntchito zake.”</para>
  <para style="b"/>
  <para style="q1">
    <verse number="11" style="v"/>Munthu amene amapeza chuma mwachinyengo</para>
  <para style="q2">ali ngati nkhwali imene imafungatira mazira amene sinayikire.</para>
  <para style="q1">Pamene ali pakatikati pa moyo wake, chumacho chidzamuthera,</para>
  <para style="q2">ndipo potsiriza adzasanduka chitsiru.</para>
  <para style="b"/>
  <para style="q1">
    <verse number="12" style="v"/>Nyumba yathu yopemphereramo ili ngati mpando waufumu waulemerero</para>
  <para style="q2">wokhazikitsidwa pa phiri lalitali chiyambire.</para>
  <para style="q1">
    <verse number="13" style="v"/>Inu Yehova, chiyembekezo cha Israeli,</para>
  <para style="q2">onse amene amakusiyani adzachita manyazi.</para>
  <para style="q1">Iwo amene amakufulatirani mayina awo adzafafanizika ngati olembedwa pa fumbi</para>
  <para style="q2">chifukwa anakana Yehova,</para>
  <para style="q2">kasupe wa madzi amoyo.</para>
  <para style="b"/>
  <para style="q1">
    <verse number="14" style="v"/>Inu Yehova, chiritseni, ndipo ndidzachira;</para>
  <para style="q2">pulumutseni ndipo ndidzapulumuka,</para>
  <para style="q2">chifukwa ndinu amene ndimakutamandani.</para>
  <para style="q1">
    <verse number="15" style="v"/>Anthu akumandinena kuti,</para>
  <para style="q2">“Mawu a Yehova ali kuti?</para>
  <para style="q2">Zichitiketu lero kuti tizione!”</para>
  <para style="q1">
    <verse number="16" style="v"/>Ine sindinakuwumirizeni kuti muwalange.</para>
  <para style="q2">Mukudziwa kuti ine sindilakalaka tsiku la tsoka.</para>
  <para style="q2">Zonse zimene ndinayankhula Inu mukuzidziwa.</para>
  <para style="q1">
    <verse number="17" style="v"/>Musandichititse mantha;</para>
  <para style="q2">ndinu pothawira panga pa tsiku la mavuto.</para>
  <para style="q1">
    <verse number="18" style="v"/>Ondizunza anga achite manyazi,</para>
  <para style="q2">koma musandichititse manyazi;</para>
  <para style="q1">iwo achite mantha kwambiri,</para>
  <para style="q2">koma ine mundichotsere manthawo.</para>
  <para style="q1">Tsiku la mavuto liwafikire;</para>
  <para style="q2">ndipo muwawononge kotheratu.</para>
  <para style="s1">Kusunga Tsiku la Sabata</para>
  <para style="p">
    <verse number="19" style="v"/>Yehova anandiwuza kuti, “Pita ukayime pa chipata chodzerapo anthu, chimene mafumu a ku Yuda amalowerapo ndi kutulukirapo. Ukayimenso pa zipata zina zonse za Yerusalemu. <verse number="20" style="v"/>Ukawawuze kuti, ‘Imvani mawu a Yehova, inu mafumu onse a ku Yuda ndi anthu onse a ku Yuda ndi inu nonse okhala mu Yerusalemu amene mumatulukira pa zipata izi.’ <verse number="21" style="v"/>Yehova akuti: samalani kuti pa tsiku la Sabata musanyamule katundu kapena kulowa naye pa zipata za Yerusalemu. <verse number="22" style="v"/>Musalowetse katundu mʼnyumba zanu kapena kugwira ntchito pa tsiku la Sabata, koma mulipatule tsiku la Sabatalo, monga ndinalamulira makolo anu. <verse number="23" style="v"/>Komatu iwo sanandimvere kapena kulabadira. Ndi mitima yawo yowumayo sanamvere kapena kulandira malangizo anga. <verse number="24" style="v"/>Yehova akuti, ‘Muzimvera Ine ndi kuleka kulowetsa kapena kutulutsa katundu pa zipata za mzinda pa tsiku la Sabata. Muzisunga tsiku la Sabata kuti likhale lopatulika posachita ntchito iliyonse pa tsikuli. <verse number="25" style="v"/>Mukatero ndiye mafumu anu amene akukhala pa mpando wa Davide adzatulukira pa zipata za mzindawu pamodzi ndi nduna zawo. Iwo pamodzi ndi nduna zawo azidzalowa atakwera magaleta ndi akavalo, akuperekezedwa ndi anthu a ku Yuda ndi amene amakhala mu Yerusalemu, ndipo mu mzinda muno mudzakhala anthu mpaka muyaya. <verse number="26" style="v"/>Anthu adzabwera kuchokera ku mizinda ya Yuda ndi ku midzi yozungulira Yerusalemu, kuchokera ku dziko la Benjamini ndi ku mapiri a kumadzulo, kuchokera ku dziko la mapiri ndi ku Negevi. Adzabwera ndi nsembe zopsereza, nsembe zaufa ndi za chakudya, nsembe za lubani ndi zopereka zachiyamiko ku nyumba ya Yehova. <verse number="27" style="v"/>Koma ngati simundimvera; mukapanda kusunga tsiku la Sabata kuti likhale lopatulika ndi kumanyamula katundu nʼkumalowa naye pa zipata za Yerusalemu pa tsikuli, Ine ndidzabutsa moto pa zipata za Yerusalemu. Moto umenewo udzanyeketsa nyumba zaufumu za ku Yerusalemu ndipo moto wake sudzazima.’ ”</para>
  <chapter number="18" style="c"/>
  <para style="s1">Ku Nyumba ya Wowumba Mbiya</para>
  <para style="p">
    <verse number="1" style="v"/>Yehova anawuza Yeremiya kuti, <verse number="2" style="v"/>“Pita ku nyumba ya munthu wowumba mbiya, ndipo kumeneko ndikakuwuza mawu anga.” <verse number="3" style="v"/>Choncho ndinatsikira ku nyumba ya wowumba mbiya, ndipo ndinamuona akuwumba mbiya pa mkombero. <verse number="4" style="v"/>Tsono amati ngati mbiya imene waumba ikhala yosawumbika bwino ankayiphwanya nʼkuwumbanso ina monga mmene afunira ndi dothi lake lomwe lija.</para>
  <para style="p">
    <verse number="5" style="v"/>Kenaka Yehova anandiwuza kuti, <verse number="6" style="v"/>“Inu Aisraeli, kodi Ine sindingathe kuchita nanu monga amachitira wowumba mbiya?” akutero Yehova. “Inu muli mʼmanja mwanga ngati mtapo mʼmanja mwa wowumba mbiya. <verse number="7" style="v"/>Ngati nditalengeza kuti mtundu wina wa anthu kapena ufumu wina ndiwuzula, kuwugwetsa ndi kuwuwononga, <verse number="8" style="v"/>ndipo ngati mtundu wa anthu umene ndawuchenjezawo ulapa zoyipa zawo, ndiye kuti Ine ndidzaleka ndipo sindidzabweretsa pa anthuwo mavuto amene ndinakonzekera kuwachitira. <verse number="9" style="v"/>Ndipo ngati ndilengeza kuti ndikufuna kumanga ndi kukhazikitsa mtundu wa anthu kapena ufumu. <verse number="10" style="v"/>Koma mtunduwo ukachita choyipa pamaso panga nʼkusandimvera, ndiye kuti sindidzawuchitiranso zabwino zimene ndimafuna ndiwuchitire.</para>
  <para style="p">
    <verse number="11" style="v"/>“Ndipo tsopano kawawuze anthu a ku Yuda ndi amene akukhala mu Yerusalemu kuti, ‘Yehova akuti, Taonani! Ndikukukonzerani mavuto, ndi kuganizira zoti ndikulangeni. Kotero siyani makhalidwe anu oyipa aliyense wa inu, ndipo mukonzenso makhalidwe anu ndi zochita zanu.’ <verse number="12" style="v"/>Koma iwo adzayankha kuti, ‘Zimenezo nʼzosathandiza. Ife tidzapitiriza kuchita zomwe takonzekera; aliyense wa ife adzatsatira zoyipa za mtima wake wokanika.’ ”</para>
  <para style="p">
    <verse number="13" style="v"/>Yehova akuti,</para>
  <para style="q1">“Uwafunse anthu a mitundu ina kuti:</para>
  <para style="q2">Kodi ndani anamvapo zinthu zofanana ndi zimenezi?</para>
  <para style="q1">Israeli amene anali ngati namwali wanga wachita</para>
  <para style="q2">chinthu choopsa kwambiri.</para>
  <para style="q1">
    <verse number="14" style="v"/>Kodi chisanu chimatha pa matanthwe</para>
  <para style="q2">otsetsereka a phiri la Lebanoni?</para>
  <para style="q1">Kodi madzi ozizira amitsinje ochokera</para>
  <para style="q2">ku phiri la Lebanoni adzamphwa?</para>
  <para style="q1">
    <verse number="15" style="v"/>Komatu anthu anga andiyiwala;</para>
  <para style="q2">akufukiza lubani kwa mafano achabechabe.</para>
  <para style="q1">Amapunthwa mʼnjira</para>
  <para style="q2">zawo zakale.</para>
  <para style="q1">Amayenda mʼnjira zachidule</para>
  <para style="q2">ndi kusiya njira zabwino.</para>
  <para style="q1">
    <verse number="16" style="v"/>Dziko lawo amalisandutsa chipululu,</para>
  <para style="q2">chinthu chochititsa manyazi nthawi zonse;</para>
  <para style="q1">onse odutsapo adzadabwa kwambiri</para>
  <para style="q2">ndipo adzapukusa mitu yawo.</para>
  <para style="q1">
    <verse number="17" style="v"/>Ngati mphepo yochokera kummawa,</para>
  <para style="q2">ndidzawabalalitsa pamaso pa adani awo;</para>
  <para style="q1">ndidzawafulatira osawathandiza</para>
  <para style="q2">pa tsiku la mavuto awo.”</para>
  <para style="p">
    <verse number="18" style="v"/>Anthuwo anati, “Tiyeni, tipangane zoti timuchitire Yeremiya; pakuti ansembe otiphunzitsa malamulo tidzakhala nawobe. Anthu anzeru otilangiza tidzakhala nawo, ndiponso aneneri otilalikira mawu. Choncho tiyeni timupezere chifukwa ndipo tisamvere chilichonse chimene akunena.”</para>
  <para style="q1">
    <verse number="19" style="v"/>Ndipo ndinapemphera kwa Yehova kuti, “Inu Yehova, ndimvereni;</para>
  <para style="q2">imvani zimene adani anga akunena za ine!</para>
  <para style="q1">
    <verse number="20" style="v"/>Kodi chinthu choyipa nʼkukhala dipo la chinthu chabwino?</para>
  <para style="q2">Komabe iwo andikumbira dzenje.</para>
  <para style="q1">Kumbukirani kuti ndinadzayima pamaso panu</para>
  <para style="q2">kudzawapempherera</para>
  <para style="q2">kuti muwachotsere mkwiyo wanu.</para>
  <para style="q1">
    <verse number="21" style="v"/>Choncho langani ana awo ndi njala;</para>
  <para style="q2">aperekeni kuti aphedwe ndi lupanga.</para>
  <para style="q1">Akazi awo asanduke opanda ana ndi amasiye;</para>
  <para style="q2">amuna awo aphedwe ndi mliri,</para>
  <para style="q2">anyamata awo aphedwe ndi lupanga ku nkhondo.</para>
  <para style="q1">
    <verse number="22" style="v"/>Kulira kumveke kuchokera mʼnyumba zawo</para>
  <para style="q2">mutawatumizira gulu lankhondo mwadzidzidzi kuti liwakanthe.</para>
  <para style="q1">Iwo andikumbira dzenje kuti ndigweremo</para>
  <para style="q2">ndipo atchera msampha mapazi anga.</para>
  <para style="q1">
    <verse number="23" style="v"/>Koma Inu Yehova, mukudziwa</para>
  <para style="q2">ziwembu zawo zonse zofuna kundipha.</para>
  <para style="q1">Musawakhululukire zolakwa zawo</para>
  <para style="q2">kapena kufafaniza machimo awo pamaso panu.</para>
  <para style="q1">Agonjetsedwe pamaso panu;</para>
  <para style="q2">muwalange muli wokwiya.”</para>
  <chapter number="19" style="c"/>
  <para style="p">
    <verse number="1" style="v"/>Yehova anandiwuza kuti, “Pita ukagule mʼphika wadothi kwa munthu wowumba. Utenge akuluakulu ena a anthuwa ndi ansembe <verse number="2" style="v"/>ndipo mupite ku Chigwa cha Hinomu chimene chili pafupi ndi pa chipata cha mapale. Pamenepo ukalengeze mawu amene ndikakuwuze. <verse number="3" style="v"/>Ukanene kuti, ‘Imvani mawu a Yehova, inu mafumu a ku Yuda ndi anthu a ku Yerusalemu. Yehova Wamphamvuzonse, Mulungu wa Israeli, akuti: Tamverani! Ine ndibweretsa mavuto pa malo pano mwakuti aliyense amene adzamve adzadzidzimuka. <verse number="4" style="v"/>Pakuti anthu andikana Ine ndipo ayipitsa malo ano. Afukiza lubani pa malo ano kwa milungu imene iwo ngakhale makolo awo ngakhalenso mafumu a ku Yuda sanayidziwe. Iwo adzaza malowa ndi magazi a anthu osalakwa. <verse number="5" style="v"/>Amanga nsanja zopembedzerapo Baala, kuperekapo ana awo kuti akhale nsembe zopsereza kwa Baala, chinthu chimene Ine sindinalamule kapena kuchiyankhula, ngakhalenso kuchiganizira. <verse number="6" style="v"/>Nʼchifukwa chake taonani, masiku akubwera, akutero Yehova, pamene anthu sadzatchulanso malo ano kuti Tofeti kapena Chigwa cha Hinomu, koma Chophera anthu.</para>
  <para style="p">
    <verse number="7" style="v"/>“ ‘Pamalo pano ndidzasokoneza maganizo a anthu a ku Yuda ndi a ku Yerusalemu. Ndidzachititsa kuti adani awo awaphe ku nkhondo. Ndidzawakanthitsa kwa anthu amene akuwazonda. Mitembo yawo ndidzayipereka kwa mbalame za mlengalenga ndi zirombo za kutchire kuti ikhale chakudya chawo. <verse number="8" style="v"/>Mzinda uno ndidzawusakaza ndi kuwusandutsa chinthu chochititsa mantha ndi chonyansa. Onse odutsamo adzadabwa ndi kupukusa mitu yawo chifukwa cha kuwonongeka kwake. <verse number="9" style="v"/>Adani awo adzawuzinga mzindawo kufuna kuwapha motero kuti anthu a mʼkatimo adzafika pomadyana wina ndi mnzake. Adzadya ana awo aamuna ndi ana awo aakazi.’</para>
  <para style="p">
    <verse number="10" style="v"/>“Tsono iwe udzaphwanye mtsukowo anthu amene udzapite nawowo akuona, <verse number="11" style="v"/>ndipo ukawawuze kuti, ‘Yehova Wamphamvuzonse akuti, Ine ndidzaphwanya dziko lino ndi mzinda uno ngati momwe wowumba amaphwanyira mbiya yake ndipo sangathe kuyikonzanso. Adzayika anthu akufa ku Tofeti chifukwa padzasowa malo ena owayika. <verse number="12" style="v"/>Umu ndi mmene ndidzachitire ndi malo ano pamodzi ndi anthu okhalamo, akutero Yehova. Ndidzasandutsa mzindawu kukhala ngati Tofeti. <verse number="13" style="v"/>Nyumba za mu Yerusalemu ndi za mafumu a ku Yuda ndidzazisandutsa ngati za ku Tofeti chifukwa ndi nyumba zimene pa madenga ake ankafukiza lubani kwa zolengedwa zamlengalenga ndi kuthira nsembe zachakumwa kwa milungu ina.’ ”</para>
  <para style="p">
    <verse number="14" style="v"/>Kenaka Yeremiya anabwerako ku Tofeti, kumene Yehova anamutuma kuti akanenere, nakayimirira mʼbwalo la Nyumba ya Yehova ndi kuwawuza anthu kuti, <verse number="15" style="v"/>“Yehova Wamphamvuzonse, Mulungu wa Israeli, akuti, ‘Tamverani! Ine ndidzabweretsa masautso amene ndinanena aja pa mzinda uno ndi pa mizinda yozungulira, chifukwa anthu ake ndi nkhutukumve ndipo sanamvere mawu anga.’ ”</para>
  <chapter number="20" style="c"/>
  <para style="s1">Yeremiya ndi Pasuri</para>
  <para style="p">
    <verse number="1" style="v"/>Wansembe Pasuri mwana wa Imeri, woyangʼanira wamkulu wa Nyumba ya Yehova, anamva Yeremiya akulosera zinthu zimenezi. <verse number="2" style="v"/>Tsono iye analamula kuti mneneri Yeremiyayo amenyedwe ndi kuyikidwa mʼndende pa Chipata chakumtunda kwa Benjamini ku Nyumba ya Yehova. <verse number="3" style="v"/>Mmawa mwake, Pasuri anatulutsa Yeremiya mʼndende, ndipo Yeremiyayo anamuwuza kuti, “Pasuri, Yehova sadzakutchulanso dzina lako kuti Pasuri koma Zoopsa pa Mbali Zonse. <verse number="4" style="v"/>Pakuti Yehova akuti, ‘Ndidzakusandutsa choopsa kwa mwiniwakewe ndi kwa abwenzi ako onse; iweyo ukuona. Anthu a ku Yuda ndidzawapereka onse mʼmanja mwa mfumu ya ku Babuloni. Ena adzatengedwa ukapolo ku Babuloni ndipo ena adzaphedwa pa nkhondo. <verse number="5" style="v"/>Ndidzapereka kwa adani awo chuma chonse cha mu mzinda uno, phindu lonse la ntchito yake, zinthu zake zonse za mtengowapatali ndiponso katundu yense wa mafumu a ku Yuda. Iwo adzazitenga monga zinthu zolanda ku nkhondo ndi kupita nazo ku Babuloni. <verse number="6" style="v"/>Ndipo iwe, Pasuri, pamodzi ndi onse a pa banja pako mudzapita ku ukapolo ku Babuloni. Mudzafera kumeneko ndi kuyikidwa mʼmanda, iweyo pamodzi ndi abwenzi ako amene unawalosera zabodza.’ ”</para>
  <para style="s1">Madandawulo a Yeremiya</para>
  <para style="q1">
    <verse number="7" style="v"/>Inu Yehova, mwandinamiza, ndipo ndinapusadi;</para>
  <para style="q2">Inu ndi wamphamvu kuposa ine ndipo munandipambana.</para>
  <para style="q1">Anthu akundinyoza tsiku lonse.</para>
  <para style="q2">Aliyense akundiseka kosalekeza.</para>
  <para style="q1">
    <verse number="8" style="v"/>Nthawi iliyonse ndikamayankhula,</para>
  <para style="q2">ndimafuwula kunena kuti, ziwawa kuno! Tikuwonongeka!</para>
  <para style="q1">Mawu anu Yehova andisandutsa chinthu chonyozeka</para>
  <para style="q2">ndipo ndimachitidwa chipongwe tsiku lonse.</para>
  <para style="q1">
    <verse number="9" style="v"/>Koma ndikanena kuti, “Sindidzalalikiranso za Iye</para>
  <para style="q2">kapena kuyankhulanso mʼdzina lake,”</para>
  <para style="q1">mawu anu amayaka ngati moto mu mtima mwanga,</para>
  <para style="q2">amakhaladi ngati moto wotsekeredwa mʼmafupa anga.</para>
  <para style="q1">Ndapirira kusunga mawu anu mu mtima mwanga osawatulutsa,</para>
  <para style="q2">koma sindingathe kupirirabe.</para>
  <para style="q1">
    <verse number="10" style="v"/>Ndimamva anthu ambiri akunongʼona kuti,</para>
  <para style="q2">“Zoopsa ku mbali zonse!</para>
  <para style="q2">Kamunenezeni! Tiyeni tikamuneneze!”</para>
  <para style="q1">Onse amene anali abwenzi anga</para>
  <para style="q2">akuyembekezera kuti ndigwa pansi, akumanena kuti,</para>
  <para style="q1">“Mwina mwake adzanyengedwa;</para>
  <para style="q2">tidzamugwira</para>
  <para style="q2">ndi kulipsira pa iye.”</para>
  <para style="b"/>
  <para style="q1">
    <verse number="11" style="v"/>Koma Yehova ali nane, ndiye wankhondo wamphamvu.</para>
  <para style="q2">Nʼchifukwa chake ondizunza adzalephera ndipo sadzandipambana.</para>
  <para style="q1">Adzachita manyazi kwambiri chifukwa sadzapambana.</para>
  <para style="q2">Manyazi awo sadzayiwalika konse.</para>
  <para style="q1">
    <verse number="12" style="v"/>Inu Yehova Wamphamvuzonse, Inu amene mumayesa anthu molungama</para>
  <para style="q2">ndipo mupenya za mu mtima mwa munthu.</para>
  <para style="q1">Ndiloleni kuti ndione kuti mwalipsira adani anga</para>
  <para style="q2">popeza ndapereka mlandu wanga kwa Inu.</para>
  <para style="b"/>
  <para style="q1">
    <verse number="13" style="v"/>Imbirani Yehova!</para>
  <para style="q2">Mutamandeni Yehova!</para>
  <para style="q1">Iye amapulumutsa wosauka</para>
  <para style="q2">mʼmanja mwa anthu oyipa.</para>
  <para style="b"/>
  <para style="q1">
    <verse number="14" style="v"/>Litembereredwe tsiku limene ndinabadwa!</para>
  <para style="q2">Tsiku limene amayi anga anandibereka lisatamandidwe!</para>
  <para style="q1">
    <verse number="15" style="v"/>Wotembereredwa munthu amene anapita kukasangalatsa abambo anga</para>
  <para style="q2">ndi uthenga woti:</para>
  <para style="q2">“Kwabadwa mwana wamwamuna!”</para>
  <para style="q1">
    <verse number="16" style="v"/>Munthu ameneyo akhale ngati mizinda imene</para>
  <para style="q2">Yehova anayiwononga mopanda chisoni.</para>
  <para style="q1">Amve mfuwu mmawa,</para>
  <para style="q2">phokoso la nkhondo masana.</para>
  <para style="q1">
    <verse number="17" style="v"/>Chifukwa sanandiphere mʼmimba,</para>
  <para style="q2">kuti amayi anga asanduke manda anga,</para>
  <para style="q2">mimba yawo ikhale yayikulu mpaka kalekale.</para>
  <para style="q1">
    <verse number="18" style="v"/>Kodi ndinabadwira mavuto ndi chisoni</para>
  <para style="q2">kuti moyo wanga</para>
  <para style="q2">ukhale wamanyazi wokhawokha?</para>
  <chapter number="21" style="c"/>
  <para style="s1">Mulungu Akana Pempho la Zedekiya</para>
  <para style="p">
    <verse number="1" style="v"/>Mfumu Zedekiya inatuma Pasuri mwana wa Malikiya ndi wansembe Zefaniya mwana wa Maseya kwa Yeremiya. <verse number="2" style="v"/>Iwo amati akanene kwa Yeremiya mawu akuti, “Tinenere kwa Yehova chifukwa Nebukadinezara mfumu ya Babuloni akutithira nkhondo. Mwina mwake Yehova nʼkutichitira zodabwitsa kuti Nebukadinezarayo achoke kwathu kuno.”</para>
  <para style="p">
    <verse number="3" style="v"/>Koma Yehova anawuza Yeremiya kuti ayankhe Pasuri ndi Zefaniya kuti, “Kamuwuzeni Zedekiya kuti, <verse number="4" style="v"/>‘Yehova, Mulungu wa Israeli akuti ndikulandeni zida zimene zili mʼmanja mwanu zimene mukugwiritsa ntchito polimbana ndi mfumu ya ku Babuloni ndi ankhondo ake amene akuzingani kunja kwa lingali. Ndipo ndidzasonkhanitsa zidazo mʼkati mwa mzindawu. <verse number="5" style="v"/>Ineyo mwini wakene ndi mkono wotambasula ndi dzanja lamphamvu, ndidzachita nanu nkhondo ndili wokwiya, wokalipa ndi waukali. <verse number="6" style="v"/>Ndidzakantha amene amakhala mu mzinda muno, anthu pamodzi ndi zirombo, ndipo zidzafa ndi mliri woopsa. <verse number="7" style="v"/>Pambuyo pake, ndidzapereka Zedekiya mfumu ya ku Yuda, nduna zake pamodzi ndi anthu a mu mzinda muno amene adzapulumuke pa nthawi ya mliri, lupanga ndi njala kwa Nebukadinezara mfumu ya ku Babuloni ndi kwa adani awo amene ankafuna kuwapha. Iye adzawapha ndi lupanga. Sadzawachitira chifundo kapena kuwamvera chisoni kapenanso kuwakomera mtima.’</para>
  <para style="p">
    <verse number="8" style="v"/>“Yehova anati ndiwawuzenso anthu amenewa kuti asankhe pakati pa moyo ndi imfa. <verse number="9" style="v"/>Aliyense amene akhale mu mzinda muno adzaphedwa ndi lupanga, njala kapena mliri. Koma aliyense amene apite kukadzipereka kwa Ababuloni amene akuzinganiwa adzakhala ndi moyo, adzapulumuka. <verse number="10" style="v"/>Ine ndatsimikiza kuchitira mzinda uno choyipa osati chabwino, akutero Yehova. Udzaperekedwa mʼdzanja la mfumu ya ku Babuloni, ndipo iyeyo adzawutentha ndi moto.</para>
  <para style="p">
    <verse number="11" style="v"/>“Komanso, uwuze banja laufumu la Yuda kuti, ‘Imva mawu a Yehova; <verse number="12" style="v"/>inu a mʼbanja la Davide, Yehova akuti,</para>
  <para style="q1">“ ‘Weruzani mwachilungamo mmawa uliwonse;</para>
  <para style="q2">pulumutsani mʼdzanja la wozunza</para>
  <para style="q2">aliyense amene walandidwa katundu wake,</para>
  <para style="q1">kuopa kuti ukali wanga ungabuke</para>
  <para style="q2">ndi kuyaka ngati moto wosazimitsika</para>
  <para style="q2">chifukwa cha zoyipa zimene mwachita.</para>
  <para style="q1">
    <verse number="13" style="v"/>Ndidzalimbana nanu,</para>
  <para style="q2">inu amene mukukhala pamwamba pa chigwa,</para>
  <para style="q2">inu okhala ngati thanthwe lapachidikha,</para>
  <para style="q4">akutero Yehova.</para>
  <para style="q1">Inu amene mumanena kuti, ‘Ndani amene angabwere kudzalimbana nafe?</para>
  <para style="q2">Ndani amene angathe kulowa mʼmalinga mwathu?’</para>
  <para style="q1">
    <verse number="14" style="v"/>Ndidzakulangani molingana ndi ntchito zanu,</para>
  <para style="q4">akutero Yehova.</para>
  <para style="q1">Ndidzatentha nkhalango zanu;</para>
  <para style="q2">moto udzapsereza zonse zimene zakuzungulirani.’ ”</para>
  <chapter number="22" style="c"/>
  <para style="s1">Chiweruzo kwa Mafumu Oyipa</para>
  <para style="p">
    <verse number="1" style="v"/>Yehova anandiwuza kuti, “Pita ku nyumba ya mfumu ya ku Yuda ndipo ukayiwuze kuti, <verse number="2" style="v"/>‘Imva mawu a Yehova, iwe mfumu ya ku Yuda, amene umakhala pa mpando waufumu wa Davide; iwe, nduna zako pamodzi ndi anthu ako amene amalowera pa zipata izi. <verse number="3" style="v"/>Yehova akuti, uziweruza molungama ndi mosakondera. Uzipulumutsa munthu amene walandidwa katundu mʼdzanja la womuzunza. Usazunze kapena kupondereza mlendo, ana amasiye kapena akazi amasiye. Usaphe munthu wosalakwa pa malo pano. <verse number="4" style="v"/>Pakuti ngati udzamvera malamulo awa, ndiye kuti mafumu onse okhala pa mpando waufumu wa Davide azidzalowabe pa zipata za nyumba yaufumu ino, atakwera magaleta ndi akavalo, iwowo pamodzi ndi nduna zawo ndi anthu awo. <verse number="5" style="v"/>Koma ngati sumvera malamulo awa, akutero Yehova, ndikulumbira pali Ine ndemwe kuti nyumba ino yaufumu idzasanduka bwinja.’ ”</para>
  <para style="p">
    <verse number="6" style="v"/>Pakuti zimene Yehova akunena za nyumba yaufumu ya mfumu ya ku Yuda ndi izi:</para>
  <para style="q1">“Ngakhale iwe uli ngati Giliyadi kwa Ine,</para>
  <para style="q2">ngati msonga ya phiri la Lebanoni,</para>
  <para style="q1">komabe ndidzakusandutsa chipululu,</para>
  <para style="q2">ngati mizinda yopanda anthu.</para>
  <para style="q1">
    <verse number="7" style="v"/>Ndidzatuma anthu oti adzakuwononge,</para>
  <para style="q2">munthu aliyense ali ndi zida zake,</para>
  <para style="q1">ndipo adzadula mikungudza yako yokongola</para>
  <para style="q2">nadzayiponya pa moto.</para>
  <para style="p">
    <verse number="8" style="v"/>“Pamene anthu a mitundu ina adzadutsa pa mzinda umenewu adzafunsana kuti, ‘Chifukwa chiyani Yehova wachita chinthu chotere pa mzinda waukuluwu?’ <verse number="9" style="v"/>Ndipo yankho lake lidzakhala lakuti, ‘Chifukwa anasiya pangano limene anapangana ndi Yehova Mulungu wawo ndipo anapembedza ndi kutumikira milungu ina.’ ”</para>
  <para style="q1">
    <verse number="10" style="v"/>Musayilire mfumu Yosiya, musamuyimbire nyimbo womwalirayo;</para>
  <para style="q2">mʼmalo mwake, mulire kwambiri chifukwa cha Yehowahazi amene wapita ku ukapolo,</para>
  <para style="q1">chifukwa sadzabwereranso</para>
  <para style="q2">kapena kuonanso dziko lake lobadwira.</para>
  <para style="m">
    <verse number="11" style="v"/>Pakuti zimene Yehova akunena za Yehowahazi mwana wa Yosiya, amene anatenga mpando waufumu wa Yuda mʼmalo mwa abambo ake koma nʼkuwusiya ndi izi: “Iye sadzabwereranso. <verse number="12" style="v"/>Iyeyo adzafera ku ukapoloko. Sadzalionanso dziko lino.”</para>
  <para style="q1">
    <verse number="13" style="v"/>“Tsoka kwa munthu womanga nyumba yake mopanda chilungamo,</para>
  <para style="q2">womanga zipinda zake zosanja monyenga,</para>
  <para style="q1">pogwiritsa ntchito abale ake mwathangata,</para>
  <para style="q2">osawapatsa malipiro a ntchito yawo.</para>
  <para style="q1">
    <verse number="14" style="v"/>Munthuyo amati, ‘Ndidzadzimangira nyumba yayikulu</para>
  <para style="q2">ya zipinda zikuluzikulu zamʼmwamba.’</para>
  <para style="q1">Kotero ndidzapanga mazenera akuluakulu,</para>
  <para style="q2">ndi kukhomamo matabwa a mkungudza</para>
  <para style="q2">ndi kukongoletsa ndi makaka ofiira.</para>
  <para style="b"/>
  <para style="q1">
    <verse number="15" style="v"/>“Kodi kukhala ndi nyumba ya mkungudza wambiri</para>
  <para style="q2">zingachititse iwe kukhala mfumu?</para>
  <para style="q1">Ganiza za abambo ako. Suja anali ndi zonse zakudya ndi zakumwa.</para>
  <para style="q2">Abambo ako ankaweruza molungama ndi mosakondera,</para>
  <para style="q2">ndipo zonse zinkawayendera bwino.</para>
  <para style="q1">
    <verse number="16" style="v"/>Iye ankateteza anthu osauka ndi osowa,</para>
  <para style="q2">ndipo zonse zinkamuyendera bwino.</para>
  <para style="q1">Kodi zimenezi sindiye tanthauzo la kudziwa Ine?”</para>
  <para style="q2">akutero Yehova.</para>
  <para style="q1">
    <verse number="17" style="v"/>“Koma maso ako ndi mtima sizili penanso,</para>
  <para style="q2">koma zili pa phindu lachinyengo,</para>
  <para style="q1">pa zopha anthu osalakwa</para>
  <para style="q2">ndi pa kuzunza ndi pakulamulira mwankhanza.”</para>
  <para style="m">
    <verse number="18" style="v"/>Nʼchifukwa chake Yehova ponena za Yehoyakimu mwana wa Yosiya mfumu ya ku Yuda akuti,</para>
  <para style="q1">“Anthu sadzamulira maliro kapena kunena kuti,</para>
  <para style="q2">‘Kalanga ine, mʼbale wanga! Kalanga ine mlongo wanga!</para>
  <para style="q1">Anthu ake sadzamulira maliro kuti,</para>
  <para style="q2">Kalanga ine, mbuye wathu! Taonani ulemerero wake wapita!’</para>
  <para style="q1">
    <verse number="19" style="v"/>Adzayikidwa ngati bulu,</para>
  <para style="q2">kuchita kumuguguza ndi kukamutaya</para>
  <para style="q2">kunja kwa zipata za Yerusalemu.”</para>
  <para style="b"/>
  <para style="q1">
    <verse number="20" style="v"/>“Tsono inu anthu a ku Yerusalemu, pitani ku mapiri a Lebanoni kuti mukalire mofuwula kumeneko,</para>
  <para style="q2">mawu anu akamveke mpaka ku Basani.</para>
  <para style="q1">Mulire mofuwula muli ku Abarimu</para>
  <para style="q2">chifukwa abwenzi ako onse awonongeka.</para>
  <para style="q1">
    <verse number="21" style="v"/>Ndinakuchenjezani pamene munali pa mtendere.</para>
  <para style="q2">Koma inu munati, ‘Sindidzamvera.’</para>
  <para style="q1">Umu ndi mmene mwakhala mukuchitira kuyambira mukali aangʼono.</para>
  <para style="q2">Simunandimvere Ine.</para>
  <para style="q1">
    <verse number="22" style="v"/>Mphepo idzakuchotserani abusa anu onse,</para>
  <para style="q2">ndipo abwenzi anu adzatengedwa ku ukapolo.</para>
  <para style="q1">Pamenepo mudzachita manyazi ndi kunyozedwa</para>
  <para style="q2">chifukwa cha zoyipa zanu zonse.</para>
  <para style="q1">
    <verse number="23" style="v"/>Inu amene mumakhala mʼnyumba ya ku Lebanoni,</para>
  <para style="q2">amene munamanga nyumba zanu pakati pa mikungudza,</para>
  <para style="q1">mudzabuwula kwambiri pamene zowawa zidzakugwerani,</para>
  <para style="q2">zonga za mkazi pa nthawi yake yochira!</para>
  <para style="p">
    <verse number="24" style="v"/>“Pali Ine wamoyo, akutero Yehova, ngakhale iwe, Yehoyakini mwana wa Yehoyakimu mfumu ya ku Yuda, ukanakhala ngati mphete ya ku dzanja langa lamanja, ndikanakuvula nʼkukutaya. <verse number="25" style="v"/>Ndidzakupereka kwa amene akufuna kukupha, amene iwe umawaopa. Ndidzakupereka kwa Nebukadinezara, mfumu ya ku Babuloni ndi anthu ake. <verse number="26" style="v"/>Iwe pamodzi ndi amayi ako amene anakubereka ndidzakupititsani ku dziko lachilendo. Ngakhale inu simunabadwire kumeneko, komabe mudzafera komweko. <verse number="27" style="v"/>Simudzabwereranso ku dziko limene mudzafuna kubwerera.”</para>
  <para style="q1">
    <verse number="28" style="v"/>Kodi Yehoyakini wakhala ngati mbiya yonyozeka,</para>
  <para style="q2">yosweka imene anthu sakuyifunanso?</para>
  <para style="q1">Kodi nʼchifukwa chake iye pamodzi ndi ana ake,</para>
  <para style="q2">achotsedwa nʼkutayidwa ku dziko limene iwo sakulidziwa?</para>
  <para style="q1">
    <verse number="29" style="v"/>Iwe dziko, dziko, dziko,</para>
  <para style="q2">Imva mawu a Yehova!</para>
  <para style="q1">
    <verse number="30" style="v"/>Yehova akuti,</para>
  <para style="q1">“Munthu ameneyu mumutenge ngati wopanda ana,</para>
  <para style="q2">munthu amene sadzakhala wochita bwino pamoyo wake wonse,</para>
  <para style="q1">pakuti palibe ndi mmodzi yemwe mwa zidzukulu zake zomwe zidzachita bwino.</para>
  <para style="q2">Palibe amene adzathe kukhala pa mpando waufumu wa Davide</para>
  <para style="q2">ndi kulamulira Yuda.”</para>
  <chapter number="23" style="c"/>
  <para style="s1">Nthambi Yolungama</para>
  <para style="p">
    <verse number="1" style="v"/>“Tsoka kwa abusa amene akuwononga ndi kubalalitsa nkhosa za pabusa panga!” akutero Yehova. <verse number="2" style="v"/>Nʼchifukwa chake Yehova, Mulungu wa Israeli, ponena za abusa amene akuweta anthu anga akuti, “Mwabalalitsa ndi kumwaza nkhosa zanga. Komanso simunazisamale bwino. Choncho ndidzakulangani chifukwa cha machimo anu,” akutero Yehova. <verse number="3" style="v"/>“Pambuyo pake Ine mwini wakene ndidzasonkhanitsa nkhosa zanga zotsala, kuzichotsa ku mayiko onse kumene ndinazibalalitsira ndi kuzibweretsanso ku msipu wawo. Kumeneko zidzaswana ndi kuchulukana. <verse number="4" style="v"/>Ndidzazipatsa abusa amene adzaziweta, ndipo sizidzaopanso kapena kuchita mantha, ndipo palibe imene idzasochera,” akutero Yehova.</para>
  <para style="q1">
    <verse number="5" style="v"/>Yehova akuti, “Masiku akubwera,</para>
  <para style="q2">pamene ndidzaphukitsira Davide Nthambi yowongoka.</para>
  <para style="q1">Imeneyi ndiye mfumu imene idzalamulira mwanzeru, mwachilungamo ndi mosakondera mʼdziko.</para>
  <para style="q1">
    <verse number="6" style="v"/>Pa masiku a ulamuliro wake Yuda adzapulumuka</para>
  <para style="q2">ndipo Israeli adzakhala pamtendere.</para>
  <para style="q1">Dzina limene adzamutcha ndi ili:</para>
  <para style="q2">Yehova ndiye Chilungamo Chathu.</para>
  <para style="m">
    <verse number="7" style="v"/>Choncho, masiku akubwera,” akutero Yehova, “pamene anthu sadzanenanso polumbira kuti, ‘Pali Yehova wamoyo, amene anatulutsa Aisraeli ku Igupto,’ <verse number="8" style="v"/>koma adzanena kuti, ‘Pali Yehova wamoyo, amene anatulutsa zidzukulu za Israeli ku dziko lakumpoto ndi ku mayiko konse kumene anawabalalitsira.’ Ndipo iwo adzawabweretsa ku dziko lawolawo.”</para>
  <para style="s1">Aneneri Onyenga</para>
  <para style="p">
    <verse number="9" style="v"/>Kunena za aneneri awa:</para>
  <para style="q1">Mtima wanga wasweka;</para>
  <para style="q2">mʼnkhongono mwati zii.</para>
  <para style="q1">Ndakhala ngati munthu woledzera,</para>
  <para style="q2">ngati munthu amene wasokonezeka ndi vinyo,</para>
  <para style="q1">chifukwa cha Yehova</para>
  <para style="q2">ndi mawu ake opatulika.</para>
  <para style="q1">
    <verse number="10" style="v"/>Dziko ladzaza ndi anthu achigololo;</para>
  <para style="q2">lili pansi pa matemberero.</para>
  <para style="q2">Dziko lasanduka chipululu ndipo msipu wawuma.</para>
  <para style="q1">Aneneri akuchita zoyipa</para>
  <para style="q2">ndipo akugwiritsa ntchito mphamvu zawo molakwika.</para>
  <para style="b"/>
  <para style="q1">
    <verse number="11" style="v"/>“Mneneri ngakhale wansembe onse sapembedza Yehova.</para>
  <para style="q2">Amachita zoyipa ngakhale mʼnyumba yanga,”</para>
  <para style="q4">akutero Yehova.</para>
  <para style="q1">
    <verse number="12" style="v"/>“Nʼchifukwa chake njira zawo zidzakhala zoterera;</para>
  <para style="q2">adzawapirikitsira ku mdima</para>
  <para style="q2">ndipo adzagwera kumeneko.</para>
  <para style="q1">Adzaona zosaona</para>
  <para style="q2">mʼnthawi ya chilango chawo,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="13" style="v"/>“Pakati pa aneneri a ku Samariya</para>
  <para style="q2">ndinaona chonyansa ichi:</para>
  <para style="q1">Ankanenera mʼdzina la Baala</para>
  <para style="q2">ndipo anasocheretsa anthu anga, Aisraeli.</para>
  <para style="q1">
    <verse number="14" style="v"/>Ndipo pakati pa aneneri a ku Yerusalemu</para>
  <para style="q2">ndaonapo chinthu choopsa kwambiri:</para>
  <para style="q2">amachita chigololo, amanena bodza</para>
  <para style="q1">ndipo amalimbitsa mtima anthu ochita zoyipa.</para>
  <para style="q2">Choncho palibe amene amasiya zoyipa zake.</para>
  <para style="q1">Kwa Ine anthu onsewa</para>
  <para style="q2">ali ngati a ku Sodomu ndi Gomora.”</para>
  <para style="p">
    <verse number="15" style="v"/>Choncho ponena za aneneriwa Yehova Wamphamvuzonse akuti,</para>
  <para style="q1">“Ndidzawadyetsa zakudya zowawa</para>
  <para style="q2">ndi kuwamwetsa madzi a ndulu,</para>
  <para style="q1">chifukwa uchimo umene wafalikira mʼdziko lonse</para>
  <para style="q2">ndi wochokera kwa aneneri a ku Yerusalemuwa.”</para>
  <para style="p">
    <verse number="16" style="v"/>Koma Yehova Wamphamvuzonse akuti,</para>
  <para style="q1">“Musamvere zimene aneneri amenewa akulosera kwa inu;</para>
  <para style="q2">zomwe aloserazo nʼzachabechabe.</para>
  <para style="q1">Iwo akungoyankhula za masomphenya a mʼmitima mwawo basi,</para>
  <para style="q2">osati zochokera kwa Yehova.</para>
  <para style="q1">
    <verse number="17" style="v"/>Iwo amapita ndi kumakawuza amene amandinyoza Ine kuti,</para>
  <para style="q2">‘zinthu zidzakuyenderani bwino.’</para>
  <para style="q1">Kwa iwo amene amawumirira kutsata zofuna za mitima yawo amakawawuza kuti,</para>
  <para style="q2">‘palibe choyipa chimene chidzakugwereni.’ ”</para>
  <para style="q1">
    <verse number="18" style="v"/>Ine ndikuti, “Koma ndani wa iwo amene anakhalapo mu msonkhano wa Yehova?</para>
  <para style="q2">Ndani anaonapo kapena kumvapo mawu ake?</para>
  <para style="q2">Ndani mwa iwo analabadirako za mawu ake ndi kuwamvera?</para>
  <para style="q1">
    <verse number="19" style="v"/>Taonani ukali wa Yehova</para>
  <para style="q2">uli ngati chimphepo chamkuntho,</para>
  <para style="q1">inde ngati namondwe.</para>
  <para style="q2">Ndipo adzakantha mitu ya anthu oyipa.</para>
  <para style="q1">
    <verse number="20" style="v"/>Mkwiyo wa Yehova sudzaleka</para>
  <para style="q2">mpaka atachita zonse zimene</para>
  <para style="q2">anatsimikiza mu mtima mwake.</para>
  <para style="q1">Mudzazizindikira bwino zimenezi</para>
  <para style="q2">masiku akubwerawa.”</para>
  <para style="q1">
    <verse number="21" style="v"/>Yehova anati, “Ine sindinatume aneneri amenewa,</para>
  <para style="q2">komabe iwo athamanga uku ndi uku kulalikira uthenga wawo;</para>
  <para style="q1">Ine sindinawayankhule,</para>
  <para style="q2">komabe iwo ananenera.</para>
  <para style="q1">
    <verse number="22" style="v"/>Iwo akanakhala pa msonkhano wanga</para>
  <para style="q2">ndiye kuti akanamayankhula mawu anga kwa anthu anga.</para>
  <para style="q1">Komanso bwenzi atawachotsa anthu anga mʼnjira zawo zoyipa</para>
  <para style="q2">kuti aleke machimo awo.”</para>
  <para style="b"/>
  <para style="q1">
    <verse number="23" style="v"/>Yehova akuti, “Kodi ndimakhala Mulungu pokhapokha ndikakhala pafupi,</para>
  <para style="q2">ndiye sindine Mulungu?</para>
  <para style="q1">
    <verse number="24" style="v"/>Kodi wina angathe kubisala</para>
  <para style="q2">Ine osamuona?”</para>
  <para style="q2">“Kodi Ine sindili ponseponse kumwamba ndi dziko lapansi?”</para>
  <para style="q4">Akutero Yehova.</para>
  <para style="p">
    <verse number="25" style="v"/>“Ndamva zimene aneneri akuyankhula. Iwo amalosera zabodza mʼdzina langa nʼkumati, ‘Ndalota! Ndalota!’ <verse number="26" style="v"/>Kodi zabodzazi zidzakhalabe mʼmitima ya aneneriwa mpaka liti? Iwotu amalosera zonyenga za mʼmitima yawo. <verse number="27" style="v"/>Aneneriwa amakhulupirira kuti anthu anga adzayiwala mawu anga akamamva za maloto awo amene amayankhulana ngati mmene anachitira makolo awo popembedza Baala. <verse number="28" style="v"/>Mneneri amene ali ndi maloto afotokoze malotowo. Koma iye amene ali ndi mawu anga alalikire mawuwo mokhulupirika. Kodi phesi lingafanane ndi chimanga? <verse number="29" style="v"/>Kodi suja mawu anga amatentha ngati moto? Suja mawu anga amaphwanya monga ichitira nyundo kuphwanya miyala?” Akutero Yehova.</para>
  <para style="p">
    <verse number="30" style="v"/>Yehova akuti, “Nʼchifukwa chake, Ine ndikudana nawo aneneri amene amaberana okhaokha mawu nʼkumati mawuwo ndi a Yehova.” <verse number="31" style="v"/>Yehova akuti, “Inde, Ine ndikudana ndi aneneri amene amakonda kuyankhula zabodza nʼkumanena kuti, ‘Amenewa ndi mawu a Yehova.’ ” <verse number="32" style="v"/>Yehova akuti, “Ndithudi, Ine ndikudana ndi aneneri a maloto abodzawa. Iwo amafotokoza malotowo nʼkumasocheretsa anthu anga ndi bodza lawo losachita nalo manyazilo, chonsecho Ine sindinawatume kapena kuwalamula. Iwo sathandiza anthuwa ndi pangʼono pomwe,” akutero Yehova.</para>
  <para style="s1">Uthenga Wabodza ndi Aneneri Abodza</para>
  <para style="p">
    <verse number="33" style="v"/>Yehova anawuza Yeremiya kuti, “Anthu awa, kapena mneneri, kapenanso wansembe, akakufunsa kuti, ‘Kodi uthenga wolemetsa wa Yehova ukuti chiyani?’ uwawuze kuti, ‘Inuyo ndinu katundu wolemetsa Yehova, ndipo adzakutayani.’ <verse number="34" style="v"/>Ngati mneneri kapena wansembe kapenanso munthu wina aliyense anena kuti, ‘Uthenga wolemetsa wa Yehova ndi uwu,’ Ine ndidzalanga munthu ameneyo pamodzi ndi banja lake. <verse number="35" style="v"/>Koma chimene aliyense wa inu azifunsa kwa mnzake kapena mʼbale wake ndi ichi: ‘Kodi Yehova wayankha chiyani?’ kapena ‘Yehova wayankhula chiyani?’ <verse number="36" style="v"/>Koma musanenenso kuti ‘nawu uthenga wolemetsa wa Yehova,’ chifukwa mawu a munthu aliyense ndiwo uthenga wa iye mwini, kotero kuti inu mumakhotetsa mawu a Mulungu wamoyo, Yehova Wamphamvuzonse, Mulungu wathu. <verse number="37" style="v"/>Tsono iwe Yeremiya udzamufunse mneneri kuti, ‘Kodi Yehova wakuyankha chiyani?’ kapena, ‘Kodi Yehova wayankhula chiyani?’ <verse number="38" style="v"/>Ngati mudzanena kuti, ‘Nawu uthenga wolemetsa wa Yehova,’ ndiye tsono Yehova akuti, ‘Popeza mwagwiritsa ntchito mawu akuti: Nawu uthenga wolemetsa wa Yehova, mawu amene ndinakuletsani kuti musawatchule, <verse number="39" style="v"/>ndiye kuti Ine ndidzakunyamulani ngati katundu nʼkukuponyani kutali. Ndidzakuchotsani pamaso panga, inuyo pamodzi ndi mzinda umene ndinakupatsani inu ndi makolo anu. <verse number="40" style="v"/>Ndidzakunyozani mpaka muyaya. Ndidzakuchititsani manyazi osayiwalika.’ ”</para>
  <chapter number="24" style="c"/>
  <para style="s1">Madengu Awiri a Nkhuyu</para>
  <para style="p">
    <verse number="1" style="v"/>Nebukadinezara, mfumu ya ku Babuloni anatenga ukapolo Yekoniya mwana wa Yehoyakimu mfumu ya ku Yuda pamodzi ndi nduna zake, anthu aluso ndi akatswiri a ku Yuda ndi kupita nawo ku Babuloni. Pambuyo pake Yehova anandionetsa madengu awiri a nkhuyu atayikidwa pa khomo pa Nyumba ya Yehova. <verse number="2" style="v"/>Mʼdengu limodzi munali nkhuyu zabwino kwambiri, ngati nkhuyu zoyambirira kucha. Mʼdengu linalo munali nkhuyu zoyipa kwambiri zosati nʼkudya.</para>
  <para style="p">
    <verse number="3" style="v"/>Yehova anandifunsa kuti, “Yeremiya, kodi ukuona chiyani?”</para>
  <para style="p">Ndinayankha kuti, “Ndikuona nkhuyu zabwino kwambiri ndi nkhuyu zoyipa zosati nʼkudya.”</para>
  <para style="p">
    <verse number="4" style="v"/>Tsono Yehova anandiwuza kuti, <verse number="5" style="v"/>“Ine Yehova, Mulungu wa Israeli ndikuti, ‘Anthu a ku Yuda amene ndinawachotsa ku malo ano nʼkupita nawo ku ukapolo ku dziko la Ababuloni ndikuwafanizira ndi nkhuyu zabwinozi. <verse number="6" style="v"/>Ndidzaonetsesa kuti ndiwachitire zabwino ndipo ndidzabwera nawonso ku dziko lino. Ndidzawamanga osati kuwapasula; ndidzawadzala osati kuwazula. <verse number="7" style="v"/>Ndidzawapatsa mtima woti andidziwe kuti ndine Yehova. Adzakhala anthu anga ndipo Ine ndidzakhala Mulungu wawo, chifukwa adzabwerera kwa Ine ndi mtima wawo wonse.</para>
  <para style="p">
    <verse number="8" style="v"/>“ ‘Koma monga nkhuyu zoyipa zija, zomwe ndi zoyipa kwambiri zosati nʼkudya,’ Yehova akuti, ‘ndi mmene ndidzalangire Zedekiya mfumu ya ku Yuda, nduna zake pamodzi ndi otsala a mu Yerusalemu, kaya adzakhala ali mʼdziko muno kapena mʼdziko la Igupto. <verse number="9" style="v"/>Ndidzawasandutsa chinthu chonyansa kwa maufumu onse a dziko lapansi, chinthu chonyozeka ndi chopandapake, chinthu chochitidwa chipongwe ndi chotembereredwa kulikonse kumene ndidzawabalalitsira. <verse number="10" style="v"/>Ndidzawatumizira nkhondo, njala ndi mliri mpaka atawonongedwa mʼdziko limene ndinawapatsa iwo ndi makolo awo.’ ”</para>
  <chapter number="25" style="c"/>
  <para style="s1">Zaka 70 za Ukapolo</para>
  <para style="p">
    <verse number="1" style="v"/>Yehova anayankhula ndi Yeremiya za anthu onse a ku Yuda mʼchaka chachinayi cha ufumu wa Yehoyakimu mwana wa Yosiya mfumu ya ku Yuda, chimene chinali chaka choyamba cha ufumu wa Nebukadinezara mfumu ya ku Babuloni. <verse number="2" style="v"/>Choncho mneneri Yeremiya anawuza anthu onse a ku Yuda pamodzi ndi onse amene amakhala mu Yerusalemu kuti: <verse number="3" style="v"/>Kwa zaka 23, kuyambira chaka cha 13 cha ufumu wa Yosiya mwana wa Amoni mfumu ya ku Yuda mpaka lero lino, Yehova wakhala akundipatsa mauthenga ake ndipo ine ndakhala ndikuyankhula ndi inu kawirikawiri, koma inu simunamvere.</para>
  <para style="p">
    <verse number="4" style="v"/>Ndipo ngakhale Yehova kawirikawiri wakhala akukutumizirani atumiki ake onse, aneneri, inuyo simunamvere kapena kutchera khutu. <verse number="5" style="v"/>Aneneriwo ankanena kuti, “Ngati aliyense wa inu abwerere, kusiya njira zake zoyipa ndi machitidwe ake oyipa, ndiye kuti mudzakhala mʼdziko limene Yehova anapereka kwa makolo anu kwamuyaya. <verse number="6" style="v"/>Musatsatire milungu ina nʼkuyitumikira ndi kuyipembedza. Musapute mkwiyo wanga ndi mafano amene mwapanga ndi manja anu. Mukatero Ine sindidzakuwonongani.</para>
  <para style="p">
    <verse number="7" style="v"/>“Koma inu simunandimvere,” akutero Yehova, “ndipo munaputa mkwiyo wanga ndi mafano amene munapanga ndi manja anu. Choncho munadziwononga nokha.”</para>
  <para style="p">
    <verse number="8" style="v"/>Nʼchifukwa chake Yehova Wamphamvuzonse akuti, “Chifukwa simunamvere mawu anga, <verse number="9" style="v"/>ndidzayitana mafuko onse akumpoto, pamodzi ndi mtumiki wanga Nebukadinezara mfumu ya ku Babuloni,” akutero Yehova, “ndipo adzathira nkhondo dziko lino ndi anthu ake pamodzi ndi mitundu yonse ya anthu ozungulira dzikoli. Ndidzawawononga kwathunthu ndi kuwasandutsa chinthu chochititsa mantha ndi chonyozeka, mpaka muyaya. <verse number="10" style="v"/>Ndidzathetsa mfuwu wachimwemwe ndi wachisangalalo, mawu a mkwati ndi mkwatibwi, phokoso la mphero ndi kuwala kwa nyale. <verse number="11" style="v"/>Dziko lonse lidzakhala bwinja ndi chipululu, ndipo mitundu ina idzatumikira mfumu ya ku Babuloni kwa 70.</para>
  <para style="p">
    <verse number="12" style="v"/>“Koma zaka 70 zikadzatha, ndidzalanga mfumu ya ku Babuloni pamodzi ndi anthu ake, chifukwa cha zolakwa zawo,” akutero Yehova, “ndipo dziko lawo lidzakhala chipululu mpaka muyaya. <verse number="13" style="v"/>Ndidzachita zinthu zonse zimene ndinayankhula zotsutsa dzikolo, zonse zimene zalembedwa mʼbuku lino, ndiponso zonse zimene Yeremiya analosera zotsutsa anthu amenewa. <verse number="14" style="v"/>Iwo eni adzakhala akapolo a anthu a mitundu yochuluka ndi mafumu amphamvu. Ndidzawabwezera molingana ndi zochita zawo ndi ntchito za manja awo.”</para>
  <para style="s1">Chikho cha Ukali wa Mulungu</para>
  <para style="p">
    <verse number="15" style="v"/>Yehova, Mulungu wa Israeli, anandiwuza kuti, “Tenga chikho ichi chodzaza ndi vinyo wa ukali wanga, ndipo ukamwetse anthu a mitundu yonse kumene ndikukutuma. <verse number="16" style="v"/>Akadzamwa adzayamba kudzandira ndi kuchita misala chifukwa cha nkhondo imene ndikuyitumiza pakati pawo.”</para>
  <para style="p">
    <verse number="17" style="v"/>Choncho ine ndinatenga chikhocho mʼdzanja la Yehova ndipo ndinamwetsa mitundu yonse ya anthu kumene Iye ananditumako: <verse number="18" style="v"/>Anandituma ku Yerusalemu ndi ku mizinda ya Yuda, kwa mafumu ake ndi nduna zake kuti ndikawasandutse ngati bwinja ndi chinthu chochititsa mantha ndi chonyozeka ndiponso chotembereredwa, monga mmene alili lero lino. <verse number="19" style="v"/>Ananditumanso kwa Farao, mfumu ya ku Igupto, kwa atumiki ake, nduna zake ndi kwa anthu ake onse, <verse number="20" style="v"/>ndi kwa anthu ena onse a mitundu yachilendo; mafumu onse a ku Uzi; mafumu onse a Afilisti, a ku Asikeloni, ku Gaza, ku Ekroni ndiponso kwa anthu a ku chigwa chotsala cha Asidodi; <verse number="21" style="v"/>Edomu, Mowabu ndi Amoni. <verse number="22" style="v"/>Ananditumanso kwa mafumu onse a ku Turo ndi ku Sidoni; kwa mafumu a kutsidya la nyanja; <verse number="23" style="v"/>ku Dedani, ku Tema, ku Buzi ndi kwa onse ometa chamʼmbali. <verse number="24" style="v"/>Ananditumanso kwa mafumu onse a ku Arabiya ndi mafumu onse a anthu achilendo amene amakhala mʼchipululu. <verse number="25" style="v"/>Anandituma kwa mafumu onse a ku Zimuri, Elamu ndi Mediya; <verse number="26" style="v"/>ndiponso kwa mafumu onse a kumpoto, akufupi ndi kutali omwe, mafumu onse a dziko lapansi. Ndipo potsiriza pake, idzamwenso ndi mfumu Sesaki.</para>
  <para style="p">
    <verse number="27" style="v"/>“Ndipo uwawuze kuti, ‘Yehova Wamphamvuzonse, Mulungu wa Israeli akuti: Imwani, ledzerani ndipo musanze, mugwe osadzukanso chifukwa cha nkhondo imene ndikutumiza pakati panu.’ <verse number="28" style="v"/>Koma ngati akana kutenga chikhocho mʼdzanja lako ndi kumwa, uwawuze kuti, ‘Yehova Wamphamvuzonse akuti: Muyenera kumwa ndithu!’ ” <verse number="29" style="v"/>Taonani, tsopano ndiyamba kulanga mzinda uno umene umadziwika ndi dzina langa. Kodi inu muganiza kuti simudzalangidwa? Ayi, simudzapulumuka chifukwa ndikutumiza nkhondo pa onse okhala pa dziko lapansi, akutero Yehova Wamphamvuzonse.</para>
  <para style="p">
    <verse number="30" style="v"/>“Tsopano iwe nenera mawu owatsutsa ndipo uwawuze kuti,</para>
  <para style="q1">“ ‘Yehova adzabangula kumwamba;</para>
  <para style="q2">mawu ake adzamveka ngati bingu kuchokera ku malo ake opatulika.</para>
  <para style="q2">Adzabangula mwamphamvu kukalipira dziko lake.</para>
  <para style="q1">Iye adzafuwula ngati anthu oponda mphesa,</para>
  <para style="q2">kukalipira onse amene akukhala pa dziko lapansi.</para>
  <para style="q1">
    <verse number="31" style="v"/>Phokoso lalikulu lidzamveka mpaka kumalekezero a dziko lonse lapansi,</para>
  <para style="q2">chifukwa Yehova adzazenga mlandu anthu a mitundu yonse;</para>
  <para style="q1">adzaweruza mtundu wonse wa anthu</para>
  <para style="q2">ndipo oyipa adzawapha ndi lupanga,’ ”</para>
  <para style="q4">akutero Yehova.</para>
  <para style="p">
    <verse number="32" style="v"/>Yehova Wamphamvuzonse akuti,</para>
  <para style="q1">“Taonani! Mavuto akuti akachoka</para>
  <para style="q2">pa mtundu wina akukagwa pa mtundu wina;</para>
  <para style="q1">mphepo ya mkuntho ikuyambira</para>
  <para style="q2">ku malekezero a dziko.”</para>
  <para style="m">
    <verse number="33" style="v"/>Pa tsiku limenelo, onse ophedwa ndi Yehova adzangoti mbwee ponseponse, pa dziko lonse lapansi. Palibe amene adzawalire kapena kusonkhanitsa mitemboyo kuti ikayikidwe mʼmanda, koma idzakhala mbwee ngati ndowe.</para>
  <para style="q1">
    <verse number="34" style="v"/>Khetsani misozi ndi kufuwula mwamphamvu, abusa inu;</para>
  <para style="q2">gubudukani pa fumbi, inu atsogoleri a nkhosa.</para>
  <para style="q1">Pakuti nthawi yanu yophedwa yafika;</para>
  <para style="q2">mudzagwa ndi kuphwanyika ngati mbiya yabwino kwambiri.</para>
  <para style="q1">
    <verse number="35" style="v"/>Abusa adzasowa kothawira,</para>
  <para style="q2">atsogoleri a nkhosa adzasowa malo opulumukira.</para>
  <para style="q1">
    <verse number="36" style="v"/>Imvani kulira kwa abusa,</para>
  <para style="q2">atsogoleri a nkhosa akulira,</para>
  <para style="q2">chifukwa Yehova akuwononga msipu wawo.</para>
  <para style="q1">
    <verse number="37" style="v"/>Makola awo a nkhosa amene anali pamtendere adzasanduka bwinja</para>
  <para style="q2">chifukwa cha mkwiyo woopsa wa Yehova.</para>
  <para style="q1">
    <verse number="38" style="v"/>Ngati mkango, Yehova wasiya phanga lake,</para>
  <para style="q2">pakuti dziko lawo lasanduka chipululu</para>
  <para style="q1">chifukwa cha nkhondo ya owazunza</para>
  <para style="q2">ndiponso chifukwa cha mkwiyo woopsa wa Yehova.</para>
  <chapter number="26" style="c"/>
  <para style="s1">Yeremiya Amangidwa</para>
  <para style="p">
    <verse number="1" style="v"/>Yehoyakimu, mwana wa Yosiya mfumu ya ku Yuda atayamba kulamulira, Yehova anayankhula ndi Yeremiya kuti, <verse number="2" style="v"/>“Kayime mʼbwalo la Nyumba ya Yehova. Ndipo ukayankhule kwa anthu onse okhala mʼmizinda ya ku Yuda amene amabwera kudzapembedza ku Nyumba ya Yehova. Ukawawuze zonse zomwe ndakulamula; usakasiyeko ndi mawu amodzi omwe. <verse number="3" style="v"/>Mwina mwake adzamvera, ndipo aliyense adzatembenuka kuleka njira yake yoyipa. Ndiye ine ndidzaleka osapatsa chilango chimene ndinakonzekera kuti ndiwalange nacho chifukwa cha ntchito zawo zoyipa. <verse number="4" style="v"/>Ukawawuze kuti, ‘Yehova akuti: Ngati simundimvera Ine ndi kuleka kutsatira malamulo anga, amene ndakupatsani, <verse number="5" style="v"/>ndipo ngati simumvera mawu a atumiki anga, aneneri amene ndakhala ndikukutumizirani, ngakhale kuti simunawamvere, <verse number="6" style="v"/>ndiye kuti Ine ndidzasandutsa Nyumba ino kukhala ngati Silo ndipo mzinda uno udzakhala chinthu chotembereredwa pakati pa mitundu yonse ya pa dziko lapansi.’ ”</para>
  <para style="p">
    <verse number="7" style="v"/>Ansembe, aneneri ndi anthu onse anamva Yeremiya akuyankhula mawu amenewa mʼNyumba ya Yehova. <verse number="8" style="v"/>Yeremiya atangotsiriza kuwawuza anthu aja zonse zimene Yehova anamulamula kuti ayankhule, ansembe, aneneri pamodzi ndi anthu onse anamugwira ndipo anati, “Uyenera kuphedwa! <verse number="9" style="v"/>Chifukwa chiyani walosera mʼdzina la Yehova kuti Nyumba ino idzakhala ngati Silo ndipo mzinda uno udzakhala wopanda anthu ngati chipululu?” Anthu onse anamuzungulira Yeremiya mʼNyumba ya Yehova.</para>
  <para style="p">
    <verse number="10" style="v"/>Koma nduna za ku Yuda zitamva zomwe zinachitikazi, zinanyamuka kuchokera ku nyumba yaufumu kupita ku Nyumba ya Yehova, nakakhala pamalo pawo, pa Chipata Chatsopano cha Nyumba ya Yehova. <verse number="11" style="v"/>Pamenepo ansembe ndi aneneri anawuza ndunazo pamodzi ndi anthu onse kuti, “Munthu uyu ayenera kuphedwa chifukwa amalosera zoyipira mzinda uno. Inu mwadzimvera nokha zimenezi!”</para>
  <para style="p">
    <verse number="12" style="v"/>Ndipo Yeremiya anawuza nduna zija ndi anthu onse kuti, “Yehova anandituma kunenera mawu onse amene mwawamva otsutsa Nyumba ino ndi mzinda uno. <verse number="13" style="v"/>Tsopano konzani njira zanu ndi zochita zanu ndipo mverani Yehova Mulungu wanu. Mukatero ndiye kuti Yehova adzaleka osakupatsani chilango chimene ankati akupatseni. <verse number="14" style="v"/>Kunena za ine, ndili mʼmanja mwanu; mundichite chilichonse chimene mukuganiza kuti ndi chabwino ndi choyenera. <verse number="15" style="v"/>Komatu dziwani kuti ngati mundipha, inu pamodzi ndi mzinda uno ndi onse amene amakhala muno, mudzapalamula mlandu wokhetsa magazi a munthu wosalakwa. Ndithudi Yehova anandituma kuti ndidzayankhule mawu onsewa inu mukumva.”</para>
  <para style="p">
    <verse number="16" style="v"/>Pamenepo ndunazo pamodzi ndi anthu onse anawuza ansembe ndi aneneri kuti, “Munthu uyu sayenera kuphedwa! Pakuti wayankhula kwa ife mʼdzina la Yehova Mulungu wathu.”</para>
  <para style="p">
    <verse number="17" style="v"/>Akuluakulu ena a mʼdzikomo anayimirira ndi kuwuza gulu lonse la anthu kuti, <verse number="18" style="v"/>“Mʼmasiku a Hezekiya mfumu ya ku Yuda, Mika wa ku Moreseti ankalosera. Iye ankawuza anthu kuti Yehova Wamphamvuzonse akuti,</para>
  <para style="q1">“ ‘Ziyoni adzatipulidwa ngati munda,</para>
  <para style="q2">Yerusalemu adzasanduka bwinja,</para>
  <para style="q2">ndipo phiri la Nyumba ya Mulungu lidzasanduka nkhalango yowirira.’</para>
  <para style="m">
    <verse number="19" style="v"/>Kodi Hezekiya mfumu ya ku Yuda ndi anthu onse anamupha amene uja? Kodi suja mfumu inaopa Yehova ndi kupempha kuti ayikomere mtima? Ndipo suja Yehova anasintha maganizo ake nʼkuleka kuwalanga monga mʼmene anakonzera? Ifetu tikudziyitanira tsoka lalikulu!”</para>
  <para style="p">
    <verse number="20" style="v"/>(Panalinso munthu wina, Uriya mwana wa Semaya wa ku Kiriati-Yeyarimu, amene ankalosera mʼdzina la Yehova. Iyeyu analosera za mzinda uno ndi dziko lino monga mmene wachitira Yeremiya. <verse number="21" style="v"/>Mfumu Yehoyakimu, ankhondo ake onse ndi nduna zake anamva mawu akewo, ndipo anafuna kumupha. Koma Uriya atamva zimenezi, anachita mantha nathawira ku Igupto. <verse number="22" style="v"/>Komabe Mfumu Yehoyakimu anatuma Elinatani mwana wa Akibori pamodzi ndi anthu ena, ku Igupto. <verse number="23" style="v"/>Iwo anakamutenga Uriya ku Igupto kuja nabwera naye kwa Mfumu Yehoyakimu. Iye anamupha ndi lupanga ndipo mtembo wake anakawutaya ku manda a anthu wamba).</para>
  <para style="p">
    <verse number="24" style="v"/>Koma Ahikamu mwana wa Safani ndiye anateteza Yeremiya, motero sanamupereke kwa anthu kuti amuphe.</para>
  <chapter number="27" style="c"/>
  <para style="s1">Yuda Adzatumikira Nebukadinezara</para>
  <para style="p">
    <verse number="1" style="v"/>Zedekiya mwana wa Yosiya, mfumu ya ku Yuda, atangoyamba kulamulira, Yehova anawuza Yeremiya kuti, <verse number="2" style="v"/>“Tenga zingwe zomangira ndi mitengo ya goli ndipo uzimangirire mʼkhosi mwako. <verse number="3" style="v"/>Tsono utumize uthenga kwa mafumu a Edomu, Mowabu, Amoni, Turo ndi Sidoni kudzera mwa amithenga amene abwera ku Yerusalemu kwa Zedekiya, mfumu ya Yuda. <verse number="4" style="v"/>Uwapatse uthenga wokapereka kwa ambuye awo ndipo uwawuze kuti: Yehova Wamphamvuzonse, Mulungu wa Israeli akuti, ‘Mukawuze ambuye anu kuti: <verse number="5" style="v"/>Ndi mphamvu zanga ndi dzanja langa lamphamvu ndinalenga dziko lapansi ndi anthu ake onse pamodzi ndi nyama zili mʼmenemo, ndipo ndimalipereka kwa aliyense amene ndikufuna. <verse number="6" style="v"/>Tsopano ndidzapereka mayiko anu onse kwa mtumiki wanga Nebukadinezara mfumu ya ku Babuloni. Ndamupatsanso nyama zakuthengo zonse kuti zimutumikire. <verse number="7" style="v"/>Anthu a mitundu yonse adzamutumikira iyeyo, mwana wake ndi chidzukulu chake mpaka nthawi itakwana yoti dziko lake liwonongedwe. Pamenepo mitundu yambiri ndi mafumu amphamvu adzamugonjetsa.</para>
  <para style="p">
    <verse number="8" style="v"/>“ ‘Koma ngati anthu a mtundu wina uliwonse kapena ufumu wina uliwonse adzakana kutumikira Nebukadinezara mfumu ya ku Babuloni kapena kusenza goli lake, Ine ndidzalanga mtundu umenewo ndi lupanga, ndi njala ndi mliri, akutero Yehova, mpaka nditawapereka mʼmanja mwake kotheratu. <verse number="9" style="v"/>Choncho musamvere aneneri anu, owombeza anu, otanthauza maloto anu, amawula anu kapena amatsenga anu akamakuwuzani kuti, ‘Simudzatumikira mfumu ya ku Babuloni.’ <verse number="10" style="v"/>Iwo akukuloserani zabodza kotero kuti adani adzakuchotsani mʼdziko lanu nʼkupita nanu ku dziko lakutali. Ndidzakupirikitsani ndi kukuwonongani kotheratu. <verse number="11" style="v"/>Koma ngati mtundu wina uliwonse udzagonjera mfumu ya ku Babuloni ndi kuyitumukira, ndidzawusiya kuti ukhale mʼdziko lake kuti uzilima ndi kukhalamo, akutero Yehova.’ ”</para>
  <para style="p">
    <verse number="12" style="v"/>Uthenga womwewu ndinawuzanso Hezekiya mfumu ya Yuda. Ndinati, “Gonjerani mfumu ya ku Babuloni. Itumikireni iyoyo pamodzi ndi anthu ake ndipo mudzakhala ndi moyo. <verse number="13" style="v"/>Nanga inu ndi anthu anu, muferenji ndi lupanga, ndi njala, ndi mliri, zimene Yehova waopsezera mtundu wina uliwonse umene sudzatumikira mfumu ya ku Babuloni? <verse number="14" style="v"/>Musamvere mawu a aneneri akamakuwuzani kuti, ‘Simudzatumikira mfumu ya ku Babuloni,’ chifukwa zimene akukuloseranizo nʼzabodza. <verse number="15" style="v"/>Sindinawatume ngakhale iwo akulosera mʼdzina langa. Nʼchifukwa chake, ndidzakupirikitsani ndipo mudzawonongeka kotheratu, inu pamodzi ndi aneneri amene akunenera zabodza kwa inu.”</para>
  <para style="p">
    <verse number="16" style="v"/>Kenaka ndinawuza ansembe pamodzi ndi anthu ena onse kuti, “Yehova akuti: Musamvere aneneri amene akumanena kuti, ‘Posachedwapa ziwiya za mʼNyumba ya Yehova zibwera kuchokera ku Babuloni.’ Iwowo akunenera zabodza kwa inu. <verse number="17" style="v"/>Musawamvere. Tumikirani mfumu ya ku Babuloni, ndipo mudzakhala ndi moyo. Mzindawu usandukirenji bwinja? <verse number="18" style="v"/>Ngati iwo ndi aneneri ndipo ali ndi mawu a Yehova, apempheretu kwa Yehova Wamphamvuzonse kuti ziwiya zimene zatsala mʼNyumba ya Yehova ndi mʼnyumba ya mfumu ya Yuda ndiponso mu Yerusalemu zisatengedwe kupita ku Babuloni. <verse number="19" style="v"/>Pakuti Yehova akunena za zipilala, za mbiya ya madzi, maphaka ndi ziwiya zina zimene zatsala mu Yerusalemu. <verse number="20" style="v"/>Izi ndi zimene Nebukadinezara mfumu ya ku Babuloni sanatenge pamene anatenga ukapolo Yekoniya mwana wa Yehoyakimu mfumu ya Yuda kupita ku Babuloni kuchokera ku Yerusalemu, pamodzi ndi anthu olemekezeka a ku Yuda ndi a ku Yerusalemu. <verse number="21" style="v"/>Inde, Yehova Wamphamvuzonse, Mulungu wa Israeli, akunena za zinthu zimene zinatsala mʼNyumba ya Yehova ndi mʼnyumba ya mfumu ya Yuda ndi mu Yerusalemu kuti, <verse number="22" style="v"/>‘Zidzatengedwa kupita ku Babuloni ndipo zidzakhala kumeneko mpaka tsiku limene ndidzawakumbukirenso,’ akutero Yehova. ‘Pamenepo ndidzazitenganso ndi kuzibwezanso ku malo ano.’ ”</para>
  <chapter number="28" style="c"/>
  <para style="s1">Hananiya Atsutsana ndi Yeremiya</para>
  <para style="p">
    <verse number="1" style="v"/>Chaka chomwecho mwezi wachisanu wa chaka chachinayi, poyambirira pa ulamuliro wa Zedekiya mfumu ya Yuda, mneneri Hananiya mwana wa Azuri, amene amachokera ku Gibiyoni, anandiwuza ine mʼNyumba ya Yehova pamaso pa ansembe ndi anthu onse kuti, <verse number="2" style="v"/>“Yehova Wamphamvuzonse, Mulungu wa Israeli, akuti, ‘Ndidzathyola goli la mfumu ya ku Babuloni. <verse number="3" style="v"/>Pasanathe zaka ziwiri ndidzabweretsa pa malo ano ziwiya zonse za ku Nyumba ya Yehova zimene Nebukadinezara mfumu ya ku Babuloni anazichotsa pa malo pano ndi kupita nazo ku Babuloni. <verse number="4" style="v"/>Ndidzabweretsanso pa malo pano Yekoniya mwana wa Yehoyakimu mfumu ya Yuda pamodzi ndi akapolo ena onse ochokera ku Yuda amene anapita ku Babuloni,’ akutero Yehova, ‘chifukwa ndidzathyola goli la mfumu ya ku Babuloni.’ ”</para>
  <para style="p">
    <verse number="5" style="v"/>Pamenepo mneneri Yeremiya anayankha mneneri Hananiya pamaso pa ansembe ndi anthu onse amene anasonkhana mʼNyumba ya Yehova. <verse number="6" style="v"/>Anati, “Ameni! Yehova achitedi zomwezo! Yehova akwaniritse mawu amene waloserawo. Iye abweretsenso pa malo pano ziwiya za mʼNyumba ya Yehova ndi akapolo onse kuchokera ku Babuloni. <verse number="7" style="v"/>Komabe, tamvera zimene nditi ndikuwuze iweyo pamodzi ndi anthu onse: <verse number="8" style="v"/>Kunali aneneri kalelo, ine ndi iwe tisanabadwe. Iwowa analosera za nkhondo, mavuto ndi mliri kuti zidzagwera mayiko ambiri ndi maufumu amphamvu. <verse number="9" style="v"/>Koma mneneri amene amalosera zamtendere adzadziwika kuti ndi woona ndi kuti watumidwa ndi Yehova ngati zimene wanenera zachitikadi.”</para>
  <para style="p">
    <verse number="10" style="v"/>Pamenepo mneneri Hananiya anachotsa goli mʼkhosi mwa mneneri Yeremiya nalithyola, <verse number="11" style="v"/>ndipo anawuza anthu onse kuti, “Yehova akuti, ‘Umu ndi mmene ndidzathyolere goli la Nebukadinezara mfumu ya ku Babuloni mʼkhosi mwa anthu a mitundu yonse pasanathe zaka ziwiri.’ ” Zitatero, mneneri Yeremiya anachoka.</para>
  <para style="p">
    <verse number="12" style="v"/>Patapita nthawi pangʼono, mneneri Hananiya atathyola goli mʼkhosi mwa mneneri Yeremiya, Yehova anawuza Yeremiya kuti, <verse number="13" style="v"/>“Pita, kawuze mneneri Hananiya kuti, ‘Yehova akuti: Iwe wathyola goli lamtengo, mʼmalo mwake Ine ndidzayika goli lachitsulo. <verse number="14" style="v"/>Yehova Wamphamvuzonse, Mulungu wa Israeli akuti: Ndidzayika goli lachitsulo mʼkhosi mwa anthu a mitundu yonseyi kuti atumikire Nebukadinezara mfumu ya ku Babuloni, ndipo iwo adzamutumikiradi. Ndipo ndamupatsanso ulamuliro ngakhale pa nyama zakuthengo.’ ”</para>
  <para style="p">
    <verse number="15" style="v"/>Ndipo mneneri Yeremiya anawuza mneneri Hananiya kuti, “Tamvera, Hananiya! Iweyo Yehova sanakutume, koma iwe wanyenga anthuwa kuti akhulupirire zabodza. <verse number="16" style="v"/>Nʼchifukwa chake Yehova akuti, ‘Ndatsala pangʼono kukuchotsa pa dziko lapansi. Iwe ufa chaka chino chisanathe, chifukwa wakhala ukulalikira zowukira Yehova.’ ”</para>
  <para style="p">
    <verse number="17" style="v"/>Mʼmwezi wachisanu ndi chiwiri wa chaka chomwecho, mneneri Hananiya anamwaliradi.</para>
  <chapter number="29" style="c"/>
  <para style="s1">Kalata Yolembera Anthu a ku Ukapolo</para>
  <para style="p">
    <verse number="1" style="v"/>Yeremiya anatumiza kalata kuchokera ku Yerusalemu kupita kwa akuluakulu amene anali ku ukapolo, ndiponso kwa ansembe, aneneri pamodzi ndi anthu onse amene Nebukadinezara anawatenga ku Yerusalemu kupita nawo ku ukapolo ku Babuloni. <verse number="2" style="v"/>Zimenezi zinachitika mfumu Yekoniya, amayi a mfumu, nduna za mfumu ndiponso atsogoleri a ku Yuda ndi a ku Yerusalemu, anthu aluso ndi amisiri atatengedwa ku Yerusalemu kupita ku ukapolo. <verse number="3" style="v"/>Yeremiya anapatsira kalatayo Eleasa mwana wa Safani ndi Gemariya mwana wa Hilikiya, amene Zedekiya mfumu ya Yuda anawatumiza kwa Mfumu Nebukadinezara ku Babuloni. Mʼkalatamo analembamo kuti:</para>
  <para style="pm">
    <verse number="4" style="v"/>Anthu onse amene anatengedwa ukapolo kuchokera ku Yerusalemu kupita ku Babuloni, Yehova akuwawuza kuti, <verse number="5" style="v"/>“Mangani nyumba ndipo muzikhalamo. Limani minda ndipo mudye zipatso zake. <verse number="6" style="v"/>Kwatirani ndipo mubereke ana aamuna ndi aakazi. Ana anu aamuna muwasankhire akazi ndipo muwasankhire amuna ana anu aakaziwo, kuti nawonso abale ana aamuna ndi aakazi. Muchulukane kumeneko. Chiwerengero chanu chisachepe. <verse number="7" style="v"/>Ndiponso muzifunafuna mtendere ndi ubwino wa mzinda umene ndinakupirikitsirani ku ukapoloko. Muzipempherera mzindawo kwa Yehova, kuti zikuyendereni bwino.” <verse number="8" style="v"/>Inde, Yehova Wamphamvuzonse, Mulungu wa Israeli akunena kuti, “Musalole kuti aneneri ndi owombeza amene ali pakati panu akunyengeni. Musamvere maloto awo. <verse number="9" style="v"/>Iwo akunenera zabodza kwa inu mʼdzina langa ngakhale Ine sindinawatume,” akutero Yehova.</para>
  <para style="pm">
    <verse number="10" style="v"/>Yehova akuti, “Zaka 70 za ku Babuloni zikadzatha, ndidzabwera kudzakuchitirani zabwino zonse zimene ndinakulonjezani zija, ndipo ndidzakubwezerani ku malo ano. <verse number="11" style="v"/>Pakuti Ine ndikudziwa zimene ndinakukonzerani,” akutero Yehova, “ndimalingalira zabwino zokhazokha za inu osati zoyipa, ayi. Ndimalingalira zinthu zokupatsani chiyembekezo chenicheni pa za mʼtsogolo. <verse number="12" style="v"/>Nthawi imeneyo mudzandiyitana, ndi kunditama mopemba ndipo ndidzakumverani. <verse number="13" style="v"/>Mudzandifunafuna ndipo mudzandipeza. Mukadzandifuna ndi mtima wanu wonse <verse number="14" style="v"/>mudzandipezadi,” akutero Yehova, “ndipo ndidzakubwezerani zabwino zanu. Ndidzakusonkhanitsani kuchokera ku mayiko onse ndi kumalo konse kumene munali,” akutero Yehova, “ndipo ndidzakubweretsani kumalo kumene munali ndisanakuchotseni kukupititsani ku ukapolo.”</para>
  <para style="pm">
    <verse number="15" style="v"/>Inu mumati, “Yehova watiwutsira aneneri athu ku Babuloni,” <verse number="16" style="v"/>koma zimene Yehova akunena za mfumu imene ikukhala pa mpando waufumu wa Davide pamodzi ndi anthu onse amene anatsala mu mzinda muno, abale anu amene sanapite nanu ku ukapolo ndi izi, <verse number="17" style="v"/>Yehova Wamphamvuzonse akuti, “Ndidzawapha ndi nkhondo, njala ndi mliri ndipo ndidzawasandutsa ngati nkhuyu zowola kwambiri, zosati nʼkudya. <verse number="18" style="v"/>Ndidzawalondola ndi lupanga, njala ndi mliri ndipo ndidzawasandutsa chinthu chonyansa kwa anthu amayiko onse a pa dziko lapansi. Adzakhala otembereredwa, ochititsa mantha, onyozeka ndiponso ochitidwa chipongwe pakati pa anthu a mitundu yonse kumene ndawapirikitsirako. <verse number="19" style="v"/>Zidzatero chifukwa sanamvere mawu anga amene ndinkawatumizira kudzera mwa atumiki anga, aneneri. Ngakhale inu amene muli ku ukapolo simunamverenso,” akutero Yehova.</para>
  <para style="pm">
    <verse number="20" style="v"/>Choncho, imvani mawu a Yehova, inu akapolo nonse amene ndinakuchotsani mu Yerusalemu ndi kukupititsani ku Babuloni. <verse number="21" style="v"/>Yehova Wamphamvuzonse, Mulungu wa Israeli akuti zokhudza Ahabu mwana wa Kolaya ndi Zedekiya mwana wa Maseya, amene akulosera zabodza kwa inu mʼdzina langa: “Taonani ndidzawapereka kwa Nebukadinezara mfumu ya ku Babuloni, ndipo adzawapha inu mukupenya. <verse number="22" style="v"/>Chifukwa cha anthu awiriwo, akapolo onse ochokera ku Yuda amene ali ku Babuloni adzagwiritsa ntchito mawu awa potemberera: ‘Yehova achite nawe monga mmene anachitira ndi Zedekiya ndi Ahabu, amene mfumu ya ku Babuloni inawatentha.’ <verse number="23" style="v"/>Pakuti anthu amenewa achita zoyipa kwambiri mu Israeli; achita chigololo ndi akazi a eni ake ndipo mʼdzina langa ankayankhula zabodza zimene sindinawawuze kuti atero. Ine ndikuzidziwa ndipo ndine mboni ya zimenezi,” akutero Yehova.</para>
  <para style="s1">Kalata ya Semaya</para>
  <para style="p">
    <verse number="24" style="v"/>Ukamuwuze Semaya wa ku Nehelamu kuti, <verse number="25" style="v"/>“Yehova Wamphamvuzonse, Mulungu wa Israeli akuti: Iwe unatumiza kalata mʼdzina lako kwa anthu onse a mu Yerusalemu, kwa Zefaniya mwana wa wansembe Maseya, ndi kwa ansembe onse. Unalemba mu kalatayo kuti, <verse number="26" style="v"/>‘Yehova wakusankha kukhala wansembe mʼmalo mwa Yehoyada kuti ukhale wamkulu woyangʼanira Nyumba ya Yehova. Munthu aliyense wamisala amene akudziyesa kuti ndi mneneri uzimuponya mʼndende ndi kumuveka goli lachitsulo. <verse number="27" style="v"/>Nanga tsono chifukwa chiyani simunamuchitire zimenezi Yeremiya wa ku Anatoti, amene amakhala ngati mneneri pakati panu? <verse number="28" style="v"/>Yeremiyayo watitumizira uthenga uwu kuno ku Babuloni: Ukapolo wanu ukhala wa nthawi yayitali. Choncho mangani nyumba ndipo muzikhalamo; limani minda ndipo mudye zipatso zake.’ ”</para>
  <para style="p">
    <verse number="29" style="v"/>Koma wansembe Zefaniya anayiwerenga kalatayo pamaso pa mneneri Yeremiya. <verse number="30" style="v"/>Ndipo Yehova anawuza Yeremiya kuti, <verse number="31" style="v"/>“Tumiza uthenga uwu kwa akapolo onse: ‘Yehova akuti zokhudza Semaya wa ku Nehelamu: Semaya wakuloserani, ngakhale kuti Ine sindinamutume, ndipo wakunyengani kuti muzikhulupirira bodza. <verse number="32" style="v"/>Nʼchifukwa chake Ine Yehova ndikuti: Mʼbanja lakelo sipadzakhala munthu pakati pa mtundu uno wa anthu amene adzaone zinthu zabwino zimene ndidzachitira anthu anga chifukwa analalika zondiwukira,’ ” akutero Yehova.</para>
  <chapter number="30" style="c"/>
  <para style="s1">Kubwezeretsedwa kwa Israeli</para>
  <para style="p">
    <verse number="1" style="v"/>Yehova anawuza Yeremiya kuti, <verse number="2" style="v"/>“Ine Yehova, Mulungu wa Israeli ndikuti, ‘Lemba mʼbuku mawu onse amene ndakuwuza. <verse number="3" style="v"/>Nthawi ikubwera pamene ndidzachotse anthu anga, Israeli ndi Yuda kuchokera ku ukapolo ndi kuwabwezera dziko limene ndinapatsa makolo awo,’ akutero Yehova.”</para>
  <para style="p">
    <verse number="4" style="v"/>Nawa mawu amene Yehova anayankhula ndi anthu a ku Israeli ndi Yuda: <verse number="5" style="v"/>“Yehova akuti:</para>
  <para style="q1">“Ndamva kulira chifukwa cha nkhawa,</para>
  <para style="q2">ndamva kulira kwa mantha popeza palibe mtendere.</para>
  <para style="q1">
    <verse number="6" style="v"/>Tsono khalani pansi ndi kudzifunsa kuti:</para>
  <para style="q2">Kodi munthu wamwamuna angathe kubereka mwana?</para>
  <para style="q1">Nanga nʼchifukwa chiyani ndikuona munthu aliyense wamwamuna</para>
  <para style="q2">atagwira manja ake pa mimba pake ngati mayi pa nthawi yake yochira?</para>
  <para style="q2">Chifukwa chiyani nkhope iliyonse ili yakugwa?</para>
  <para style="q1">
    <verse number="7" style="v"/>Mayo ine! Tsiku limeneli ndi lalikulu kwambiri!</para>
  <para style="q2">Sipadzakhala lina lofanana nalo.</para>
  <para style="q1">Idzakhala nthawi ya masautso kwa Yakobo,</para>
  <para style="q2">koma adzapulumuka ku masautsowo.”</para>
  <para style="b"/>
  <para style="q1">
    <verse number="8" style="v"/>Yehova Wamphamvuzonse akuti, “Pa tsiku limenelo,</para>
  <para style="q2">ndidzathyola goli la ukapolo mʼkhosi mwawo</para>
  <para style="q1">ndipo ndidzadula zingwe zowamanga;</para>
  <para style="q2">Aisraeli sadzakhalanso akapolo a alendo.</para>
  <para style="q1">
    <verse number="9" style="v"/>Mʼmalo mwake, adzatumikira Yehova Mulungu wawo</para>
  <para style="q2">ndiponso Davide mfumu yawo,</para>
  <para style="q2">amene ndidzawasankhira.</para>
  <para style="b"/>
  <para style="q1">
    <verse number="10" style="v"/>“ ‘Tsono usachite mantha, iwe mtumiki wanga Yakobo;</para>
  <para style="q2">usade nkhawa, iwe Israeli,’</para>
  <para style="q4">akutero Yehova.</para>
  <para style="q1">‘Ndithu ndidzakupulumutsa kuchokera ku dziko lakutali,</para>
  <para style="q2">zidzukulu zako kuchokera ku dziko la ukapolo wawo.</para>
  <para style="q1">Yakobo adzabwerera ndipo adzakhala modekha pa mtendere,</para>
  <para style="q2">ndipo palibe amene adzamuchititsa mantha.</para>
  <para style="q1">
    <verse number="11" style="v"/>Ine ndili nanu ndipo ndidzakupulumutsani,’</para>
  <para style="q2">akutero Yehova.</para>
  <para style="q1">‘Ngakhale ndidzawononga kotheratu mitundu yonse ya anthu</para>
  <para style="q2">kumene ndinakubalalitsirani,</para>
  <para style="q2">koma inu sindidzakuwonongani kotheratu.</para>
  <para style="q1">Sindidzakulekani kuti mukhale osalangidwa.</para>
  <para style="q2">Koma ndidzakulangani mwachilungamo.’ ”</para>
  <para style="p">
    <verse number="12" style="v"/>Yehova akuti,</para>
  <para style="q1">“Chilonda chanu nʼchosachizika,</para>
  <para style="q2">bala lanu ndi lonyeka.</para>
  <para style="q1">
    <verse number="13" style="v"/>Palibe amene angathe kukutetezani pa mlandu wanu,</para>
  <para style="q2">palibe chiyembekezo choti inu nʼkuchira,</para>
  <para style="q2">palibe mankhwala ochiritsa inu.</para>
  <para style="q1">
    <verse number="14" style="v"/>Abwenzi anu onse akuyiwalani;</para>
  <para style="q2">sasamalanso za inu.</para>
  <para style="q1">Ndakukanthani ngati mmene mdani akanachitira.</para>
  <para style="q2">Ndipo ndakulangani mwa nkhanza,</para>
  <para style="q1">chifukwa machimo anu ndi ambiri,</para>
  <para style="q2">ndipo kulakwa kwanu ndi kwakukulu.</para>
  <para style="q1">
    <verse number="15" style="v"/>Chifukwa chiyani mukulira nacho chilonda chanu?</para>
  <para style="q2">Bala lanu silingapole ayi.</para>
  <para style="q1">Ine ndakuchitani zimenezi chifukwa machimo anu ndi ambiri</para>
  <para style="q2">ndipo kulakwa kwanu nʼkwakukulu.</para>
  <para style="b"/>
  <para style="q1">
    <verse number="16" style="v"/>“Tsono onse amene anakuwonongani, nawonso adzawonongedwa;</para>
  <para style="q2">adani anu onse adzapita ku ukapolo.</para>
  <para style="q1">Iwo amene anafunkha zinthu zanu, zinthu zawo zidzafunkhidwanso;</para>
  <para style="q2">onse amene anakusakazani nawonso adzasakazidwa.</para>
  <para style="q1">
    <verse number="17" style="v"/>Ndidzachiza matenda anu</para>
  <para style="q2">ndi kupoletsa zilonda zanu,</para>
  <para style="q4">akutero Yehova,</para>
  <para style="q1">‘chifukwa mukutchedwa anthu otayika.</para>
  <para style="q2">Amati, ndi anthu a ku Ziyoni awa amene alibe wowasamala.’ ”</para>
  <para style="p">
    <verse number="18" style="v"/>Yehova akuti,</para>
  <para style="q1">“Ndidzabwera nalo banja la Yakobo ku dziko lawo</para>
  <para style="q2">ndipo ndidzachitira chifundo malo ake okhalamo;</para>
  <para style="q1">mzinda wa Yerusalemu udzamangidwanso pa bwinja pake,</para>
  <para style="q2">nyumba yaufumu idzamangidwanso pa malo pake penipeni.</para>
  <para style="q1">
    <verse number="19" style="v"/>Anthuwo adzayimba nyimbo zoyamika Yehova</para>
  <para style="q2">ndipo kudzamveka phokoso lachisangalalo.</para>
  <para style="q1">Ndidzawachulukitsa,</para>
  <para style="q2">ndipo chiwerengero chawo sichidzatsika;</para>
  <para style="q1">ndidzawapatsa ulemerero,</para>
  <para style="q2">ndipo sadzanyozedwanso.</para>
  <para style="q1">
    <verse number="20" style="v"/>Ana awo adzakhalanso monga mmene analili kale,</para>
  <para style="q2">ndipo gulu lawo ndidzalikhazikitsa pamaso panga;</para>
  <para style="q2">ndidzalanga onse owazunza.</para>
  <para style="q1">
    <verse number="21" style="v"/>Mtsogoleri wawo adzakhala mmodzi mwa iwo.</para>
  <para style="q2">Wodzawalamulira adzachokera pakati pawo.</para>
  <para style="q1">Choncho ndidzawakokera kufupi ndi Ine ndipo iye adzandiyandikira.</para>
  <para style="q2">Ndani angalimbe mtima payekha kuyandikana nane</para>
  <para style="q2">popanda kuyitanidwa?”</para>
  <para style="q4">akutero Yehova.</para>
  <para style="q1">
    <verse number="22" style="v"/>“Choncho inu mudzakhala anthu anga,</para>
  <para style="q2">ndipo Ine ndidzakhala Mulungu wanu.”</para>
  <para style="b"/>
  <para style="q1">
    <verse number="23" style="v"/>Taonani ukali wa Yehova wowomba</para>
  <para style="q2">ngati mphepo ya mkuntho.</para>
  <para style="q1">Mphepo ya namondwe</para>
  <para style="q2">ikuwomba pa mitu ya anthu oyipa.</para>
  <para style="q1">
    <verse number="24" style="v"/>Mkwiyo woopsa wa Yehova sudzachoka</para>
  <para style="q2">mpaka atakwaniritsa zolinga</para>
  <para style="q2">za mu mtima mwake.</para>
  <para style="q1">Mudzamvetsa zimenezi</para>
  <para style="q2">masiku akubwerawo.</para>
  <chapter number="31" style="c"/>
  <para style="p">
    <verse number="1" style="v"/>“Pa nthawi imeneyo,” akutero Yehova, “Ndidzakhala Mulungu wa mafuko onse a Israeli, ndipo iwo adzakhala anthu anga.”</para>
  <para style="p">
    <verse number="2" style="v"/>Yehova akuti,</para>
  <para style="q1">“Anthu amene anapulumuka ku nkhondo</para>
  <para style="q2">ndinawakomera mtima mʼchipululu;</para>
  <para style="q2">pamene Aisraeli ankafuna kupumula.”</para>
  <para style="p">
    <verse number="3" style="v"/>Ine ndinawaonekera ndili chapatali ndipo ndinati,</para>
  <para style="q1">“Ine ndakukondani ndi chikondi chopanda malire.</para>
  <para style="q2">Nʼchifukwa chake ndipitiriza kukukondani.</para>
  <para style="q1">
    <verse number="4" style="v"/>Ndidzakusamaliraninso, inu anthu a Israeli;</para>
  <para style="q2">mudzasangalala poyimba tizitoliro tanu,</para>
  <para style="q1">ndipo mudzapita kukavina nawo</para>
  <para style="q2">anthu ovina mwachimwemwe.</para>
  <para style="q1">
    <verse number="5" style="v"/>Mudzalimanso minda ya mpesa</para>
  <para style="q2">pa mapiri a Samariya;</para>
  <para style="q1">alimi adzadzala mphesa</para>
  <para style="q2">ndipo adzadya zipatso zake.</para>
  <para style="q1">
    <verse number="6" style="v"/>Lidzafika tsiku pamene alonda adzafuwula</para>
  <para style="q2">pa mapiri a Efereimu nati,</para>
  <para style="q1">‘Tiyeni tipite ku Ziyoni,</para>
  <para style="q2">kwa Yehova Mulungu wathu.’ ”</para>
  <para style="p">
    <verse number="7" style="v"/>Yehova akuti,</para>
  <para style="q1">“Imbani mosangalala chifukwa cha Yakobo,</para>
  <para style="q2">fuwulani chifukwa cha mtundu wopambana mitundu yonse.</para>
  <para style="q1">Matamando anu amveke, ndipo munene kuti,</para>
  <para style="q2">‘Yehova wapulumutsa anthu ake</para>
  <para style="q2">otsala a Israeli.’</para>
  <para style="q1">
    <verse number="8" style="v"/>Taonani, ndidzabwera nawo kuchokera ku dziko la kumpoto,</para>
  <para style="q2">ndidzawasonkhanitsa kuchokera ku malekezero a dziko lapansi.</para>
  <para style="q1">Anthu osaona, olumala, amayi oyembekezera</para>
  <para style="q2">ndi amene ali pa nthawi yawo yochira adzabwera nawo pamodzi.</para>
  <para style="q2">Chidzakhala chikhamu cha anthu obwerera kuno.</para>
  <para style="q1">
    <verse number="9" style="v"/>Adzabwera akulira;</para>
  <para style="q2">koma Ine ndikuwatonthoza mtima, ndidzawaperekeza.</para>
  <para style="q1">Ndidzawatsogolera ku mitsinje yamadzi</para>
  <para style="q2">mʼnjira yosalala mmene sadzapunthwamo.</para>
  <para style="q1">Chifukwa ndine abambo ake a Israeli,</para>
  <para style="q2">ndipo Efereimu ndi mwana wanga woyamba.</para>
  <para style="b"/>
  <para style="q1">
    <verse number="10" style="v"/>“Imvani mawu a Yehova inu anthu a mitundu ina;</para>
  <para style="q2">lalikirani mawuwa kwa anthu a mayiko akutali a mʼmbali mwa nyanja;</para>
  <para style="q1">‘Iye amene anabalalitsa Israeli adzawasonkhanitsanso</para>
  <para style="q2">ndipo adzayangʼanira nkhosa zake ngati mʼbusa.’</para>
  <para style="q1">
    <verse number="11" style="v"/>Pakuti Yehova wawombola fuko la Yakobo</para>
  <para style="q2">anawapulumutsa mʼdzanja la anthu owaposa mphamvu.</para>
  <para style="q1">
    <verse number="12" style="v"/>Anthuwo adzabwera akuyimba mofuwula pa mapiri a Ziyoni;</para>
  <para style="q2">adzasangalala ndi zinthu zabwino zochokera kwa Yehova.</para>
  <para style="q1">Zinthu zabwinozo ndi izi: tirigu, vinyo watsopano ndi mafuta,</para>
  <para style="q2">ana ankhosa ndi ana angʼombe.</para>
  <para style="q1">Iwo adzakhala ngati munda wothiriridwa bwino,</para>
  <para style="q2">ndipo sadzamvanso chisoni.</para>
  <para style="q1">
    <verse number="13" style="v"/>Pamenepo anamwali adzavina ndi kusangalala.</para>
  <para style="q2">Anyamata ndi okalamba nawonso adzasangalala.</para>
  <para style="q1">Kulira kwawo ndidzakusandutsa chisangalalo;</para>
  <para style="q2">ndidzawasangalatsa nʼkuchotsa chisoni chawo.</para>
  <para style="q1">
    <verse number="14" style="v"/>Ansembe ndidzawadyetsa chakudya chabwino,</para>
  <para style="q2">ndipo anthu anga adzakhuta ndi zabwino zanga,”</para>
  <para style="q4">akutero Yehova.</para>
  <para style="p">
    <verse number="15" style="v"/>Yehova akuti,</para>
  <para style="q1">“Kulira kukumveka ku Rama,</para>
  <para style="q2">kulira kwakukulu,</para>
  <para style="q1">Rakele akulirira ana ake.</para>
  <para style="q2">Sakutonthozeka</para>
  <para style="q2">chifukwa ana akewo palibe.”</para>
  <para style="p">
    <verse number="16" style="v"/>Yehova akuti,</para>
  <para style="q1">“Leka kulira</para>
  <para style="q2">ndi kukhetsa misozi</para>
  <para style="q1">pakuti udzalandira mphotho ya ntchito yako,”</para>
  <para style="q4">akutero Yehova.</para>
  <para style="q2">“Iwo adzabwerako ku dziko la adani.</para>
  <para style="q1">
    <verse number="17" style="v"/>Tsono chiyembekezo chilipo pa zamʼtsogolo,”</para>
  <para style="q4">akutero Yehova.</para>
  <para style="q2">“Ana ako adzabwerera ku dziko lawo.</para>
  <para style="b"/>
  <para style="q1">
    <verse number="18" style="v"/>“Ndithu ndamva Efereimu akubuwula kuti,</para>
  <para style="q2">‘Ife tinali ngati ana angʼombe osamva.</para>
  <para style="q2">Koma inu mwatiphunzitsa kumvera.</para>
  <para style="q1">Mutibweze kuti tithe kubwerera,</para>
  <para style="q2">chifukwa ndinu Yehova Mulungu wanga.</para>
  <para style="q1">
    <verse number="19" style="v"/>Popeza tatembenuka mtima,</para>
  <para style="q2">ndiye tikumva chisoni;</para>
  <para style="q1">popeza tazindikira</para>
  <para style="q2">ndiye tikudziguguda pachifukwa.</para>
  <para style="q1">Tachita manyazi ndipo tanyazitsidwa</para>
  <para style="q2">chifukwa tinachimwa paubwana wathu.’</para>
  <para style="q1">
    <verse number="20" style="v"/>Kodi Efereimu si mwana wanga wokondedwa,</para>
  <para style="q2">mwana amene Ine ndimakondwera naye?</para>
  <para style="q1">Ngakhale nthawi zambiri ndimamudzudzula,</para>
  <para style="q2">ndimamukumbukirabe.</para>
  <para style="q1">Kotero mtima wanga ukumufunabe;</para>
  <para style="q2">ndimamumvera chifundo chachikulu kwambiri,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="21" style="v"/>“Muyike zizindikiro za mu msewu;</para>
  <para style="q2">muyimike zikwangwani.</para>
  <para style="q1">Yangʼanitsitsani msewuwo,</para>
  <para style="q2">njira imene mukuyendamo.</para>
  <para style="q1">Bwerera, iwe namwali wa Israeli,</para>
  <para style="q2">bwerera ku mizinda yako ija.</para>
  <para style="q1">
    <verse number="22" style="v"/>Udzakhala jenkha mpaka liti,</para>
  <para style="q2">iwe mwana wa mkazi wosakhulupirika?</para>
  <para style="q1">Yehova walenga chinthu chatsopano pa dziko lapansi; mkazi ndiye tsopano aziteteza mwamuna.”</para>
  <para style="p">
    <verse number="23" style="v"/>Yehova Wamphamvuzonse, Mulungu wa Israeli akuti, “Ndikadzabwera nawo anthuwa kuchokera ku ukapolo, anthu a mʼdziko la Yuda ndi amene akukhala mʼmizinda yake adzayankhulanso mawu akuti, ‘Yehova akudalitse, iwe malo achilungamo, iwe phiri lopatulika.’ <verse number="24" style="v"/>Anthu adzakhala ku Yuda ndi ku mizinda yake pamodzi ndi alimi ndi oweta nkhosa. <verse number="25" style="v"/>Ndidzatsitsimutsa anthu otopa ndipo ndidzadyetsa anthu anjala.”</para>
  <para style="p">
    <verse number="26" style="v"/>Pamenepo ndinadzuka nʼkuyangʼana uku ndi uku. Tulo tanga tinali tokoma.</para>
  <para style="p">
    <verse number="27" style="v"/>“Masiku akubwera,” akutero Yehova, “pamene ndidzachulukitsa anthu pamodzi ndi ziweto mʼdziko la Israeli ndi la Yuda. <verse number="28" style="v"/>Monga momwe ndinasamalira powazula, powagwetsa, powagumula, powawononga ndi powachita zoyipa, momwemonso ndidzasamala powamanga ndi powadzala” akutero Yehova. <verse number="29" style="v"/>“Mʼmasiku amenewo anthu sadzanenanso kuti,</para>
  <para style="q1">“Makolo adya mphesa zosapsa,</para>
  <para style="q2">koma mano a ana ndiye achita dziru.</para>
  <para style="m">
    <verse number="30" style="v"/>Mʼmalo wake, munthu aliyense adzafa chifukwa cha tchimo lake. Iye amene adzadye mphesa zosapsazo ndiye amene mano ake adzachite dziru.”</para>
  <para style="q1">
    <verse number="31" style="v"/>“Masiku akubwera,” akutero Yehova,</para>
  <para style="q2">“pamene ndidzachita pangano latsopano</para>
  <para style="q1">ndi Aisraeli</para>
  <para style="q2">ndiponso nyumba ya Yuda.</para>
  <para style="q1">
    <verse number="32" style="v"/>Silidzakhala ngati pangano</para>
  <para style="q2">limene ndinachita ndi makolo awo</para>
  <para style="q1">pamene ndinawagwira padzanja</para>
  <para style="q2">nʼkuwatulutsa ku Igupto;</para>
  <para style="q1">chifukwa anaphwanya pangano langa,</para>
  <para style="q2">ngakhale ndinali mwamuna wawo,”</para>
  <para style="q4">akutero Yehova.</para>
  <para style="q1">
    <verse number="33" style="v"/>“Ili ndi pangano limene ndidzachita ndi Aisraeli</para>
  <para style="q2">atapita masiku amenewo,” akutero Yehova.</para>
  <para style="q1">“Ndidzayika lamulo langa mʼmitima mwawo</para>
  <para style="q2">ndi kulilemba mʼmaganizo mwawo.</para>
  <para style="q1">Ine ndidzakhala Mulungu wawo</para>
  <para style="q2">ndipo iwo adzakhala anthu anga.</para>
  <para style="q1">
    <verse number="34" style="v"/>Sipadzafunikanso kuti wina aphunzitse mnzake,</para>
  <para style="q2">kapena munthu wina kuphunzitsa mʼbale wake, kunena kuti, ‘Mudziwe Yehova,’</para>
  <para style="q1">chifukwa onse adzandidziwa Ine,</para>
  <para style="q2">kuyambira wamngʼono mpaka wamkulu,”</para>
  <para style="q4">akutero Yehova.</para>
  <para style="q1">“Ndidzawakhululukira zoyipa zawo</para>
  <para style="q2">ndipo sindidzakumbukiranso machimo awo.”</para>
  <para style="p">
    <verse number="35" style="v"/>Yehova akuti,</para>
  <para style="q1">Iye amene amakhazikitsa dzuwa</para>
  <para style="q2">kuti liziwala masana,</para>
  <para style="q1">amene amalamula kuti mwezi ndi nyenyezi</para>
  <para style="q2">ziziwala usiku,</para>
  <para style="q1">amene amavundula nyanja</para>
  <para style="q2">kuti mafunde akokome,</para>
  <para style="q2">dzina lake ndi Yehova Wamphamvuzonse:</para>
  <para style="q1">
    <verse number="36" style="v"/>Ngati zimenezi zilekeka pamaso panga, akutero Yehova, pamenepo padzakhala pamathero a fuko la Israeli pamaso panga.</para>
  <para style="p">
    <verse number="37" style="v"/>Yehova akuti,</para>
  <para style="q1">“Ndidzataya fuko la Israeli chifukwa cha machimo awo.</para>
  <para style="q2">Ngati patapezeka munthu</para>
  <para style="q1">amene angathe kupima zakuthambo</para>
  <para style="q2">nʼkufufuza maziko a dziko lapansi.”</para>
  <para style="p">
    <verse number="38" style="v"/>“Taonani masiku akubwera,” akutero Yehova, “pamene mzinda wa Yehova udzamangidwanso kuyambira ku Nsanja ya Hananeli mpaka ku Chipata cha Ngodya. <verse number="39" style="v"/>Malire ake adzayambira pamenepo kupita ku phiri la Garebu, nʼkudzakhota kuloza ku Gowa. <verse number="40" style="v"/>Chigwa chonse mʼmene amatayiramo mitembo ndi phulusa, ndiponso minda yonse kuyambira ku Chigwa cha Kidroni mpaka ku ngodya ya Chipata cha Akavalo mbali ya kummawa, adzakhala malo opatulika a Yehova. Mzindawu sadzawuzulanso kapena kuwuwononga.”</para>
  <chapter number="32" style="c"/>
  <para style="s1">Yeremiya Agula Munda</para>
  <para style="p">
    <verse number="1" style="v"/>Yehova anayankhula ndi Yeremiya mʼchaka chakhumi cha Zedekiya mfumu ya Yuda, chimene chinalinso chaka cha 18 cha ulamuliro wa Nebukadinezara. <verse number="2" style="v"/>Pa nthawi imeneyi nʼkuti ankhondo a mfumu ya ku Babuloni atazinga Yerusalemu, ndipo mneneri Yeremiya ndiye anamutsekera mʼbwalo la alonda mʼnyumba yaufumu ya ku Yuda.</para>
  <para style="p">
    <verse number="3" style="v"/>Tsono Zedekiya mfumu ya Yuda nʼkuti itamutsekera mʼmenemo, ndipo inati, “Nʼchifukwa chiyani ukulosera motero? Iwe ukunena kuti, ‘Yehova akuti: Ndidzapereka mzinda uno kwa mfumu ya ku Babuloni, ndipo idzawulanda. <verse number="4" style="v"/>Zedekiya mfumu ya Yuda sidzapulumuka mʼmanja mwa Ababuloni, koma idzaperekedwa kwa mfumu ya ku Babuloni. Adzayankhula naye ndi kuonana naye maso ndi maso. <verse number="5" style="v"/>Zedekiya adzatengedwa kupita naye ku Babuloni, kumene adzakhale mpaka nditamukhawulitsa, akutero Yehova. Ngakhale iye adzamenyane ndi Babuloni, koma sadzapambana.’ ”</para>
  <para style="p">
    <verse number="6" style="v"/>Yeremiya anati, “Yehova wandiwuza kuti: <verse number="7" style="v"/>Taonani, Hanameli mwana wa Salumu, amalume ako akubwera ndipo adzakuwuza kuti, ‘Gula munda wanga wa ku Anatoti, chifukwa iwe ndiwe mʼbale wanga ndipo ndiwe woyenera kuwuwombola.’ ”</para>
  <para style="p">
    <verse number="8" style="v"/>Ndipo monga momwe Yehova ananenera, Hanameli, msuweni wanga anabweradi ku bwalo la alonda ndipo anati, “Gula munda wanga wa ku Anatoti mʼdziko la Benjamini. Popeza ndiwe woyenera kuwugula ndi kukhala wako, gula munda umenewu kuti ukhale wako.”</para>
  <para style="p">“Ine ndinadziwa kuti amenewa anali mawu a Yehova aja; <verse number="9" style="v"/>choncho ndinagula munda wa ku Anatoti kwa Hanameli msuweni wanga, ndipo ndinamupatsa masekeli asiliva 17. <verse number="10" style="v"/>Ndinasayina panganolo ndikulimata pamaso pa mboni, kenaka ndinayeza ndalama zasilivazo pa sikelo.” <verse number="11" style="v"/>Pambuyo pake ndinatenga makalata anga a pangano, imodzi yomatidwa mʼmene munali malamulo onse a panganolo ndi ina yosamatidwa. <verse number="12" style="v"/>Ndinapereka makalatawo kwa Baruki mwana wa Neriya, mdzukulu wa Maseya pamaso pa Hanameli msuweni wanga, pamaso pa mboni zimene zinasayina panganoli ndiponso pamaso pa Ayuda onse okhala mʼbwalo la alonda.</para>
  <para style="p">
    <verse number="13" style="v"/>“Ndinamulangiza Baruki pamaso pa onsewo kuti, <verse number="14" style="v"/>‘Yehova Wamphamvuzonse, Mulungu wa Israeli akuti: Tenga makalata awa a umboni wapangano, iyi yokhala ndi chizindikiro ndi yopanda chizindikiro, uwasunge mʼmbiya kuti akhale nthawi yayitali. <verse number="15" style="v"/>Pakuti Yehova Wamphamvuzonse, Mulungu wa Israeli akuti: Anthu adzagulanso nyumba, minda ndi mitengo yamphesa mʼdziko lino.’ ”</para>
  <para style="p">
    <verse number="16" style="v"/>Nditamupatsa makalata a panganowa Baruki mwana wa Neriya, ndinapemphera kwa Yehova:</para>
  <para style="pmo">
    <verse number="17" style="v"/>“Aa, inu Ambuye Yehova, munalenga dziko lakumwamba ndi dziko lapansi. Munazilenga ndi dzanja lanu lamphamvu ndipo palibe chokulakani. <verse number="18" style="v"/>Mumaonetsa chikondi chanu kwa anthu osawerengeka koma mumalanga ana chifukwa cha machimo a makolo awo. Inu ndinu Mulungu Wamkulu ndi Wamphamvu. Dzina lanu ndinu Yehova Wamphamvuzonse. <verse number="19" style="v"/>Zolinga zanu ndi zazikulu ndipo zochita zanu ndi zamphamvu. Maso anu amaona zonse zimene anthu amachita. Mumapereka mphotho kwa munthu aliyense molingana ndi makhalidwe ake ndi ntchito zake. <verse number="20" style="v"/>Inu munachita zizindikiro zozizwitsa ku Igupto, ndipo mwakhala mukuzichita mpaka lero, pakati pa Aisraeli ndiponso pakati pa anthu onse. Choncho mwadzitchukitsa mpaka lero lino. <verse number="21" style="v"/>Munatulutsa Aisraeli mʼdziko la Igupto ndi dzanja lanu lamphamvu pochita zizindikiro zozizwitsa ndi zodabwitsa zimene zinaopseza adani anu. <verse number="22" style="v"/>Munawapatsa dziko lino limene munalonjeza mwalumbiro kulipereka kwa makolo awo, dziko loyenda mkaka ndi uchi. <verse number="23" style="v"/>Iwo analowa nʼkulitenga kukhala lawo, koma sanamvere Inu kapena kutsatira lamulo lanu; ndipo sanachite zomwe munawalamula. Choncho inu mwawagwetsera masautso onsewa.”</para>
  <para style="pm">
    <verse number="24" style="v"/>“Onani momwe adani azingira ndi mitumbira yankhondo mzindawu kuti awulande ndipo akuwuthira nkhondo. Chifukwa cha lupanga, njala ndi mliri. Mzindawu udzaperekedwa kwa Ababuloni anthu atafowoka ndi nkhondo, njala ndi mliri. Zimene munkanena zija zachitikadi monga mukuzionera tsopano. <verse number="25" style="v"/>Ngakhale mzindawu udzaperekedwa kwa Ababuloni, komabe Inu Ambuye Yehova, munandiwuza kuti, ‘Gula munda ndi siliva ndipo upereke ndalamazo pali mboni.’ ”</para>
  <para style="p">
    <verse number="26" style="v"/>Tsono Yehova anawuza Yeremiya kuti, <verse number="27" style="v"/>“Taonani, Ine ndine Yehova, Mulungu wa anthu onse. Kodi chilipo chinthu choti Ine nʼkundikanika? <verse number="28" style="v"/>Nʼchifukwa chake ine Yehova ndikuti: Ndidzawupereka mzinda uno kwa Nebukadinezara mfumu ya ku Babuloni, amene adzawulanda. <verse number="29" style="v"/>Ndipo Ababuloni amene akuwuthira nkhondo mzinda uno adzalowa ndi kuwutentha; adzatentha ndi kugwetsa nyumba zimene pa denga pake anthu ankandipsetsa mtima pofukiza lubani kwa Baala ndi popereka chopereka cha chakumwa kwa milungu ina.</para>
  <para style="p">
    <verse number="30" style="v"/>“Aisraeli ndi Ayuda akhala akuchita zoyipa zokhazokha pamaso panga kuyambira ubwana wawo. Kunena zoona Aisraeli akumandikwiyitsa ndi ntchito zawo zoyipa, akutero Yehova. <verse number="31" style="v"/>Kuyambira tsiku limene mzindawu unamangidwa mpaka lero, wakhala ukuwutsa mkwiyo wanga ndi ukali wanga. Nʼchifukwa chake ndiyenera kuwuchotsa pamaso panga. <verse number="32" style="v"/>Aisraeli ndi Ayuda, anthu a ku Yuda ndi a ku Yerusalemu, mafumu awo, nduna zawo, ansembe ndi aneneri awo anandikwiyitsa ndi ntchito zawo zoyipa. <verse number="33" style="v"/>Anandifulatira ndipo ngakhale ndinakhala ndikuwaphunzitsa kawirikawiri, sanamve kapena kuphunzirapo kanthu. <verse number="34" style="v"/>Iwo anayika mafano awo onyansa mʼnyumba imene imadziwika ndi dzina langa ndipo anayipitsa. <verse number="35" style="v"/>Anamanga malo opembedzerapo Baala mʼChigwa cha Hinomu kuti aziperekapo ana awo aamuna ndi aakazi ngati nsembe kwa Moleki. Ine sindinawalamulire kutero, ndipo sindinaganizepo nʼkomwe kuti iwo angachite chinthu chonyansa chotero, ndi kuchimwitsa anthu a ku Yuda.</para>
  <para style="p">
    <verse number="36" style="v"/>“Anthu ponena za mzindawu akuti udzaperekedwa kwa mfumu ya ku Babuloni mwa nkhondo, njala ndi mliri, koma Yehova Mulungu wa Israeli akuti, <verse number="37" style="v"/>Ine ndidzawasonkhanitsadi anthuwa kuchokera ku mayiko onse kumene ndinawapirikitsira ndili wokwiya ndi waukali kwambiri. Ndidzabwera nawo ku malo ano ndipo ndidzawalola kukhala mwamtendere. <verse number="38" style="v"/>Iwo adzakhala anthu anga, ndipo Ine ndidzakhala Mulungu wawo. <verse number="39" style="v"/>Ndidzawapatsa mtima umodzi ndi khalidwe limodzi kotero kuti azidzandiopa nthawi zonse ndipo iwo pamodzi ndi zidzukulu zawo zinthu zidzawayendera bwino. <verse number="40" style="v"/>Ndidzachita nawo pangano losatha: sindidzaleka kuwachitira zabwino, ndipo ndidzawapatsa mtima woti azidzandiopa, kuti asadzandisiyenso. <verse number="41" style="v"/>Ndidzakondwera powachitira zabwino, ndipo ndidzawakhazikitsa ndithu mʼdziko lino ndi mtima wanga wonse ndi moyo wanga wonse.</para>
  <para style="p">
    <verse number="42" style="v"/>“Yehova akuti: Monga momwe ndinagwetsera masautso aakulu onsewa pa anthuwa, momwemonso ndidzawapatsa zinthu zonse zabwino zimene ndinawalonjeza. <verse number="43" style="v"/>Adzagulanso minda mʼdziko muno, limene inu mukuti, ‘Ndi dziko losiyidwa, lopanda anthu kapena nyama, pakuti linaperekedwa kwa Ababuloni.’ <verse number="44" style="v"/>Adzagula minda ndi ndalama zasiliva, ndipo achita pangano, ndi kumata pamaso pa mboni. Izi zidzachitika mʼdziko la Benjamini, ku malo ozungulira Yerusalemu, mʼmizinda ya Yuda, mʼmizinda ya ku mapiri, mʼmizinda ya kuchigwa ndi yakummwera ku Negevi. Zoona, ndidzabwezera ufulu wawo, akutero Yehova.”</para>
  <chapter number="33" style="c"/>
  <para style="s1">Lonjezo la Kubwezeretsedwa</para>
  <para style="p">
    <verse number="1" style="v"/>Yeremiya akanali mʼndende mʼbwalo la alonda, Yehova anayankhula nayenso kachiwiri nati: <verse number="2" style="v"/>“Yehova amene analenga dziko lapansi, kuliwumba ndi kulikhazikitsa; amene dzina lake ndi Yehova, akuti, <verse number="3" style="v"/>‘Unditame mopemba ndipo ndidzakuyankha. Ndidzakuwuza zinsinsi zazikulu zimene suzidziwa.’ <verse number="4" style="v"/>Yehova Mulungu wa Israeli akunenapo pa za nyumba za mu mzinda muno ndiponso pa za nyumba za mafumu a Yuda. Zidzagwetsedwa, ndipo palibe chifukwa cholimbana ndi mitumbira ya nkhondo ya Ababuloni. <verse number="5" style="v"/>Ababuloni akubwera kudzawuthira nkhondo mzindawu ndipo nyumba zake zidzadzaza ndi mitembo ya anthu amene ndidzawapha mokwiya ndi mwaukali. Ndawufulatira mzinda uno chifukwa cha zoyipa zake zonse.</para>
  <para style="p">
    <verse number="6" style="v"/>“ ‘Pambuyo pake mzindawu ndidzawupatsanso moyo ndi kuwuchiritsa; ndidzachiritsa anthu anga ndi kuwapatsa chitetezo ndi mtendere weniweni. <verse number="7" style="v"/>Ndidzawakhazikanso Ayuda ndi Aisraeli ku dziko lawo, ndipo ndidzawabwezera monga mmene analili poyamba. <verse number="8" style="v"/>Ndidzawayeretsa pochotsa zoyipa zonse zimene anandichitira, ndiponso ndidzawakhululukira machimo onse amene anachita pondiwukira. <verse number="9" style="v"/>Mzinda wa Yerusalemu udzandipatsa chimwemwe, chiyamiko ndi ulemerero. Anthu a mitundu yonse adzanditamanda akadzamva za zabwino zonse zimene ndawuchitira mzindawu. Iwo adzachita mantha ndi kunjenjemera poona madalitso ochuluka ndi mtendere zimene ndapereka kwa mzinda umenewu.’</para>
  <para style="p">
    <verse number="10" style="v"/>“Yehova akuti, ‘Inu mumanena za malo ano kuti ndi bwinja,’ malo opandamo anthu kapena nyama. Komatu mizinda ya Yuda ndi mʼmisewu ya mu Yerusalemu mʼmene tsopano muli zii mudzamvekanso <verse number="11" style="v"/>mfuwu wachimwemwe ndi mawu achisangalalo, mawu a mkwatibwi ndi mkwati. Mʼnyumba ya Mulungu mudzamvekanso nyimbo za anthu amene akudzapereka nsembe zothokoza Yehova. Azidzati,</para>
  <para style="q1">“Yamikani Yehova Wamphamvuzonse,</para>
  <para style="q2">popeza Iye ndi wabwino;</para>
  <para style="q2">pakuti chifundo chake nʼchamuyaya.”</para>
  <para style="m">Pakuti ndidzabwezeretsa zinthu zabwino za dziko lino monga zinalili poyamba, akutero Yehova.</para>
  <para style="p">
    <verse number="12" style="v"/>“Yehova Wamphamvuzonse akuti, ‘Malo ano, a chipululu ndi wopanda anthu kapena nyama, mʼmizinda yake yonse mudzakhala msipu umene abusa adzadyetserako nkhosa zawo. <verse number="13" style="v"/>Ku mizinda ya kumapiri, ya kuchigwa, ya ku Negevi, ya ku dera la Benjamini, ku dziko lozungulira Yerusalemu, ndi ku mizinda ya Yuda, nkhosa zidzadutsanso pamaso pa munthu woziwerenga,’ akutero Yehova.</para>
  <para style="p">
    <verse number="14" style="v"/>“ ‘Taonani masiku akubwera,’ akutero Yehova, ‘pamene ndidzachitadi zokoma zimene ndinalonjeza Aisraeli ndi nyumba ya Yuda.</para>
  <para style="q1">
    <verse number="15" style="v"/>“ ‘Mʼmasiku amenewo ndi pa nthawi imeneyo</para>
  <para style="q2">ndidzaphukitsa Nthambi yolungama kuchokera ku banja la Davide;</para>
  <para style="q2">munthuyo adzachita zolungama ndi zabwino mʼdziko.</para>
  <para style="q1">
    <verse number="16" style="v"/>Mʼmasiku amenewo Yuda adzapulumuka</para>
  <para style="q2">ndipo Yerusalemu adzakhala mwamtendere.</para>
  <para style="q1">Dzina limene mzindawu udzadziwike nalo ndi ili:</para>
  <para style="q2">Yehova Chilungamo Chathu.’</para>
  <para style="m">
    <verse number="17" style="v"/>Yehova akunena kuti, ‘Davide sadzasowa mdzukulu wolowa mʼmalo mwake pa mpando waufumu wa Israeli, <verse number="18" style="v"/>ngakhale ansembe, amene ndi Alevi, sadzasowanso munthu woyima pamaso panga nthawi zonse wopereka nsembe zopsereza, nsembe zaufa ndi nsembe zina.’ ”</para>
  <para style="p">
    <verse number="19" style="v"/>Yehova anawuza Yeremiya kuti: <verse number="20" style="v"/>Mawu anga ndi awa. Ine ndinachita pangano ndi usana ndi usiku kuti zizibwera pa nthawi yake. Pangano limeneli inu simungaliphwanye. <verse number="21" style="v"/>Ndinachitanso pangano ndi Davide, mtumiki wanga kuti nthawi zonse adzakhala ndi mdzukulu wodzakhala pa mpando wake waufumu. Ndinachitanso pangano ndi Alevi kuti iwonso adzanditumikira nthawi zonse. Mapangano amenewa sadzaphwanyidwa nthawi zonse. <verse number="22" style="v"/>Ndidzachulukitsa ngati nyenyezi zamlengalenga ndiponso ngati mchenga wa mʼmbali mwa nyanja zidzukulu za mtumiki wanga Davide ndiponso za Alevi amene amanditumikira Ine.</para>
  <para style="p">
    <verse number="23" style="v"/>Yehova anafunsa Yeremiya kuti, <verse number="24" style="v"/>“Kodi sunamve mmene anthu ena akumanenera kuti, ‘Yehova wakana maufumu awiriwa amene Iye anawasankha.’ Kotero anthuwo akunyoza anthu anga ndipo sakuwayesanso mtundu wa anthu. <verse number="25" style="v"/>‘Koma Ine Yehova ndinachita pangano ndi usana ndi usiku. Ndinakhazikitsanso malamulo oyendetsa dziko lakumwamba ndi dziko lapansi, <verse number="26" style="v"/>monga ndachita zimenezi motsimikiza, choncho ndidzasunga pangano limene ndinachita ndi zidzukulu za Yakobo ndi Davide mtumiki wanga. Ndidzasankha mmodzi mwa ana a Davide kuti alamulire zidzukulu za Abrahamu, Isake ndi Yakobo. Komatu ndidzawamvera chifundo ndi kuwakhazikanso pabwino.’ ”</para>
  <chapter number="34" style="c"/>
  <para style="s1">Chenjezo kwa Zedekiya</para>
  <para style="p">
    <verse number="1" style="v"/>Nebukadinezara mfumu ya ku Babuloni ndi gulu lake lonse lankhondo, pamodzi ndi maufumu onse a pa dziko lapansi amene ankawalamulira ndiponso anthu a mitundu yonse ankathira nkhondo Yerusalemu ndi mizinda yonse yozungulira Yehova anayankhula ndi Yeremiya kuti, <verse number="2" style="v"/>“Yehova, Mulungu wa Israeli akuti: Pita kwa Zedekiya mfumu ya Yuda ndipo ukamuwuze kuti Yehova akuti mzinda uno ndidzawupereka mʼmanja mwa mfumu ya ku Babuloni ndipo adzawutentha ndi moto. <verse number="3" style="v"/>Iweyo sudzapulumuka mʼmanja mwake koma udzagwidwa ndithu ndipo adzakupereka mʼmanja mwake. Udzayiona mfumu ya ku Babuloni maso ndi maso ako ndipo udzayankhula nayo pakamwa ndi pakamwa. Ndipo udzapita ku Babuloni.</para>
  <para style="p">
    <verse number="4" style="v"/>“Koma iwe Zedekiya mfumu ya Yuda, imva lonjezo ili la Yehova. Izi ndi zimene Yehova akunena za iwe: Sudzaphedwa pa nkhondo; <verse number="5" style="v"/>udzafera pa mtendere. Monga anthu ankafukiza lubani poyika maliro a makolo ako akale, amene anali mafumu iwe usanalowe ufumu, choncho nawenso podzayika maliro ako adzafukiza lubani ndipo polira azidzati, ‘Kalanga, mbuye wanga!’ Ine mwini ndalonjeza zimenezi, akutero Yehova.”</para>
  <para style="p">
    <verse number="6" style="v"/>Ndipo mneneri Yeremiya anawuza zonsezi Zedekiya mfumu ya Yuda, mu Yerusalemu. <verse number="7" style="v"/>Nthawi imeneyi nʼkuti gulu lankhondo la mfumu ya ku Babuloni likuthira nkhondo Yerusalemu ndi mizinda ina yotsala ya Yuda, Lakisi ndi Azeka. Imeneyi yokha ndiye inali mizinda yotetezedwa yotsala ya ku Yuda.</para>
  <para style="s1">Kumasulidwa kwa Akapolo</para>
  <para style="p">
    <verse number="8" style="v"/>Yehova anayankhulanso ndi Yeremiya. Nthawi imeneyi nʼkuti mfumu Zedekiya atachita pangano ndi anthu onse a mu Yerusalemu kuti alengeze zakuti akapolo awo adzawamasule. <verse number="9" style="v"/>Aliyense amene anali ndi akapolo a Chihebri, aamuna kapena aakazi awamasule; palibe amene ayenera kusunga mu ukapolo Myuda mnzake. <verse number="10" style="v"/>Choncho akuluakulu pamodzi ndi anthu onse amene anachita pangano ili anagwirizana kuti amasule akapolo awo aamuna ndi aakazi ndi kuti asawasungenso mu ukapolo. Iwo anachitadi zimenezi ndipo anawamasuladi. <verse number="11" style="v"/>Koma pambuyo pake anasintha maganizo awo ndi kuwatenganso amuna ndi akazi amene anawamasula aja ndipo anawasandutsanso akapolo.</para>
  <para style="p">
    <verse number="12" style="v"/>Tsono Yehova anawuza Yeremiya kuti: <verse number="13" style="v"/>“Yehova Mulungu wa Israeli akuti: Ine ndinachita pangano ndi makolo anu pamene ndinawatulutsa ku Igupto, mʼdziko la ukapolo. Ine ndinati, <verse number="14" style="v"/>‘Chaka chachisanu ndi chiwiri chilichonse aliyense wa inu ayenera kumasula mʼbale wake wa Chihebri amene anadzigulitsa yekha kwa inuyo. Iyeyo amasulidwe akagwira ntchito zaka zisanu ndi chimodzi, mumulole apite mwaufulu.’ Komatu makolo anu sanandimvere kapena kusamala konse. <verse number="15" style="v"/>Posachedwa pomwepa inu munalapa ndi kuchita zinthu zabwino pamaso panga: Aliyense wa inu anamasula mʼbale wake. Ndipo munachita pangano pamaso panga mʼNyumba imene imadziwika ndi dzina langa kuti mudzachitadi zimenezi. <verse number="16" style="v"/>Koma tsopano mwasintha maganizo anu ndipo mwayipitsa dzina langa. Mwatenganso ukapolo aamuna ndi aakazi amene munawamasula aja kuti apite kumene akufuna. Mwawakakamiza kuti akhalebe akapolo anu.</para>
  <para style="p">
    <verse number="17" style="v"/>“Nʼchifukwa chake Yehova akuti: Inu simunandimvere Ine; simunalengeze kuti abale anu amasulidwe. Chabwino! Ine ndidzakupatsani ufulu; ufulu wake ukhala wophedwa ndi nkhondo, mliri ndi njala. Ndidzakusandutsani chinthu chochititsa mantha pakati pa maufumu onse a dziko lapansi. <verse number="18" style="v"/>Inu simunasunge pangano limene munachita ndi Ine. Simunasamale lonjezo limene munachita pamaso panga. Choncho ndidzakusandutsani ngati mwana wangʼombe uja amene ankamudula pawiri napita pakati pa zigawozo. <verse number="19" style="v"/>Amene ankadutsa pakati pa zigawozo anali atsogoleri a Yuda ndi Yerusalemu, akuluakulu a bwalo, ansembe ndi anthu onse a mʼdzikomo. <verse number="20" style="v"/>Onsewa ndidzawapereka kwa adani awo amene akufuna kuwapha. Mitembo yawo idzakhala chakudya cha mbalame zamlengalenga ndi zirombo za dziko lapansi.</para>
  <para style="p">
    <verse number="21" style="v"/>“Ndidzapereka Zedekiya mfumu ya Yuda ndi nduna zake kwa adani awo amene akufuna kuwapha, kwa gulu lankhondo la mfumu ya ku Babuloni limene nthawi ino layamba kubwerera mʼmbuyo. <verse number="22" style="v"/>Taonani, Ine ndidzawalamula, akutero Yehova, ndipo ndidzawabweretsanso ku mzinda uno. Adzathira nkhondo mzindawu, kuwulanda ndi kuwutentha. Ndipo Ine ndidzasandutsa chipululu mizinda ya Yuda kotero kuti palibe amene adzakhalemo.”</para>
  <chapter number="35" style="c"/>
  <para style="s1">Arekabu</para>
  <para style="p">
    <verse number="1" style="v"/>Yehova anayankhula ndi Yeremiya nthawi ya ulamuliro wa Yehoyakimu mwana wa Yosiya mfumu ya Yuda, kuti: <verse number="2" style="v"/>“Pita ku banja la Arekabu ndipo ukawayitane kuti abwere mʼchipinda chimodzi cha Nyumba ya Yehova ndipo akafika uwapatse vinyo kuti amwe.”</para>
  <para style="p">
    <verse number="3" style="v"/>Choncho ndinakatenga Yaazaniya (mwana wa Yeremiya winanso amene anali mwana wa Habaziniya), abale ake, ana ake onse aamuna ndi banja lonse la Arekabu. <verse number="4" style="v"/>Ndinabwera nawo ku Nyumba ya Yehova, ku chipinda cha ophunzira a mneneri Hanani mwana wa Igidaliya, munthu wa Mulungu. Chipinda chimenechi chinali pafupi ndi chipinda cha akuluakulu, chimene chinali pamwamba pa chipinda cha Maaseya mwana wa Salumu, mlonda wa pa khomo. <verse number="5" style="v"/>Kenaka ndinayika mabotolo odzaza ndi vinyo ndi zikho zake pamaso pa Arekabu ndipo ndinawawuza kuti, “Imwani vinyoyu.”</para>
  <para style="p">
    <verse number="6" style="v"/>Koma iwo anayankha kuti, “Ife sitimwa vinyo, chifukwa kholo lathu Yehonadabu mwana wa Rekabu anatilamula kuti, ‘Inuyo ngakhale zidzukulu zanu, musadzamwe vinyo mpaka kalekale. <verse number="7" style="v"/>Musadzamange nyumba kapena kufesa mbewu, kapena kulima minda ya mpesa; musadzakhale ndi zinthu zimenezi. Mʼmalo mwake muzidzakhale mʼmatenti. Mukadzatero mudzakhala nthawi yayitali mʼdziko limene mukukhalamo.’ <verse number="8" style="v"/>Ife takhala tikumvera zonse zimene kholo lathu Yehonadabu mwana wa Rekabu anatilamula. Ife ngakhale akazi athu kapena ana athu aamuna ndi aakazi sitinamwepo vinyo <verse number="9" style="v"/>kapena kumanga nyumba kuti tizikhalamo kapenanso kukhala ndi minda ya mpesa, minda ina iliyonse kapena mbewu. <verse number="10" style="v"/>Koma takhala mʼmatenti ndipo tamvera kwathunthu chilichonse chimene kholo lathu Yehonadabu anatilamula. <verse number="11" style="v"/>Koma pamene Nebukadinezara mfumu ya Babuloni anathira nkhondo dziko lino, ife tinati, ‘Tiyeni tichoke, tipite ku Yerusalemu kuti tithawe magulu ankhondo a Akasidi ndi Aaramu.’ Kotero ife takhala tikukhala mu Yerusalemu.”</para>
  <para style="p">
    <verse number="12" style="v"/>Yehova anayankhulanso ndi Yeremiya kuti, <verse number="13" style="v"/>“Iyeyu, Yehova Mulungu wa Israeli anawuza Yeremiya kuti: Pita ukawawuze anthu a ku Yuda ndi a ku Yerusalemu kuti, ‘Kodi simungatengeko phunziro ndi kumvera mawu anga?’ akutero Yehova. <verse number="14" style="v"/>‘Yehonadabu mwana wa Rekabu analamula ana ake kuti asamwe vinyo ndipo lamulo limeneli alisunga. Mpaka lero lino iwo samwa vinyo, chifukwa akumvera lamulo la kholo lawo. Koma Ine ndakhala ndikuyankhula nanu kawirikawiri kukuchenjezani, koma inu simunandimvere Ine. <verse number="15" style="v"/>Kawirikawiri ndakhala ndikutumiza atumiki anga, aneneri, kwa inu. Iwo akhala akukuwuzani kuti, ‘Aliyense wa inu asiye ntchito zake zoyipa ndi kukonza makhalidwe ake; musatsatire milungu ina ndi kumayitumikira. Pamenepo mudzakhala mʼdziko limene ndinakupatsani ndi makolo anu.’ Komabe inu simunasamale zimenezi kapena kundimvera Ine. <verse number="16" style="v"/>Zidzukulu za Yehonadabu mwana wa Rekabu zakhala zikumvera lamulo limene kholo lawo anazilamula, koma inuyo simunandimvere Ine.</para>
  <para style="p">
    <verse number="17" style="v"/>“Nʼchifukwa chake Yehova Mulungu Wamphamvuzonse, Mulungu wa Israeli akuti, ‘Ndidzagwetsera pa Yuda ndi pa onse okhala mu Yerusalemu masautso onse amene ndinakonza chifukwa sanandimvere. Ndinawayitana koma iwo sanayankhe.’ ”</para>
  <para style="p">
    <verse number="18" style="v"/>Yeremiya anawuza banja la Arekabu mawu onse a Yehova Wamphamvuzonse, Mulungu wa Israeli, kuti, “Munamvera lamulo la kholo lanu Yehonadabu ndipo mwatsatira malangizo ake onse ndi kuchita chilichonse chimene anakulamulani.” <verse number="19" style="v"/>Tsono Yehova Wamphamvuzonse, Mulungu wa Israeli akuti, “Yehonadabu mwana wa Rekabu sadzasowa munthu wonditumikira Ine nthawi zonse.”</para>
  <chapter number="36" style="c"/>
  <para style="s1">Yehoyakimu Atentha Buku la Yeremiya</para>
  <para style="p">
    <verse number="1" style="v"/>Chaka chachinayi cha Yehoyakimu mwana wa Yosiya mfumu ya Yuda, Yehova anayankhula ndi Yeremiya kuti, <verse number="2" style="v"/>“Tenga buku ndipo ulembemo mawu onse amene ndayankhula nawe otsutsa Israeli, Yuda ndi mitundu yonse ya anthu, kuyambira nthawi imene ndinayamba kuyankhula nawe pa nthawi ya ulamuliro wa Yosiya mpaka lero lino. <verse number="3" style="v"/>Mwina mwake anthu a ku Yuda adzamva za zoopsa zonse zimene ndakonza kuti ndiwachitire, ndipo munthu aliyense adzatembenuka ndi kusiya ntchito zake zoyipa. Motero ndidzawakhululukira zoyipa zawo ndi machimo awo.”</para>
  <para style="p">
    <verse number="4" style="v"/>Tsono Yeremiya anayitana Baruki mwana wa Neriya. Baruki analemba mʼbuku mawu onse amene Yeremiya ankamuwuza, mawu amene Yehova anamuwuza Yeremiya. <verse number="5" style="v"/>Kenaka Yeremiya anawuza Baruki kuti, “Ine andiletsa kupita ku Nyumba ya Mulungu. <verse number="6" style="v"/>Tsono iwe upite ku Nyumba ya Yehova pa tsiku losala kudya ndipo ukawerenge mawu a Yehova ochokera mʼbukumu amene ndinakulembetsa anthu onse akumva. Ukawawerengere anthu onse a ku Yuda amene amabwera ku Nyumba ya Mulungu kuchokera ku mizinda yawo. <verse number="7" style="v"/>Mwina mwake adzapempha kwa Yehova ndipo aliyense adzatembenuka ndi kusiya makhalidwe ake oyipa pakuti mkwiyo ndi ukali wa Yehova pa anthu awa ndi woopsa kwambiri.”</para>
  <para style="p">
    <verse number="8" style="v"/>Baruki mwana wa Neriya anachita zonse zimene mneneri Yeremiya anamuwuza kuti achite. Mʼnyumba ya Yehova, iye anawerenga mawu a Yehova ochokera mʼbukulo. <verse number="9" style="v"/>Pa mwezi wachisanu ndi chinayi wa chaka chachisanu cha Yehoyakimu mwana wa Yosiya mfumu ya Yuda, anthu onse a mu Yerusalemu ndi onse amene anabwera kumeneko kuchokera ku mizinda ya Yuda, anapangana za kusala kudya kuti apepese Yehova. <verse number="10" style="v"/>Atayima pa chipinda cha Gemariya mwana wa mlembi Safani, chimene chinali mʼbwalo lapamwamba, pafupi ndi Chipata Chatsopano cholowera ku Nyumba ya Yehova, Baruki anawerenga mawu onse a Yeremiya amene anali mʼbuku muja kwa anthu onse amene anali ku Nyumba ya Yehova.</para>
  <para style="p">
    <verse number="11" style="v"/>Mikaya mwana wa Gemariya, mwana wa Safani, atamva mawu onse a Yehova ochokera mʼbukumo, <verse number="12" style="v"/>anapita ku nyumba ya mfumu nakalowa ku chipinda cha mlembi. Akuluakulu, mlembi Elisama, Delaya mwana wa Semaya, Elinatani mwana wa Akibori, Gemariya mwana wa Safani, Zedekiya mwana wa Hananiya pamodzi ndi akuluakulu ena onse, anali atasonkhana kumeneko. <verse number="13" style="v"/>Tsono Mikaya anawafotokozera mawu onse amene anamva pamene Baruki ankawerenga buku lija anthu onse akumva. <verse number="14" style="v"/>Pambuyo pake akuluakulu onsewo anatuma Yehudi mwana wa Netaniya, mwana wa Selemiya, mwana wa Kusi, kwa Baruki kukamuwuza kuti, “Bwera ndi buku limene unawerenga kwa anthu.” Ndipo Baruki mwana wa Neriya anapita nalo bukulo kwa anthuwo. <verse number="15" style="v"/>Iwo anati, “Khala pansi, ndipo tiwerengere bukuli.”</para>
  <para style="p">Ndipo Baruki anawawerengera. <verse number="16" style="v"/>Atamva mawu onsewo, anayangʼanana mwa mantha ndipo anamuwuza Baruki kuti, “Ndithudi tikafotokozera mfumu mawu onsewa.” <verse number="17" style="v"/>Tsono anamufunsa Baruki kuti, “Tatiwuze, unalemba bwanji mawu onsewa? Kodi ndi Yeremiya anakulembetsa zimenezi?”</para>
  <para style="p">
    <verse number="18" style="v"/>Baruki anayankha kuti, “Inde, ndi Yeremiya amene anandiwuza mawu onsewa, ndipo ine ndinawalemba ndi utoto mʼbukumu.”</para>
  <para style="p">
    <verse number="19" style="v"/>Kenaka akuluakuluwo anamuwuza Baruki kuti, “Iweyo ndi Yeremiya, pitani mukabisale. Munthu aliyense asadziwe kumene muli.”</para>
  <para style="p">
    <verse number="20" style="v"/>Atayika bukulo mʼchipinda cha mlembi Elisama, analowa mʼbwalo, napita kwa mfumu ndi kukayifotokozera zonse. <verse number="21" style="v"/>Itamva zimenezi mfumu inatuma Yehudi kuti akatenge bukulo, ndipo Yehudi anakalitenga ku chipinda cha mlembi Elisama ndipo anawerengera mfumu pamodzi ndi akuluakulu ake amene anali naye. <verse number="22" style="v"/>Unali mwezi wachisanu ndi chinayi ndipo mfumu inali mʼnyumba ya pa nyengo yozizira, ikuwotha moto umene anasonkha. <verse number="23" style="v"/>Yehudi ankati akawerenga masamba atatu kapena anayi a bukulo, mfumu inkawangʼamba ndi mpeni ndi kuwaponya pa moto ndipo anapitiriza kuchita zimenezi mpaka buku lonse linapsa. <verse number="24" style="v"/>Mfumu pamodzi ndi omutumikira ake onse amene anamva mawu onsewa sanachite mantha kapena kungʼamba zovala zawo. <verse number="25" style="v"/>Ngakhale kuti Elinatani, Delaya, ndi Gemariya anapempha mfumu kuti isatenthe bukulo, mfumuyo sinawamvere. <verse number="26" style="v"/>Mʼmalo mwake, mfumu inalamula Yerahimeeli mwana wake, Seraya mwana wa Azirieli ndi Selemiya mwana wa Abideeli kuti agwire mlembi Baruki ndi mneneri Yeremiya. Koma pamenepo nʼkuti Yehova atawabisa.</para>
  <para style="p">
    <verse number="27" style="v"/>Mfumu itatentha buku limene linali ndi mawu amene Yeremiya anamulembetsa Baruki, Yehova anayankhula ndi Yeremiya kuti, <verse number="28" style="v"/>“Tenganso buku lina ndipo ulembe mawu onse amene anali mʼbuku loyamba lija, limene Yehoyakimu analitentha. <verse number="29" style="v"/>Ndiponso akamuwuze Yehoyakimu mfumu ya Yuda kuti, ‘Yehova akuti: Iwe unatentha buku lija ndipo unati: Nʼchifukwa chiyani unalemba kuti mfumu ya ku Babuloni idzabwera ndithu kudzawononga dziko lino ndi kupha anthu pamodzi ndi nyama zomwe?’ <verse number="30" style="v"/>Nʼchifukwa chake kunena za Yehoyakimu mfumu ya Yuda Yehova akuti sipadzaoneka munthu wina wolowa mʼmalo mwake pa mpando wa Davide. Akadzafa mtembo wake udzaponyedwa kunja ndipo udzakhala pa dzuwa masana, ndi pachisanu chowundana usiku. <verse number="31" style="v"/>Ndidzamulanga pamodzi ndi ana ake ndiponso omutumikira ake chifukwa cha zoyipa zawo; ndidzagwetsa pa iwo ndi pa onse amene akukhala mu Yerusalemu ndiponso pa anthu a ku Yuda masautso onse amene ndinawanena, chifukwa sanamvere.”</para>
  <para style="p">
    <verse number="32" style="v"/>Choncho Yeremiya anatenga buku lina napatsa mlembi Baruki mwana wa Neriya, ndipo Yeremiya anamulembetsa mawu onse amene anali mʼbuku limene Yehoyakimu mfumu ya Yuda anatentha. Ndipo anawonjezerapo mawu ambiri monga omwewo.</para>
  <chapter number="37" style="c"/>
  <para style="s1">Atsekera Yeremiya Mʼndende</para>
  <para style="p">
    <verse number="1" style="v"/>Nebukadinezara mfumu ya Babuloni, inakhazika pa mpando waufumu Zedekiya mwana wa Yosiya kukhala mfumu ya Yuda. Iye analowa mʼmalo mwa Yehoyakini mwana wa Yehoyakimu. <verse number="2" style="v"/>Koma Zedekiya kapena atumiki ake ngakhalenso anthu a mʼdzikomo sanasamalire mawu a Yehova amene anayankhula kudzera mwa mneneri Yeremiya.</para>
  <para style="p">
    <verse number="3" style="v"/>Tsono Zedekiya anatuma Yehukali mwana wa Selemiya ndi wansembe Zefaniya mwana wa Maseya kwa mneneri Yeremiya ndi uthenga uwu: “Chonde tipempherereni kwa Yehova Mulungu wathu.”</para>
  <para style="p">
    <verse number="4" style="v"/>Nthawi imeneyinso nʼkuti Yeremiya ali ndi ufulu woyenda pakati pa anthu chifukwa anali asanaponyedwe mʼndende. <verse number="5" style="v"/>Nthawi imeneyinso nʼkuti gulu lankhondo la Farao litatuluka mʼdziko la Igupto. Ndipo Ababuloni amene anali atazinga Yerusalemu atamva zimenezi, anachoka ku Yerusalemuko.</para>
  <para style="p">
    <verse number="6" style="v"/>Tsono Yehova anawuza mneneri Yeremiya kuti, <verse number="7" style="v"/>“Uyiwuze mfumu ya Yuda imene inakutuma kuti udzapemphe nzeru kwa ine kuti Ine Yehova, Mulungu wa Israeli ndikuti, gulu lankhondo la Farao limene linatuluka kuti lidzakuthandize lidzabwerera kwawo ku Igupto. <verse number="8" style="v"/>Ndipo Ababuloni adzabwerera kudzathira nkhondo mzinda uno. Iwo adzawugonjetsa ndi kuwutentha.</para>
  <para style="p">
    <verse number="9" style="v"/>“Yehova akuti: Musadzinyenge, nʼkumaganiza kuti, ‘Ndithu Ababuloni adzatisiya.’ Ndithudi sadzakusiyani! <verse number="10" style="v"/>Ngakhale mutagonjetsa gulu lonse lankhondo la Ababuloni limene likukuthirani nkhondo ndipo mʼmatenti mwawo ndikutsala anthu ovulala okhaokha, amenewo adzabwera ndi kudzatentha mzinda uno.”</para>
  <para style="p">
    <verse number="11" style="v"/>Gulu lankhondo la Ababuloni litaleka kuthira nkhondo mzinda wa Yerusalemu chifukwa choopa gulu lankhondo la Farao, <verse number="12" style="v"/>Yeremiya ananyamuka kuchoka ku Yerusalemu ndi kumapita ku dziko la Benjamini kuti akalandire gawo lake la minda ya makolo ake. <verse number="13" style="v"/>Koma atafika pa Chipata cha Benjamini, mkulu wa alonda amene dzina lake linali Iriya mwana wa Selemiya, mwana wa Hananiya, anagwira mneneri Yeremiyayo ndipo anati, “Iwe ukuthawira kwa Ababuloni!”</para>
  <para style="p">
    <verse number="14" style="v"/>Yeremiya anati, “Zimenezo si zoona! Ine sindikuthawira kwa Ababuloni.” Koma Iriya sanamumvere. Mʼmalo mwake anagwira Yeremiya nʼkupita naye kwa akuluakulu. <verse number="15" style="v"/>Akuluakuluwo anamupsera mtima Yeremiya ndipo anamukwapula ndi kumuyika mʼnyumba ya mlembi Yonatani, imene anayisandutsa ndende.</para>
  <para style="p">
    <verse number="16" style="v"/>Yeremiya anayikidwa mʼndende ya pansi pa nthaka, kumene anakhalako nthawi yayitali. <verse number="17" style="v"/>Kenaka Mfumu Zedekiya inatuma anthu kuti akayitane Yeremiya ndipo anabwera naye ku nyumba ya mfumu. Atafika mfumu inamufunsa mwamseri kuti, “Kodi pali mawu ena amene Yehova wakuwuza?”</para>
  <para style="p">Yeremiya anayankha kuti, “Inde. Inu mfumu mudzaperekedwa kwa mfumu ya ku Babuloni.”</para>
  <para style="p">
    <verse number="18" style="v"/>Pamenepo Yeremiya anafunsa Mfumu Zedekiya kuti, “Kodi ndakulakwirani chiyani inuyo kapena akuluakulu anu kapenanso anthu awa, kuti mundiyike mʼndende? <verse number="19" style="v"/>Kodi ali kuti aneneri anu amene anakuloserani kuti, ‘Mfumu ya ku Babuloni sidzakuthirani nkhondo pamodzi ndi dziko lino’? <verse number="20" style="v"/>Koma tsopano, mbuye wanga mfumu, chonde tamverani. Loleni ndinene pempho langa pamaso panu: Musandibwezere ku nyumba ya mlembi Yonatani, kuopa kuti ndingakafere kumeneko.”</para>
  <para style="p">
    <verse number="21" style="v"/>Tsono Mfumu Zedekiya analamula kuti Yeremiya asungidwe mʼbwalo la alonda. Ankamupatsa buledi tsiku ndi tsiku amene ankamugula kwa ophika buledi. Anapitiriza kutero mpaka buledi yense anatha mu mzindamo. Choncho Yeremiya anapitirira kukhala mʼbwalo la alonda.</para>
  <chapter number="38" style="c"/>
  <para style="s1">Yeremiya Aponyedwa Mʼchitsime cha Matope</para>
  <para style="p">
    <verse number="1" style="v"/>Sefatiya mwana wa Matani, Gedaliya mwana wa Pasi-Huri, Yukali mwana wa Selemiya, ndi Pasi-Huri mwana wa Malikiya anamva zimene Yeremiya ankawuza anthu onse kuti, <verse number="2" style="v"/>“Yehova akuti, ‘Aliyense amene akhale mu mzinda muno adzafa ndi nkhondo njala kapena mliri. Koma aliyense amene atatuluke kukadzipereka kwa Ababuloni adzapulumutsa moyo wake; iyeyo adzakhala ndi moyo. <verse number="3" style="v"/>Mzinda uno udzaperekedwa ndithu kwa gulu lankhondo la mfumu ya ku Babuloni, amene adzawulande.’ ”</para>
  <para style="p">
    <verse number="4" style="v"/>Tsono akuluakuluwo anawuza mfumu kuti, “Munthu uyu ayenera kuphedwa. Iye akutayitsa mtima asilikali pamodzi ndi anthu onse amene atsala mu mzinda muno, chifukwa cha zimene akuwawuza. Munthu ameneyu sakufunira zabwino anthuwa koma chiwonongeko chawo.”</para>
  <para style="p">
    <verse number="5" style="v"/>Mfumu Zedekiya anayankha kuti, “Munthuyu ali mʼmanja mwanu. Ine sindingakuletseni chimene mukufuna kumuchitira.”</para>
  <para style="p">
    <verse number="6" style="v"/>Choncho iwo anatenga Yeremiya nakamuponya mʼchitsime cha Malikiya, mwana wa mfumu, chimene chinali mʼbwalo la alonda. Iwo anamutsitsira mʼdzenjemo ndi chingwe. Munalibe madzi koma matope okhaokha, ndipo Yeremiya anamira mʼmatopewo.</para>
  <para style="p">
    <verse number="7" style="v"/>Koma Ebedi-Meleki, Mkusi, mmodzi mwa anthu ofulidwa ogwira ntchito mʼnyumba ya mfumu, anamva kuti Yeremiya anamuponya mʼchitsime. Nthawi imeneyo nʼkuti mfumu ili ku chipata cha Benjamini. <verse number="8" style="v"/>Ebedi-Meleki anatuluka ku nyumba ya mfumu kukayiwuza kuti, <verse number="9" style="v"/>“Mbuye wanga mfumu, zimene anthu awa amuchitira mneneri Yeremiya ndi zoyipa kwambiri. Iwo amuponya mʼchitsime, ndipo adzafa ndi njala chifukwa buledi watha mu mzinda muno.”</para>
  <para style="p">
    <verse number="10" style="v"/>Tsono mfumu inalamula Ebedi-Meleki, Mkusi, kuti, “Tenga anthu makumi atatu, ndipo mukamutulutse mʼchitsimemo mneneri Yeremiya asanafe.”</para>
  <para style="p">
    <verse number="11" style="v"/>Pamenepo Ebedi-Meleki anatenga anthuwo, napita nawo ku nyumba ya mfumu ya pansi pa chipinda chosungiramo chuma. Kumeneko anakatengako sanza ndipo anatsitsira sanzazo ndi chingwe mʼchitsime mʼmene munali Yeremiya. <verse number="12" style="v"/>Ebedi-Meleki, Mkusi, anawuza Yeremiya kuti, “Ika sanzazo mkwapa mwako kuti zingwe zingakupweteke.” Yeremiya anachitadi zimenezi, <verse number="13" style="v"/>ndipo anamukoka ndi zingwe ndi kumutulutsa mʼchitsimecho. Ndipo Yeremiya anakhalabe ku bwalo la alonda.</para>
  <para style="s1">Zedekiya Afunsanso Yeremiya</para>
  <para style="p">
    <verse number="14" style="v"/>Tsiku lina Mfumu Zedekiya anayitana mneneri Yeremiya ndipo anabwera naye ku chipata chachitatu cha Nyumba ya Yehova. Mfumu inawuza Yeremiya kuti, “Ndikufuna kukufunsa kanthu kena, ndipo usandibisire chilichonse.”</para>
  <para style="p">
    <verse number="15" style="v"/>Yeremiya anati kwa Zedekiya, “Ndikakuyankhani, kodi simundipha? Ngakhaletu ine nditakulangizani, inu simudzandimvera.”</para>
  <para style="p">
    <verse number="16" style="v"/>Koma Mfumu Zedekiya mwachinsinsi inalumbira kwa Yeremiya kuti, “Pali Yehova wamoyo, amene amatipatsa moyo, sindidzakupha ngakhalenso kukupereka kwa amene akufuna kukuphawa.”</para>
  <para style="p">
    <verse number="17" style="v"/>Pamenepo Yeremiya anati kwa Zedekiya, “Yehova Wamphamvuzonse, Mulungu wa Israeli akuti, ‘Ngati mutuluka kukadzipereka kwa ankhondo a mfumu ya ku Babuloni, mudzakhala ndi moyo ndipo mzinda uno sadzawutentha, inu pamodzi ndi banja lanu mudzakhala ndi moyo. <verse number="18" style="v"/>Koma ngati simutuluka kukadzipereka kwa ankhondo a mfumu ya ku Babuloni, mzinda uno udzaperekedwa kwa Ababuloni ndipo adzawutentha; inuyo simudzapulumuka mʼdzanja mwawo.’ ”</para>
  <para style="p">
    <verse number="19" style="v"/>Mfumu Zedekiya inati kwa Yeremiya, “Ine ndikuopa Ayuda amene anathawira kale kwa Ababuloni, pakuti mwina Ababuloniwo adzandipereka kwa Ayudawo ndipo iwowo adzandizunza.”</para>
  <para style="p">
    <verse number="20" style="v"/>Yeremiya anayankha kuti, “Ngati mumvera Yehova ndi kuchita zimene ndakuwuzani, ndiye kuti zinthu zidzakuyenderani bwino. Inu simudzaphedwa. <verse number="21" style="v"/>Koma mukakana kudzipereka, chimene Yehova wandiwululira ndi ichi: <verse number="22" style="v"/>Akazi onse amene atsala mʼnyumba ya mfumu ya Yuda adzaperekedwa kwa akuluakulu a mfumu ya ku Babuloni. Akazi amenewo adzakuwuzani kuti,</para>
  <para style="q1">“ ‘Abwenzi ako okhulupirika aja anakusokeretsa,</para>
  <para style="q2">ndipo anakugonjetsa.</para>
  <para style="q1">Poti tsopano miyendo yako yazama mʼmatope;</para>
  <para style="q2">abwenzi ako aja akusiya.’</para>
  <para style="p">
    <verse number="23" style="v"/>“Akazi pamodzi ndi ana anu adzaperekedwa kwa Ababuloni. Inuyo simudzapulumuka mʼmanja mwawo koma mfumu ya ku Babuloni idzakugwirani; mzinda uno adzawutentha.”</para>
  <para style="p">
    <verse number="24" style="v"/>Pamenepo Zedekiya anati kwa Yeremiya, “Usawuze munthu wina aliyense zimene takambiranazi, ukatero udzaphedwa. <verse number="25" style="v"/>Akuluakulu akamva kuti ndinayankhula nawe ndipo akabwera kwa iwe nʼkudzakufunsa kuti, ‘Tiwuze zimene unanena kwa mfumu ndi zimene mfumu inanena kwa iwe; usatibisire, ukatero tidzakupha,’ <verse number="26" style="v"/>udzawawuze kuti, ‘Ine ndimapempha mfumu kuti isandibwezerenso ku nyumba ya Yonatani kuti ndikafere kumeneko.’ ”</para>
  <para style="p">
    <verse number="27" style="v"/>Akuluakulu onse anabweradi kwa Yeremiya kudzamufunsa. Iye anawayankha monga momwe mfumu inamulamula. Choncho palibe amene ananenanso kanthu, pakuti palibe amene anamva zomwe anakambirana ndi mfumu.</para>
  <para style="p">
    <verse number="28" style="v"/>Ndipo Yeremiya anakhalabe mʼbwalo la alonda mpaka tsiku limene mzinda wa Yerusalemu unalandidwa.</para>
  <chapter number="39" style="c"/>
  <para style="s1">Kugonjetsedwa kwa Yerusalemu</para>
  <para style="p">
    <verse number="1" style="v"/>Mzinda wa Yerusalemu anawulanda motere: Mʼchaka chachisanu ndi chinayi cha Zedekiya mfumu ya Yuda, mwezi wakhumi, Nebukadinezara mfumu ya ku Babuloni anabwera ndi gulu lake lonse kudzathira nkhondo mzinda wa Yerusalemu ndipo anawuzinga mzindawo. <verse number="2" style="v"/>Ndipo pa tsiku lachisanu ndi chinayi la mwezi wachinayi wa chaka cha khumi ndi chimodzi cha Zedekiya, malinga a mzindawo anabowoledwa. <verse number="3" style="v"/>Pamenepo akuluakulu onse a mfumu ya ku Babuloni anabwera nakakhala pa Chipata Chapakati. Akuluwo ndi awa: Nerigali-Sarezeri, Samugara Nebo, Sarisekimu mkulu wa nduna, Nerigali-Sarezeri winanso mlangizi wa mfumu ndi akuluakulu onse a mfumu ya ku Babuloni. <verse number="4" style="v"/>Zedekiya mfumu ya Yuda pamodzi ndi ankhondo ake atawaona, anathawa mu mzindawo usiku podzera ku munda wa mfumu, kudutsa chipata cha pakati pa makoma awiri. Anathawira ku Araba.</para>
  <para style="p">
    <verse number="5" style="v"/>Koma gulu la ankhondo la ku Babuloni linalondola ndi kumupeza Zedekiyayo mʼchigwa cha ku Yeriko. Anamugwira napita naye kwa Nebukadinezara mfumu ya ku Babuloni ku Ribula mʼdziko la Hamati kumene anagamula mlandu wake. <verse number="6" style="v"/>Ku Ribulako, mfumu ya ku Babuloni inapha ana aamuna a Zedekiya iyeyo akuona. Inaphanso anthu olemekezeka onse a ku Yuda. <verse number="7" style="v"/>Kenaka inakolowola maso a Zedekiya ndi kumumanga ndi maunyolo a mkuwa nʼkupita naye ku Babuloni.</para>
  <para style="p">
    <verse number="8" style="v"/>Ababuloni anatentha nyumba ya mfumu ndi nyumba za anthu, ndiponso anagwetsa malinga a Yerusalemu. <verse number="9" style="v"/>Nebuzaradani, mtsogoleri wa alonda ankhondo a mfumu, anatenga ukapolo anthu onse otsala mu mzindamo kupita nawo ku Babuloni, pamodzi ndi amene anadzipereka kale kwa iye. <verse number="10" style="v"/>Koma Nebuzaradani, mtsogoleri wa alonda ankhondo anasiya mʼdziko la Yuda anthu ena osauka, amene analibe chilichonse; ndipo anawapatsa minda ya mpesa ndi minda inanso.</para>
  <para style="p">
    <verse number="11" style="v"/>Tsono Nebukadinezara mfumu ya ku Babuloni inatuma mawu kwa Nebuzaradani mtsogoleri wa alonda ankhondo a mfumu za Yeremiya. Iye anati: <verse number="12" style="v"/>“Mutenge, umusamale bwino, ndipo usamuvute koma umuchitire zimene afuna.” <verse number="13" style="v"/>Choncho Nebuzaradani mtsogoleri wa alonda, Nebusazibani mkulu wa nduna, Nerigali-Sarezeri mlangizi wamkulu wa mfumu ndi akuluakulu onse a mfumu ya ku Babuloni <verse number="14" style="v"/>anatuma anthu nakamutulutsa Yeremiya mʼbwalo la alonda. Anakamupereka kwa Gedaliya mwana wa Ahikamu, mwana wa Safani, kuti amutumize ku nyumba yake. Ndipo Yeremiya anakhala pakati pa abale ake.</para>
  <para style="p">
    <verse number="15" style="v"/>Yeremiya ali mʼndende ku bwalo la alonda, Yehova anayankhula naye: <verse number="16" style="v"/>“Pita ukamuwuze Ebedi-Meleki, Mkusi, kuti, ‘Yehova Wamphamvuzonse, Mulungu wa Israeli akuti: Zidzachitikadi zimene ndinanena zokhudza mzinda uno; ndipo zidzakhala zoyipa osati zabwino ayi. Zimenezi zidzachitika pa nthawi yake iwe ukuona. <verse number="17" style="v"/>Koma ndidzakupulumutsa pa tsiku limenelo, akutero Yehova; sudzaperekedwa kwa anthu amene umawaopa. <verse number="18" style="v"/>Ndithu ndidzakupulumutsa; sudzaphedwa pa nkhondo koma udzapulumuka, chifukwa wadalira Ine, akutero Yehova.’ ”</para>
  <chapter number="40" style="c"/>
  <para style="s1">Amasula Yeremiya</para>
  <para style="p">
    <verse number="1" style="v"/>Yehova anayankhula ndi Yeremiya pamene Nebuzaradani mtsogoleri wa asilikali olonda mfumu anamasula Yeremiyayo ku Rama. Anamupeza Yeremiya ali womangidwa ndi unyolo pamodzi ndi amʼndende ena onse a ku Yerusalemu ndi a ku Yuda amene ankapita nawo ku ukapolo ku Babuloni. <verse number="2" style="v"/>Mtsogoleriyu anamupeza Yeremiya, anamuwuza kuti, “Yehova Mulungu wako analengeza kale zakuti malo ano adzawonongedwa. <verse number="3" style="v"/>Ndipo tsopano Yehova wachitadi zimenezi monga mmene ananenera. Izi zonse zachitika chifukwa anthu inu munachimwira Yehova ndipo simunamumvere. <verse number="4" style="v"/>Koma tsopano taona, lero ndikukumasula unyolo umene unali mʼmanja mwako. Ngati ukufuna kupita nane ku Babuloni, tiye ndipo adzakusamala bwino. Koma ngati sukufuna kupita, ndiye usapite. Dziko ndi limeneli monga ukulioneramo. Uli ndi ufulu kupita kulikonse kumene ukufuna.” <verse number="5" style="v"/>Yeremiya asanayankhe, Nebuzaradani anamuwuzanso kuti, “Ngati supita ndiye pita, ubwerere kwa Gedaliya, mwana wa Ahikamu, mdzukulu wa Safani, amene mfumu ya ku Babuloni inamusankha kuti akhale bwanamkubwa wa Yuda. Ukakhale naye pakati pa anthu, kapena upite kulikonse ukufuna.”</para>
  <para style="p">Ndipo mtsogoleri uja anamupatsa Yeremiya chakudya ndi mphatso zina ndi kumulola kuti apite. <verse number="6" style="v"/>Motero Yeremiya anapita kwa Gedaliya mwana wa Ahikamu ku Mizipa ndipo anakakhala naye kumeneko pakati pa anthu amene anatsala mʼdzikomo.</para>
  <para style="s1">Kuphedwa kwa Gedaliya</para>
  <para style="p">
    <verse number="7" style="v"/>Panali atsogoleri ena a nkhondo ndi anthu awo amene sanadzipereke nawo. Iwowa anamva kuti mfumu ya ku Babuloni inasankha Gedaliya mwana wa Ahikamu kukhala bwanamkubwa wa dzikolo ndipo kuti yamuyika kukhala wolamulira amuna, akazi ndi ana amene anali osauka kwambiri mʼdzikomo, amene sanawagwire ukapolo kupita nawo ku Babuloni. <verse number="8" style="v"/>Iwowa anapita ku Mizipa kwa Gedaliya. Amene anapitawo ndi awa: Ismaeli mwana wa Netaniya, Yohanani ndi Yonatani ana a Kareya, Seraya mwana wa Tanihumeti, ana a Efai a ku Netofa, ndi Yezaniya mwana wa Maaka, iwowo pamodzi ndi anthu awo. <verse number="9" style="v"/>Gedaliya mwana wa Ahikamu, mdzukulu wa Safani, anawalonjeza iwo pamodzi ndi anthuwo mwalumbiro. Ndipo anati, “Musaope kuwatumikira Ababuloni. Khalani mʼdziko muno, tumikirani mfumu ya ku Babuloni, ndipo zinthu zidzakuyenderani bwino. <verse number="10" style="v"/>Ine ndidzakhala ku Mizipa kuti ndizikuyimirirani kwa Ababuloni amene azidzabwera kwa ife, koma inu muzikolola vinyo wanu, zipatso zanu, mafuta anu ndi kuzisunga mʼmitsuko yanu, nʼkumakhala mʼmizinda imene mwalandayo.”</para>
  <para style="p">
    <verse number="11" style="v"/>Nawonso Ayuda onse a ku Mowabu, ku Amoni, ku Edomu ndi a ku mayiko ena onse anamva kuti mfumu ya ku Babuloni inasiyako anthu ena ku Yuda ndipo kuti inasankha Gedaliya mwana wa Ahikamu, mwana wa Safani, kukhala bwanamkubwa wawo. <verse number="12" style="v"/>Tsono Ayuda onsewo anabwerera ku Yuda, ku Mizipa kwa Gedaliya, kuchokera ku mayiko onse kumene anabalalikira. Ndipo anakolola zipatso zochuluka ndi vinyo wambiri.</para>
  <para style="p">
    <verse number="13" style="v"/>Yohanani mwana wa Kareya ndi atsogoleri a ankhondo onse amene sanadzipereke aja anabwera ku Mizipa kwa Gedaliya <verse number="14" style="v"/>ndipo anamufunsa kuti, “Kodi sukudziwa kuti Baalisi mfumu ya Aamoni watuma Ismaeli mwana wa Netaniya kuti akuphe?” Koma Gedaliya mwana wa Ahikamu sanawankhulupirire.</para>
  <para style="p">
    <verse number="15" style="v"/>Tsono Yohanani mwana wa Kareya, mwamseri anawuza Gedaliya ku Mizipa kuti, “Loleni ndipite ndikaphe Ismaeli mwana wa Netaniya, ndipo palibe amene ati adziwe. Akuphereninji ndi kuchititsa Ayuda onse, amene akuzungulirani kuti abalalike ndi kuti otsala a ku Yuda awonongeke?”</para>
  <para style="p">
    <verse number="16" style="v"/>Koma Gedaliya mwana wa Ahikamu anawuza Yohanani mwana wa Kareya kuti, “Usachite zimenezo! Zimene ukunena za Ismaeli ndi zabodza.”</para>
  <chapter number="41" style="c"/>
  <para style="p">
    <verse number="1" style="v"/>Pa mwezi wachisanu ndi chiwiri Ismaeli mwana wa Netaniya, mdzukulu wa Elisama amene anali wa banja laufumu ndiponso mmodzi wa atsogoleri a ankhondo a mfumu, anabwera ku Mizipa kwa Gedaliya mwana wa Ahikamu ndi anthu khumi. Pamene ankadya naye kumeneko, <verse number="2" style="v"/>Ismaeli mwana wa Netaniya pamodzi ndi anthu khumi aja anayimirira ndi kupha ndi lupanga Gedaliya mwana wa Ahikamu, mdzukulu wa Safani. Choncho anapha munthu amene mfumu ya ku Babuloni inamusankha kukhala bwanamkubwa wa dzikolo. <verse number="3" style="v"/>Ismaeli anaphanso Ayuda onse amene anali pamodzi ndi Gedaliya ku Mizipa, kuphatikizanso asilikali a Ababuloni amene anali ku Mizipako.</para>
  <para style="p">
    <verse number="4" style="v"/>Mmawa mwake, anthu asanadziwe kuti Gedaliya waphedwa, <verse number="5" style="v"/>kunafika anthu 80 ochekera ku Sekemu, Silo ndi Samariya, amene anali atameta ndevu zawo, atangʼamba zovala zawo ndi kudzichekacheka. Iwowa anatenga chopereka cha ufa ndi lubani kuti adzapereke ku Nyumba ya Yehova. <verse number="6" style="v"/>Ismaeli mwana wa Netaniya anachoka ku Mizipa akulira kupita kukakumana nawo. Atakumana nawo, iye anati, “Bwerani mudzaonane ndi Gedaliya mwana wa Ahikamu.” <verse number="7" style="v"/>Atafika pakati pa mzinda, Ismaeli mwana wa Netaniya pamodzi ndi anthu amene anali naye anawapha anthuwo ndi kuwaponya mʼchitsime. <verse number="8" style="v"/>Koma anthu khumi a gululo anawuza Ismaeli kuti, “Musatiphe! Tili ndi tirigu ndi barele, mafuta ndi uchi, zimene tabisa mʼmunda.” Choncho anawasiya ndipo sanawaphere pamodzi ndi anzawo aja. <verse number="9" style="v"/>Tsono chitsime chimene anaponyamo mitembo ya anthu amene anawaphawo pamodzi ndi mtembo wa Gedaliya chinali chimene mfumu Asa anachikumba poopsedwa ndi Baasa mfumu ya Israeli. Ismaeli mwana wa Netaliya anachidzaza ndi mitembo.</para>
  <para style="p">
    <verse number="10" style="v"/>Pambuyo pake Ismaeli anatenga ukapolo anthu ena onse amene anali ku Mizipa: ana aakazi a mfumu pamodzi ndi ena onse amene anatsalira kumeneko, amene Nebuzaradani mtsogoleri wa asilikali olonda mfumu anapatsa Gedaliya mwana wa Ahikamu kuti akhale bwanamkubwa wawo. Ismaeli mwana wa Netaliya anatenga ukapolo anthuwa ndi kuwoloka nawo kumapita ku dziko la Aamoni.</para>
  <para style="p">
    <verse number="11" style="v"/>Pamene Yohanani mwana wa Kareya ndi atsogoleri onse a ankhondo amene anali naye pamodzi anamva zoyipa zonse zimene Ismaeli mwana wa Netaniya anachita, <verse number="12" style="v"/>anatenga ankhondo awo onse kupita kukamenyana ndi Ismaeli mwana wa Netaniya. Anakamupeza kufupi ndi chidziwe chachikulu cha ku Gibiyoni. <verse number="13" style="v"/>Pamene anthu onse amene Ismaeli anawagwira anaona Yohanani mwana wa Kareya pamodzi ndi atsogoleri a ankhondo amene anali naye, anasangalala. <verse number="14" style="v"/>Anthu onse amene Ismaeli anawagwira ukapolo ku Mizipa anabwerera ndi kupita kwa Yohanani mwana wa Kareya. <verse number="15" style="v"/>Koma Ismaeli pamodzi ndi anthu ake asanu ndi atatu, anathawa Yohanani ndi kuthawira kwa Aamoni.</para>
  <para style="s1">Kuthawira ku Igupto</para>
  <para style="p">
    <verse number="16" style="v"/>Kenaka Yohanani mwana wa Kareya pamodzi ndi atsogoleri onse a ankhondo amene anali naye anatsogolera anthu onse otsala a ku Mizipa amene anawapulumutsa kwa Ismaeli mwana wa Netaniya atapha Gedaliya mwana wa Ahikamu. Anthu amenewa anali: asilikali, akazi, ana ndi amuna ofulidwa otumikira mfumu amene anawatenga ku Gibiyoni. <verse number="17" style="v"/>Ndipo ananyamuka nayima ku Geruti Kimuhamu pafupi ndi Betelehemu pa ulendo wawo wopita ku Igupto <verse number="18" style="v"/>kuthawa Ababuloni. Iwo anaopa Ababuloniwo chifukwa Ismaeli mwana wa Netaniya anapha Gedaliya mwana wa Ahikamu, amene mfumu ya ku Babuloni inamuyika kukhala bwanamkubwa wa dzikolo.</para>
  <chapter number="42" style="c"/>
  <para style="p">
    <verse number="1" style="v"/>Atsogoleri onse a ankhondo pamodzi ndi Yohanani mwana wa Kareya ndi Azariya mwana wa Hosayia, ndiponso anthu onse, ana ndi akuluakulu omwe, anapita <verse number="2" style="v"/>kwa mneneri Yeremiya ndipo anamuwuza kuti, “Chonde imvani dandawulo lathu ndipo mutipempherere anthu otsalafe kwa Yehova Mulungu wanu. Pakuti monga tsopano mukuona, ngakhale kuti kale tinalipo ambiri, koma tsopano ochepa okha ndiye amene atsala. <verse number="3" style="v"/>Mupemphere kuti Yehova Mulungu wanu atiwuze kumene tiyenera kupita ndi chimene tiyenera kuchita.”</para>
  <para style="p">
    <verse number="4" style="v"/>Mneneri Yeremiya anawayankha kuti, “Ndamva zimene mwanenazi. Ndithu ndidzapemphera kwa Yehova Mulungu wanu monga momwe mwandipemphera. Ndidzakuwuzani chilichonse chimene Yehova anene ndipo sindidzakubisirani kanthu kalikonse.”</para>
  <para style="p">
    <verse number="5" style="v"/>Ndipo iwo anawuza Yeremiya kuti, “Yehova akhale mboni yoona ndi yokhulupirika yodzatitsutsa ife ngati sitichita mogwirizana ndi chilichonse chimene Yehova Mulungu adzakutumani kuti mutiwuze. <verse number="6" style="v"/>Kaya ndi zotikomera kapena zosatikomera, ife tidzamvera Yehova Mulungu wathu, amene takutumaniko. Tidzamvera Yehova Mulungu wathu kuti zinthu zidzatiyendere bwino.”</para>
  <para style="p">
    <verse number="7" style="v"/>Patapita masiku khumi, Yehova anayankhula ndi Yeremiya. <verse number="8" style="v"/>Choncho Yeremiya anayitana Yohanani mwana wa Kareya pamodzi ndi atsogoleri onse a ankhondo amene anali naye ndiponso anthu onse, ana ndi akulu omwe. <verse number="9" style="v"/>Yehova, Mulungu wa Israeli amene munanditumako kuti ndikapereke madandawulo mʼdzina lanu akuti, <verse number="10" style="v"/>“Ngati mukhala mʼdziko muno, ndiye kuti ndidzakukhazikitsani, osakuchotsani. Inde ndidzakudzalani osakuchotsani pakuti ndi kumva chisoni kwambiri chifukwa cha mavuto amene ndabweretsa pa inu. <verse number="11" style="v"/>Musayiope mfumu ya ku Babuloni, imene mukuyiopa tsopano. Musachite nayo mantha, akutero Yehova, pakuti Ine ndili nanu ndipo ndidzakupulumutsani ndi kukulanditsani mʼmanja mwake. <verse number="12" style="v"/>Ndidzakuchitirani chifundo, ndipo mfumuyonso idzakuchitirani chifundo ndi kukulolani kuti mukhale mʼdziko mwanumwanu.</para>
  <para style="p">
    <verse number="13" style="v"/>“Koma mwina simudzamvera Yehova Mulungu wanu nʼkumanena kuti, ‘Ayi ife sitidzakhala mʼdziko muno, <verse number="14" style="v"/>ndipo ngati mukunena kuti, ‘Ayi, koma tidzapita ku Igupto kumene sitidzaonako nkhondo kapena kumva kulira kwa lipenga kapenanso kusowa chakudya.’ <verse number="15" style="v"/>Tsono, inu otsala a ku Yuda, imvani mawu a Yehova. Iye akuti, ngati mutsimikiza zopita ku Igupto, nʼkupitadi kukakhala kumeneko, <verse number="16" style="v"/>ndiye nkhondo imene mukuyiopayo idzakugonjetsani ku Igupto komweko. Njala imene mukuyiopayo idzakupezani ku Igupto komweko ndipo mudzafera kumeneko. <verse number="17" style="v"/>Kunena zoona, onse amene atsimikiza zopita ku Igupto kuti akakhale kumeneko adzafa ndi nkhondo njala ndi mliri. Palibe ndi mmodzi yemwe amene adzapulumuke kapena kuthawa mavuto amene ndidzawagwetsera.’ <verse number="18" style="v"/>Yehova Wamphamvuzonse, Mulungu wa Israeli akuti, ‘Momwe ndinawakwiyira mwaukali anthu okhala mu Yerusalemu, koteronso ndidzakukwiyirani mukapita ku Igupto. Mudzasanduka chinthu chotembereredwa ndi chochititsa mantha, choseketsa ndi chonyozeka. Malo ano simudzawaonanso.’</para>
  <para style="p">
    <verse number="19" style="v"/>“Inu otsala a ku Yuda, Yehova wakuwuzani kuti, ‘Musapite ku Igupto.’ Dziwani chinthu ichi: Ine lero ndikukuchenjezani <verse number="20" style="v"/>kuti munalakwitsa kwambiri. Inu munandituma kwa Yehova Mulungu wanu nʼkumati ‘Mukatipempherere kwa Yehova Mulungu wathu, nʼkudzatiwuza chimene afuna kuti tichite, ndipo ife tidzachita.’ <verse number="21" style="v"/>Ine lero ndakuwuzani, koma inu simukumverabe zonse zimene Yehova Mulungu anandituma kuti ndikuwuzeni. <verse number="22" style="v"/>Tsono dziwani ichi: mudzafadi ndi nkhondo, njala ndi mliri kumalo kumene mukufuna mukakhaleko.”</para>
  <chapter number="43" style="c"/>
  <para style="p">
    <verse number="1" style="v"/>Yeremiya atatsiriza kuwawuza anthuwo mawu onse a Yehova Mulungu wawo, amene Yehova anamutuma kuti akawawuze, <verse number="2" style="v"/>Azariya mwana wa Hosayia ndi Yohanani mwana wa Kareya pamodzi ndi anthu onse odzikuza anawuza Yeremiya kuti, “Ukunama iwe! Yehova Mulungu wathu sanakutume kuti unene kuti, ‘Musapite ku Igupto kukakhala kumeneko.’ <verse number="3" style="v"/>Koma ndi Baruki mwana wa Neriya amene akukulimbikitsa kuti utiletse zopita ku Igupto ndi kuti mʼmalo mwake tidzipereke mʼmanja mwa Ababuloni, kuti iwo atiphe kapena kutitenga ukapolo ku Babuloni.”</para>
  <para style="p">
    <verse number="4" style="v"/>Motero Yohanani mwana wa Kareya ndi atsogoleri onse a ankhondo pamodzi ndi anthu onse sanamvere lamulo la Yehova loti akhale mʼdziko la Yuda. <verse number="5" style="v"/>Mʼmalo mwake, Yohanani mwana wa Kareya ndi atsogoleri onse a ankhondo anatenga anthu onse otsala a ku Yuda amene anabwera kudzakhala mʼdziko la Yuda kuchokera ku mayiko onse kumene anabalakirako. <verse number="6" style="v"/>Mʼgulu la anthu otengedwalo munali amuna onse, akazi ndi ana, ana aakazi a mfumu, ndiponso anthu amene Nebuzaradani mtsogoleri wa asilikali olonda mfumu anawasiya kwa Gedaliya mwana wa Ahikamu, mdzukulu wa Safani pamodzinso ndi mneneri Yeremiya ndi Baruki mwana wa Neriya. <verse number="7" style="v"/>Kotero anthuwo analowa mʼdziko la Igupto chifukwa anakana kumvera Yehova, nakafika ku Tapanesi.</para>
  <para style="p">
    <verse number="8" style="v"/>Ndipo Yehova anayankhula ndi Yeremiya ku Tapanesi kuti, <verse number="9" style="v"/>“Tenga miyala inayi yayikulu ndipo uyikwirire mʼdothi pa chiwundo cha polowera ku nyumba yaufumu ya Farao ku Tapanesi. Uchite zimenezi Ayuda onse akuona. <verse number="10" style="v"/>Ndipo uwawuze kuti, ‘Yehova Wamphamvuzonse, Mulungu wa Israeli akuti: Ndidzayitana mtumiki wanga Nebukadinezara mfumu ya ku Babuloni, ndipo adzakhazika mpando wake waufumu pa miyala imene ndayikwirira apayi. Iye adzafunyulula tenti yake yaufumu pa miyala imeneyi. <verse number="11" style="v"/>Iye adzabwera kudzathira nkhondo Igupto. Iwo oyenera kufa ndi mliri adzafa ndi mliri, iwo oyenera kutengedwa ukapolo adzatengedwa ukapolo, ndipo iwo oyenera kufa ndi lupanga adzafa ndi lupanga. <verse number="12" style="v"/>Adzayatsa moto mʼnyumba zopembedzera milungu ya Igupto. Adzayeretsa dziko la Igupto monga momwe mʼbusa amayeretsera chovala chake pochotsamo nsabwe. Pambuyo pake adzachoka mʼdziko la Igupto mwa mtendere. <verse number="13" style="v"/>Ku Iguptoko adzagwetsa zipilala zachipembedzo za ku nyumba yopembedzera mulungu wa dzuwa. Adzatentha ndi moto nyumba za milungu ya ku Igupto.’ ”</para>
  <chapter number="44" style="c"/>
  <para style="s1">Masautso Chifukwa cha Kupembedza Mafano</para>
  <para style="p">
    <verse number="1" style="v"/>Uthenga umene Yeremiya analandira wonena za Ayuda onse amene ankakhala ku Igupto, ku mizinda ya Migidoli, Tapanesi ndi Mefisi, ndiponso ku Patirosi ndi uwu: <verse number="2" style="v"/>“Yehova Wamphamvuzonse, Mulungu wa Israeli akuti: Inu mwaona mavuto aakulu amene ndinawabweretsa pa Yerusalemu ndi mizinda yonse ya Yuda. Lero mizinda yonseyo yasanduka mabwinja, yopanda munthu wokhalamo. <verse number="3" style="v"/>Zimenezi zinachitika chifukwa cha zoyipa zomwe anachita. Iwo anaputa mkwiyo wanga pofukiza lubani ndi potumikira milungu ina imene iwo kapena inu ngakhalenso makolo anu sanayidziwe. <verse number="4" style="v"/>Kawirikawiri Ine ndakhala ndikutuma atumiki anga, aneneri, amene anati, ‘Musachite chinthu chonyansachi chimene Ine ndimadana nacho!’ <verse number="5" style="v"/>Koma iwo sanamvere kapena kulabadira; sanatembenuke kusiya zoyipa zawo kapena kuleka kufukiza lubani kwa milungu ina. <verse number="6" style="v"/>Nʼchifukwa chake mkwiyo wanga unayaka ngati moto kutentha mizinda ya ku Yuda ndi misewu ya mu Yerusalemu ndi kuyisandutsa bwinja mpaka lero.</para>
  <para style="p">
    <verse number="7" style="v"/>“Ndiye tsopano Yehova Wamphamvuzonse, Mulungu wa Israeli, akunena kuti, ‘Chifukwa chiyani mukufuna kudziwononga chotere? Kodi mukufuna kuti amuna, akazi, ana ndi makanda onse aphedwe ndi kuti mu Yuda musatsale ndi munthu mmodzi yemwe? <verse number="8" style="v"/>Chifukwa chiyani mukuputa mkwiyo wanga popembedza mafano pofukiza lubani kwa milungu ina mʼdziko lino la Igupto mʼmene mukukhalamo. Kodi mukuchita zimenezi kuti mudziwononge nokha ndi kuti mudzisandutse chinthu choseketsa ndi chonyozeka pakati pa mitundu yonse ya dziko lapansi? <verse number="9" style="v"/>Kodi mwayiwala zoyipa zimene anachita makolo anu, mafumu a ku Yuda ndi akazi awo, ndiponso zoyipa zimene munachita inuyo ndi akazi anu mʼdziko la Yuda ndi mʼmisewu ya mu Yerusalemu? <verse number="10" style="v"/>Koma mpaka lero simunalape. Simunandilemekeze kapena kumvera malamulo anga amene ndinayikira inuyo ndi makolo anu.</para>
  <para style="p">
    <verse number="11" style="v"/>“Nʼchifukwa chake Yehova Wamphamvuzonse, Mulungu wa Israeli akunena kuti, ‘Ine ndatsimikiza zobweretsa mavuto pa inu ndi kuwatheratu anthu a ku Yuda. <verse number="12" style="v"/>Ndidzatenga anthu otsala a ku Yuda amene atsimikiza zopita ku Igupto ndi kukakhala kumeneko. Onse adzathera ku Igupto. Adzaphedwa ndi lupanga kapena kufa ndi njala. Kuyambira wamngʼono mpaka wamkulu, adzaphedwa ndi lupanga kapena kufa ndi njala. Adzasanduka chinthu chotembereredwa ndi chochititsa mantha, chinthu choseketsa ndi chonyozeka. <verse number="13" style="v"/>Ndidzalanga Ayuda okhala ku Igupto ndi lupanga, njala ndi mliri, ngati mmene ndinalangira anthu a ku Yerusalemu. <verse number="14" style="v"/>Motero mwa anthu amene anapita ku Igupto palibe ndi mmodzi yemwe adzapulumuke, kapena kukhala ndi moyo, kapena kubwerera ku Yuda. Palibe amene adzabwerere kupatula othawa nkhondo.’ ”</para>
  <para style="p">
    <verse number="15" style="v"/>Tsono amuna onse amene anadziwa kuti akazi awo ankafukiza lubani kwa milungu ina, ndiponso akazi onse amene anali pamenepo, gulu lalikulu la anthu, pamodzi ndi anthu onse amene amakhala ku Patirosi mʼdziko la Igupto, anati kwa Yeremiya, <verse number="16" style="v"/>“Ife sitimvera uthenga umene watiwuza mʼdzina la Yehova! <verse number="17" style="v"/>Koma tidzachitadi chilichonse chimene tinanena kuti tidzachita: Tidzafukiza lubani kwa mfumukazi yakumwamba ndipo tidzayipatsa nsembe yachakumwa ngati mmene tinkachitira ifeyo ndi makolo athu, mafumu athu ndi akuluakulu mʼmizinda ya ku Yuda ndi mʼmisewu ya mu Yerusalemu. Nthawi imeneyo ife tinali ndi chakudya chochuluka ndipo tinali pabwino, sitimapeza mavuto. <verse number="18" style="v"/>Koma kuchokera nthawi imene tinasiya kufukiza lubani ndi kupereka chopereka cha chakumwa kwa mfumukazi yakumwamba, ifeyo takhala tikusowa zinthu ndipo takhala tikuphedwa ndi lupanga ndi kufa ndi njala.”</para>
  <para style="p">
    <verse number="19" style="v"/>Akazi anawonjezera kunena kuti, “Pamene tinkafukiza lubani kwa mfumukazi yakumwamba ndi kuyipatsa chopereka cha chakumwa, kodi suja amuna athu ankavomereza mmene timayipangira mfumukazi yakumwambayo makeke abwino olembapo chinthunzi chake ndi kuyipatsa chopereka cha chakumwa?”</para>
  <para style="p">
    <verse number="20" style="v"/>Yeremiya atamva kuyankha kumeneku anawawuza kuti, <verse number="21" style="v"/>“Kodi mukuganiza kuti Yehova nʼkuyiwala kuti inuyo ndi makolo anu, mafumu anu ndi akuluakulu anu, ndiponso anthu onse, munkafukiza lubani kwa mafano a mʼmizinda ya ku Yuda ndi mʼmisewu ya mu Yerusalemu? <verse number="22" style="v"/>Ndiye Yehova sakanathanso kupirira ndi machitidwe anu ndi zonyansa zimene munkachita. Nʼchifukwa chake dziko lanu linasanduka chipululu, chinthu choopsa ndi chotembereredwa. Dziko lopandamo anthu monga zilili lero lino. <verse number="23" style="v"/>Mavuto awa akugwerani chifukwa munkafukiza lubani ndipo munkachimwira Yehova pokana kumvera mawu ake ndi kutsatira malamulo ndi malangizo ake.”</para>
  <para style="p">
    <verse number="24" style="v"/>Kenaka Yeremiya anawuza anthu onse, makamaka akazi kuti, “Imvani mawu a Yehova, anthu onse a ku Yuda amene muli mu Igupto. <verse number="25" style="v"/>Yehova Wamphamvuzonse, Mulungu wa Israeli akuti: Inu ndi akazi anu munalonjeza ndi pakamwa panu, ndipo malonjezowo mwakwaniritsa. Inu munanena kuti, ‘Tidzachita zimene tinalonjeza, kufukizira lubani mfumukazi yakumwamba ndi kuyipatsa chopereka cha zakumwa.’ Tsopano chitanitu zimene munalonjezazo! Kwaniritsani malumbiro anu.</para>
  <para style="p">“Yambani, chitani zimene munalonjeza! Kwaniritsani malumbiro anu! <verse number="26" style="v"/>Koma imvani mawu a Yehova, inu Ayuda nonse amene mukukhala mu Igupto: Yehova akuti, ‘Ine ndikulumbira mʼdzina langa lopambana kuti palibe wochokera ku Yuda amene akukhala mu Igupto amene adzatchule dzina langa polumbira kuti, ‘Pali Ambuye Yehova wamoyo.’ <verse number="27" style="v"/>Pakuti ndionetsetsa kuti ndiwachitire choyipa, osati chabwino. Anthu a ku Yuda amene akukhala ku Igupto adzaphedwa pa nkhondo. Ena adzafa ndi njala mpaka onse atatheratu. <verse number="28" style="v"/>Amene adzapulumuke ku lupanga ndi kubwerera ku dziko la Yuda kuchokera ku Igupto adzakhala ochepa kwambiri. Choncho otsala onse a ku Yuda amene anapita kukakhala ku Igupto adzadziwa kuti mawu woona ndi ati, anga kapena awo.</para>
  <para style="p">
    <verse number="29" style="v"/>“Ine Yehova ndikukupatsani chizindikiro chakuti ndidzakulangani ku malo ano. Motero mudzadziwa kuti mawu anga akuti ndidzakulangani ndi woona. <verse number="30" style="v"/>Yehova akuti, ‘Ine ndidzamupereka Farao Hofira mfumu ya Igupto kwa adani ake amene akufuna kumupha, monga momwe ndinaperekera Zedekiya mfumu ya Yuda kwa Nebukadinezara mfumu ya ku Babuloni, mdani wake amene ankafuna kumupha.’ ”</para>
  <chapter number="45" style="c"/>
  <para style="s1">Uthenga kwa Baruki</para>
  <para style="p">
    <verse number="1" style="v"/>Uwu ndi uthenga umene mneneri Yeremiya anawuza Baruki mwana wa Neriya mʼchaka cha chinayi cha Yehoyakimu mwana wa mwana ya Yosiya kuti alembe mʼbuku. <verse number="2" style="v"/>“Yehova Mulungu wa Israeli, akunena kwa iwe Baruki kuti: <verse number="3" style="v"/>Iwe unati, ‘Kalanga ine! Yehova wawonjezera chisoni pa mavuto anga. Ine ndatopa ndi kubuwula ndipo sindikupeza mpumulo.’ ”</para>
  <para style="p">
    <verse number="4" style="v"/>Koma Yehova akukuwuza kuti, “Ndidzagwetsa chimene ndinamanga ndipo ndidzazula chimene ndinadzala. Ndidzachita zimenezi mʼdziko lonse. <verse number="5" style="v"/>Kodi tsono ukudzifunira wekha zinthu zazikulu? Usadzifunire. Pakuti ndidzagwetsa mavuto pa anthu onse, koma ndidzasunga moyo wako kulikonse kumene ungadzapite.”</para>
  <chapter number="46" style="c"/>
  <para style="p">
    <verse number="1" style="v"/>Yehova anamupatsa Yeremiya uthenga wonena za anthu a mitundu ina.</para>
  <para style="s1">Uthenga Wonena za Igupto</para>
  <para style="p">
    <verse number="2" style="v"/>Kunena za Igupto:</para>
  <para style="b"/>
  <para style="p">Yehova ananena za gulu lankhondo la Farao Neko mfumu ya ku Igupto limene Nebukadinezara mfumu ya ku Babuloni analigonjetsa ku Karikemesi ku mtsinje wa Yufurate mʼchaka cha chinayi cha Yehoyakimu mwana wa Yosiya mfumu ya Yuda,</para>
  <para style="q1">
    <verse number="3" style="v"/>anati, “Konzani zishango zanu ndi malihawo,</para>
  <para style="q2">ndipo yambanipo kupita ku nkhondo!</para>
  <para style="q1">
    <verse number="4" style="v"/>Mangani akavalo,</para>
  <para style="q2">ndipo kwerani inu okwerapo!</para>
  <para style="q1">Khalani pa mzere</para>
  <para style="q2">mutavala zipewa!</para>
  <para style="q1">Nolani mikondo yanu,</para>
  <para style="q2">valani malaya anu ankhondo!</para>
  <para style="q1">
    <verse number="5" style="v"/>Yeremiya anati: Kodi ndikuona chiyani?</para>
  <para style="q2">Achita mantha</para>
  <para style="q1">akubwerera,</para>
  <para style="q2">ankhondo awo agonjetsedwa.</para>
  <para style="q1">Akuthawa mofulumirapo</para>
  <para style="q2">osayangʼananso mʼmbuyo,</para>
  <para style="q2">ndipo agwidwa ndi mantha ponseponse,”</para>
  <para style="q4">akutero Yehova.</para>
  <para style="q1">
    <verse number="6" style="v"/>Waliwiro sangathe kuthawa</para>
  <para style="q2">ngakhale wankhondo wamphamvu sangathe kupulumuka.</para>
  <para style="q1">Akunka napunthwa ndi kugwa</para>
  <para style="q2">kumpoto kwa mtsinje wa Yufurate.</para>
  <para style="b"/>
  <para style="q1">
    <verse number="7" style="v"/>“Kodi ndani amene akukwera ngati Nailo,</para>
  <para style="q2">ngati mtsinje wa madzi amkokomo?</para>
  <para style="q1">
    <verse number="8" style="v"/>Igupto akusefukira ngati Nailo,</para>
  <para style="q2">ngati mitsinje ya madzi amkokomo.</para>
  <para style="q1">Iye akunena kuti, ‘Ndidzadzuka ndi kuphimba dziko lapansi;</para>
  <para style="q2">ndidzawononga mizinda ndi anthu ake.’</para>
  <para style="q1">
    <verse number="9" style="v"/>Tiyeni, inu akavalo!</para>
  <para style="q2">Thamangani inu magaleta!</para>
  <para style="q1">Tulukani, inu ankhondo,</para>
  <para style="q2">ankhondo a ku Kusi ndi Puti amene mumanyamula zishango,</para>
  <para style="q2">ankhondo a ku Ludi amene mumaponya uta.</para>
  <para style="q1">
    <verse number="10" style="v"/>Koma tsikulo ndi la Ambuye Yehova Wamphamvuzonse;</para>
  <para style="q2">tsiku lolipsira, lolipsira adani ake.</para>
  <para style="q1">Lupanga lake lidzawononga ndi kukhuta magazi,</para>
  <para style="q2">lidzaledzera ndi magazi.</para>
  <para style="q1">Pakuti Yehova, Yehova Wamphamvuzonse, adzapereka adani ake ngati nsembe</para>
  <para style="q2">mʼdziko la kumpoto mʼmbali mwa mtsinje wa Yufurate.</para>
  <para style="b"/>
  <para style="q1">
    <verse number="11" style="v"/>“Pita ku Giliyadi ukatenge mankhwala</para>
  <para style="q2">iwe namwali Igupto.</para>
  <para style="q1">Wayesayesa mankhwala ambiri koma osachira;</para>
  <para style="q2">palibe mankhwala okuchiritsa.</para>
  <para style="q1">
    <verse number="12" style="v"/>Anthu a mitundu ina amva za manyazi ako;</para>
  <para style="q2">kulira kwako kwadzaza dziko lapansi.</para>
  <para style="q1">Ankhondo akunka nagwetsanagwetsana,</para>
  <para style="q2">onse awiri agwa pansi limodzi.”</para>
  <para style="p">
    <verse number="13" style="v"/>Uthenga umene Yehova anapatsa mneneri Yeremiya wonena za kubwera kwa Nebukadinezara mfumu ya ku Babuloni kudzathira nkhondo Igupto ndi uwu:</para>
  <para style="q1">
    <verse number="14" style="v"/>“Mulengeze ku Igupto. Mulengeze ku Migidoli.</para>
  <para style="q2">Mulengezenso ku Mefisi ndi ku Tapanesi.</para>
  <para style="q1">Muwawuze anthu akumeneko kuti, ‘Imani pamalo panu ndi kukhala okonzeka kudziteteza,</para>
  <para style="q2">chifukwa lupanga lidzawononga zonse zimene muli nazo.’</para>
  <para style="q1">
    <verse number="15" style="v"/>Chifukwa chiyani mulungu wanu wamphamvu uja Apisi wathawa?</para>
  <para style="q2">Iye sakanatha kulimba chifukwa Yehova anamugwetsa.</para>
  <para style="q1">
    <verse number="16" style="v"/>Ankhondo anu apunthwa ndi kugwa.</para>
  <para style="q2">Aliyense akuwuza mnzake kuti,</para>
  <para style="q1">‘Tiyeni tibwerere kwathu,</para>
  <para style="q2">ku dziko kumene tinabadwira,</para>
  <para style="q2">tithawe lupanga la adani athu.’</para>
  <para style="q1">
    <verse number="17" style="v"/>Kumeneku iwo adzafuwula kuti,</para>
  <para style="q2">‘Farao, mfumu ya ku Igupto mupatseni dzina lakuti,</para>
  <para style="q2">Waphokoso, Wotaya mwayi wake.’</para>
  <para style="b"/>
  <para style="q1">
    <verse number="18" style="v"/>“Pali Ine wamoyo,” ikutero Mfumu,</para>
  <para style="q2">imene dzina lake ndi Yehova Wamphamvuzonse,</para>
  <para style="q1">“wina adzabwera amene ali ngati Tabori phiri lopambana mapiri ena,</para>
  <para style="q2">ngati phiri la Karimeli loti njoo mʼmbali mwa nyanja.</para>
  <para style="q1">
    <verse number="19" style="v"/>Konzani katundu wanu wopita naye ku ukapolo</para>
  <para style="q2">inu anthu a ku Igupto,</para>
  <para style="q1">pakuti Mefisi adzasanduka chipululu</para>
  <para style="q2">ndipo adzakhala bwinja mopanda wokhalamo.</para>
  <para style="b"/>
  <para style="q1">
    <verse number="20" style="v"/>“Igupto ali ngati mwana wangʼombe wokongola,</para>
  <para style="q2">koma chimphanga chikubwera</para>
  <para style="q2">kuchokera kumpoto kudzalimbana naye.</para>
  <para style="q1">
    <verse number="21" style="v"/>Ngakhale ankhondo aganyu amene ali naye</para>
  <para style="q2">ali ngati ana angʼombe onenepa.</para>
  <para style="q1">Nawonso abwerera mʼmbuyo, nathawa pamodzi.</para>
  <para style="q2">Palibe amene wachirimika.</para>
  <para style="q1">Ndithu, tsiku la tsoka lawafikira;</para>
  <para style="q2">ndiyo nthawi yowalanga.</para>
  <para style="q1">
    <verse number="22" style="v"/>Aigupto akuthawa ndi liwu lawo lili ngati la njoka yothawa</para>
  <para style="q2">pamene adani abwera ndi zida zawo,</para>
  <para style="q1">abwera ndi nkhwangwa</para>
  <para style="q2">ngati anthu odula mitengo.</para>
  <para style="q1">
    <verse number="23" style="v"/>Iwo adzadula nkhalango ya Igupto,”</para>
  <para style="q4">akutero Yehova,</para>
  <para style="q2">“ngakhale kuti ndi yowirira.</para>
  <para style="q1">Anthuwo ndi ochuluka kupambana dzombe,</para>
  <para style="q2">moti sangatheke kuwerengeka.</para>
  <para style="q1">
    <verse number="24" style="v"/>Anthu a ku Igupto achita manyazi</para>
  <para style="q2">atengedwa ukapolo ndi anthu a kumpoto.”</para>
  <para style="p">
    <verse number="25" style="v"/>Yehova Wamphamvuzonse, Mulungu wa Israeli, akunena kuti, “Ndili pafupi kulanga Amoni mulungu wa Tebesi. Ndidzalanganso Farao ndi Igupto pamodzi ndi milungu yake yonse, mafumu ake ndi onse amene amamukhulupirira. <verse number="26" style="v"/>Ndidzawapereka kwa amene akufuna kuwapha, ndiye kuti kwa Nebukadinezara mfumu ya ku Babuloni ndi atsogoleri ake ankhondo. Komabe, mʼtsogolomo Igupto adzakhalanso ndi anthu monga kale,” akutero Yehova.</para>
  <para style="q1">
    <verse number="27" style="v"/>“Iwe mtumiki wanga Yakobo, usachite mantha;</para>
  <para style="q2">usataye mtima, iwe Israeli.</para>
  <para style="q1">Ndithu Ine ndidzakupulumutsa kuchokera ku mayiko akutali,</para>
  <para style="q2">ndidzapulumutsanso zidzukulu zako kuchokera ku mayiko kumene anapita nazo ku ukapolo.</para>
  <para style="q1">Yakobo adzabwerera ndipo adzakhala motakasuka ndi pa mtendere,</para>
  <para style="q2">ndipo palibenso wina amene adzamuopsa.</para>
  <para style="q1">
    <verse number="28" style="v"/>Iwe mtumiki wanga Yakobo, usachite mantha,</para>
  <para style="q2">pakuti Ine ndili nawe,” akutero Yehova.</para>
  <para style="q1">“Ndidzawonongeratu mitundu yonse ya anthu</para>
  <para style="q2">a ku mayiko kumene ndakupirikitsira,</para>
  <para style="q2">Koma iwe sindidzakuwononga kotheratu.</para>
  <para style="q1">Ndidzakulanga iwe ndithu koma moyenerera;</para>
  <para style="q2">sindidzakulekerera osakulanga.”</para>
  <chapter number="47" style="c"/>
  <para style="s1">Uthenga Wonena za Afilisti</para>
  <para style="p">
    <verse number="1" style="v"/>Uthenga umene Yehova anamupatsa mneneri Yeremiya wonena za Afilisti, Farao asanathire nkhondo Gaza ndi uwu:</para>
  <para style="b"/>
  <para style="p">
    <verse number="2" style="v"/>Yehova akuti,</para>
  <para style="q1">“Taonani mmene madzi akubwerera kuchokera kumpoto;</para>
  <para style="q2">adzasanduka mtsinje wosefukira ndi a mkokomo.</para>
  <para style="q1">Adzasefukira mʼdziko monse ndi kumiza chilichonse mʼmenemo,</para>
  <para style="q2">mizinda ndi onse okhala mʼmenemo.</para>
  <para style="q1">Anthu adzafuwula;</para>
  <para style="q2">anthu onse okhala mʼdzikomo adzalira</para>
  <para style="q1">
    <verse number="3" style="v"/>akadzamva mgugu wa ngʼombe zazimuna zothamanga,</para>
  <para style="q2">phokoso la magaleta ake</para>
  <para style="q2">ndi kulira kwa mikombero yake.</para>
  <para style="q1">Makolo sadzatembenuka kuti athandize ana awo;</para>
  <para style="q2">manja awo adzangoti khoba.</para>
  <para style="q1">
    <verse number="4" style="v"/>Pakuti tsiku lafika</para>
  <para style="q2">lowononga Afilisti onse</para>
  <para style="q1">ndi kupha onse otsala,</para>
  <para style="q2">onse amene akanatha kuthandiza Turo ndi Sidoni.</para>
  <para style="q1">Yehova ali pafupi kuwononga Afilisti,</para>
  <para style="q2">otsala ochokera ku zilumba za ku Kafitori.</para>
  <para style="q1">
    <verse number="5" style="v"/>Anthu a ku Gaza ameta mipala;</para>
  <para style="q2">anthu a ku Asikeloni akhala chete.</para>
  <para style="q1">Inu otsala a ku chigwa,</para>
  <para style="q2">mudzakhala mukudzichekacheka mpaka liti?</para>
  <para style="b"/>
  <para style="q1">
    <verse number="6" style="v"/>“Mukulira kuti, ‘Aa, lupanga la Yehova,</para>
  <para style="q2">kodi udzapumula liti?</para>
  <para style="q1">Bwerera mʼmalo ako;</para>
  <para style="q2">ukhale momwemo ndipo ukhale chete.’</para>
  <para style="q1">
    <verse number="7" style="v"/>Koma lupangalo lidzapumula bwanji</para>
  <para style="q2">pamene Yehova walilamulira</para>
  <para style="q1">kuti lithire nkhondo</para>
  <para style="q2">Asikeloni ndi anthu a mʼmbali mwa nyanja?”</para>
  <chapter number="48" style="c"/>
  <para style="s1">Uthenga Wonena za Mowabu</para>
  <para style="p">
    <verse number="1" style="v"/>Ponena za Mowabu:</para>
  <para style="b"/>
  <para style="p">Yehova Wamphamvuzonse, Mulungu wa Israeli akuti,</para>
  <para style="q1">“Tsoka kwa mzinda wa Nebo, chifukwa wawonongedwa.</para>
  <para style="q2">Mzinda wa Kiriyataimu wachititsidwa manyazi ndipo wagonjetsedwa;</para>
  <para style="q2">linga lichititsidwa manyazi ndipo lagumulidwa.</para>
  <para style="q1">
    <verse number="2" style="v"/>Palibenso amene akutamanda Mowabu;</para>
  <para style="q2">ku Hesiboni anthu anamupanganira zoyipa:</para>
  <para style="q2">‘Bwerani, tiyeni timuwonongeretu kuti asakhalenso mtundu wa anthu.’</para>
  <para style="q1">Inunso anthu a ku Madimena, adzakukhalitsani chete;</para>
  <para style="q2">ankhondo adzakupirikitsani.</para>
  <para style="q1">
    <verse number="3" style="v"/>Tamvani mfuwu wa anthu a ku Horonaimu.</para>
  <para style="q2">Iwo akulira kuti, ‘Kusakazika ndi kuwonongeka kwakukulu.’</para>
  <para style="q1">
    <verse number="4" style="v"/>Mowabu wawonongeka;</para>
  <para style="q2">ana ake angʼonoangʼono akulira kwambiri.</para>
  <para style="q1">
    <verse number="5" style="v"/>Anthu akukwera chikweza cha ku Luhiti,</para>
  <para style="q2">akulira kwambiri pamene akupita.</para>
  <para style="q1">Kulira chifukwa cha chiwonongeko kukumveka</para>
  <para style="q2">pa njira yotsikira ku Horonaimu.</para>
  <para style="q1">
    <verse number="6" style="v"/>Thawani! Dzipulumutseni;</para>
  <para style="q2">khalani ngati mbidzi ya mʼchipululu.</para>
  <para style="q1">
    <verse number="7" style="v"/>Popeza inu munkadalira ntchito zanu ndi chuma chanu,</para>
  <para style="q2">nanunso mudzatengedwa ukapolo,</para>
  <para style="q1">ndipo Kemosi adzapita ku ukapolo,</para>
  <para style="q2">pamodzi ndi ansembe ake ndi akuluakulu ake.</para>
  <para style="q1">
    <verse number="8" style="v"/>Wowononga adzabwera ndi kusakaza mzinda uliwonse,</para>
  <para style="q2">ndipo palibe mzinda umene udzapulumuke.</para>
  <para style="q1">Chigwa chidzasanduka bwinja</para>
  <para style="q2">ndipo malo athyathyathya a pamwamba pa phiri adzawonongedwa</para>
  <para style="q2">monga Yehova wayankhulira.</para>
  <para style="q1">
    <verse number="9" style="v"/>Mtsineni khutu Mowabu</para>
  <para style="q2">chifukwa adzasakazika;</para>
  <para style="q1">mizinda yake idzasanduka mabwinja,</para>
  <para style="q2">wopanda munthu wokhalamo.</para>
  <para style="b"/>
  <para style="q1">
    <verse number="10" style="v"/>“Wotembereredwa munthu amene amagwira ntchito ya Yehova monyinyirika!</para>
  <para style="q2">Wotembereredwa munthu amene amaletsa lupanga lake kupha anthu!</para>
  <para style="b"/>
  <para style="q1">
    <verse number="11" style="v"/>“Mowabu wakhala pa mtendere kuyambira ubwana wake,</para>
  <para style="q2">ngati vinyo wokhazikika pa masese ake,</para>
  <para style="q1">osapungulidwa kuchoka mu mtsuko wina kuthira mu mtsuko wina;</para>
  <para style="q2">iye sanatengedwepo ukapolo.</para>
  <para style="q1">Nʼchifukwa chake kukoma kwake nʼkomwe kuja</para>
  <para style="q2">ndipo fungo lake silinasinthe.</para>
  <para style="q1">
    <verse number="12" style="v"/>Nʼchifukwa chake masiku akubwera,”</para>
  <para style="q2">akutero Yehova,</para>
  <para style="q1">“pamene ndidzatuma anthu amene amakhuthula vinyo mʼmitsuko</para>
  <para style="q2">ndipo adzamukhutula;</para>
  <para style="q1">adzakhuthula vinyo yense mitsuko yake</para>
  <para style="q2">pambuyo pake nʼkuphwanya mitsukoyo.</para>
  <para style="q1">
    <verse number="13" style="v"/>Pamenepo Mowabu adzachita manyazi ndi Kemosi,</para>
  <para style="q2">monga momwe Aisraeli anachitira manyazi</para>
  <para style="q2">ndi Beteli amene ankamukhutulira.</para>
  <para style="b"/>
  <para style="q1">
    <verse number="14" style="v"/>“Kodi munganene bwanji kuti, ‘Ife ndife asilikali.</para>
  <para style="q2">Ife ndife ngwazi, anthu amphamvu pa nkhondo?’</para>
  <para style="q1">
    <verse number="15" style="v"/>Owononga Mowabu ndi mizinda yake abwera ndipo ankhondo adzalowa mʼmidzi yake;</para>
  <para style="q2">anyamata ake okongola apita kukaphedwa,”</para>
  <para style="q2">ikutero Mfumu, imene dzina lake ndi Yehova Wamphamvuzonse.</para>
  <para style="q1">
    <verse number="16" style="v"/>Kugwa kwa Mowabu kuli pafupi;</para>
  <para style="q2">masautso ake akubwera posachedwa.</para>
  <para style="q1">
    <verse number="17" style="v"/>Mulireni kwambiri, inu nonse amene mwamuzungulira,</para>
  <para style="q2">inu nonse amene mumadziwa za kutchuka kwake;</para>
  <para style="q1">nenani kuti, “Taonani momwe yathyokera ndodo yamphamvu yaufumu ija,</para>
  <para style="q2">taonani momwe ndodo yaulemu yathyokera!”</para>
  <para style="b"/>
  <para style="q1">
    <verse number="18" style="v"/>“Tsikani pa ulemerero wanu</para>
  <para style="q2">ndipo khalani pansi powuma,</para>
  <para style="q2">inu anthu okhala ku Diboni,</para>
  <para style="q1">pakuti wowononga Mowabu</para>
  <para style="q2">wabwera kudzamenyana nanu,</para>
  <para style="q2">wasakaza mizinda yanu yotetezedwa.</para>
  <para style="q1">
    <verse number="19" style="v"/>Inu amene mumakhala ku Aroeri,</para>
  <para style="q2">imani mʼmbali mwa msewu ndi kumaonerera.</para>
  <para style="q1">Funsani mwamuna amene akuthawa ndiponso mkazi amene wapulumuka,</para>
  <para style="q2">afunseni kuti, ‘Kodi chachitika nʼchiyani?’ ”</para>
  <para style="q1">
    <verse number="20" style="v"/>Iwo adzayankha kuti, “Mowabu wachititsidwa manyazi, pakuti wasakazika.</para>
  <para style="q2">Lirani mwachisoni ndipo fuwulani!</para>
  <para style="q1">Lengezani ku mtsinje wa Arinoni</para>
  <para style="q2">kuti Mowabu wawonongedwa.</para>
  <para style="q1">
    <verse number="21" style="v"/>Chiweruzo chabwera ku mizinda ya ku mapiri,</para>
  <para style="q2">ndiyo Holoni, Yaza, Mefaati,</para>
  <para style="q2">
    <verse number="22" style="v"/>Diboni, Nebo, Beti-Dibilataimu,</para>
  <para style="q2">
    <verse number="23" style="v"/>Kiriyataimu, Beti-Gamuli, Beti-Meoni,</para>
  <para style="q2">
    <verse number="24" style="v"/>Keriyoti ndi Bozira</para>
  <para style="q2">ndi mizinda yonse ya Mowabu, yakutali ndi yapafupi yomwe.</para>
  <para style="q1">
    <verse number="25" style="v"/>Mphamvu za Mowabu zawonongeka;</para>
  <para style="q2">mkono wake wathyoka,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="26" style="v"/>“Muledzeretseni Mowabu,</para>
  <para style="q2">chifukwa anadzikuza powukira Yehova.</para>
  <para style="q1">Mulekeni Mowabu avivinizike mʼmasanzi ake;</para>
  <para style="q2">mulekeni akhale chinthu chomachiseka.</para>
  <para style="q1">
    <verse number="27" style="v"/>Kodi suja Israeli anali kwa iwe ngati chinthu chomachiseka?</para>
  <para style="q2">Kodi Israeli anapezeka pakati pa akuba</para>
  <para style="q1">kuti nthawi zonse poyankhula za iye,</para>
  <para style="q2">iwe uzimupukusira mutu momunyoza?</para>
  <para style="q1">
    <verse number="28" style="v"/>Inu amene mumakhala ku Mowabu,</para>
  <para style="q2">siyani mizinda yanu ndi kukakhala pakati pa matanthwe.</para>
  <para style="q1">Khalani ngati nkhunda imene imamanga chisa chake</para>
  <para style="q2">pa khomo la phanga.</para>
  <para style="b"/>
  <para style="q1">
    <verse number="29" style="v"/>“Tamva za kunyada kwa Mowabu,</para>
  <para style="q2">kunyada kwake nʼkwakukulu.</para>
  <para style="q1">Ndi wodzitama, wonyada ndi wodzitukumula.</para>
  <para style="q2">Ali ndi mtima wodzikweza.</para>
  <para style="q1">
    <verse number="30" style="v"/>Ine ndikuzidziwa ntchito zake,</para>
  <para style="q4">akutero Yehova.</para>
  <para style="q2">Ntchitozo ndi nʼzosapindulitsa kanthu.</para>
  <para style="q1">
    <verse number="31" style="v"/>Nʼchifukwa chake ndidzamulira Mowabu,</para>
  <para style="q2">ine ndikulira chifukwa cha anthu onse a ku Mowabu,</para>
  <para style="q2">ndikubuwula chifukwa cha anthu a ku Kiri Heresi.</para>
  <para style="q1">
    <verse number="32" style="v"/>Ndikukhetsa misozi chifukwa cha inu, kupambana momwe ndinalirira Yazeri.</para>
  <para style="q2">Inu anthu a ku Sibina muli ngati mipesa</para>
  <para style="q1">imene nthambi zake zatambalala mpaka ku Nyanja;</para>
  <para style="q2">zafika mpaka ku nyanja ya Yazeri.</para>
  <para style="q1">Wowononga wasakaza</para>
  <para style="q2">zipatso zake zachilimwe ndi mpesa.</para>
  <para style="q1">
    <verse number="33" style="v"/>Chimwemwe ndi chisangalalo zatha</para>
  <para style="q2">ku minda ya zipatso ya ku Mowabu.</para>
  <para style="q1">Ndaletsa kuchucha kwa vinyo mopsinyira mphesa;</para>
  <para style="q2">palibe amene akufuwula mokondwa akamapsinya mphesa.</para>
  <para style="q1">Ngakhale kufuwula kulipo,</para>
  <para style="q2">koma sikufuwula kwa chimwemwe.</para>
  <para style="b"/>
  <para style="q1">
    <verse number="34" style="v"/>“A ku Hesiboni ndi Eleali akulira</para>
  <para style="q2">ndipo mfuwu wawo ukumveka mpaka ku Yahazi,</para>
  <para style="q1">kuchokera ku Zowari mpaka ku Horonaimu ndi ku Egilati Selisiya.</para>
  <para style="q2">Ngakhale madzi a ku Nimurimu aphwa.</para>
  <para style="q1">
    <verse number="35" style="v"/>Ndidzawaletsa anthu a ku Mowabu</para>
  <para style="q2">kupereka nsembe mʼmalo awo opembedzera</para>
  <para style="q2">ndi kufukiza lubani kwa milungu yawo,”</para>
  <para style="q4">akutero Yehova.</para>
  <para style="q1">
    <verse number="36" style="v"/>“Nʼchifukwa chake mtima wanga ukulirira Mowabu ngati chitoliro.</para>
  <para style="q2">Mtima wanga ukulirira anthu a ku Kiri Heresi ngati chitoliro</para>
  <para style="q2">chifukwa chuma chimene anachipata chatha.</para>
  <para style="q1">
    <verse number="37" style="v"/>Aliyense wameta mutu wake</para>
  <para style="q2">ndi ndevu zake;</para>
  <para style="q1">manja a munthu aliyense ndi ochekacheka,</para>
  <para style="q2">ndipo munthu aliyense wavala chiguduli mʼchiwuno mwake.</para>
  <para style="q1">
    <verse number="38" style="v"/>Pa madenga onse a ku Mowabu</para>
  <para style="q2">ndiponso mʼmisewu yake</para>
  <para style="q1">anthu akungolira,</para>
  <para style="q2">pakuti ndaphwanya Mowabu</para>
  <para style="q2">ngati mtsuko wopanda ntchito,”</para>
  <para style="q4">akutero Yehova.</para>
  <para style="q1">
    <verse number="39" style="v"/>“Taonani mmene waphwanyikira! Tamvani momwe akulirira!</para>
  <para style="q2">Taonani momwe Mowabu wachititsidwira manyazi.</para>
  <para style="q1">Mowabu wasanduka chinthu chonyozeka,</para>
  <para style="q2">chinthu chochititsa mantha kwa onse amene amuzungulira.”</para>
  <para style="p">
    <verse number="40" style="v"/>Yehova akuti,</para>
  <para style="q1">“Mtundu wina udzachita kuwuluka nʼkugwera pa Mowabu ngati chiwombankhanga</para>
  <para style="q2">chimene chatambalitsa mapiko ake.</para>
  <para style="q1">
    <verse number="41" style="v"/>Mizinda idzagwidwa</para>
  <para style="q2">ndipo malinga adzalandidwa.</para>
  <para style="q1">Pa tsiku limenelo mitima ya ankhondo a ku Mowabu</para>
  <para style="q2">idzakhala ngati mtima wa mayi pa nthawi yake yochira.</para>
  <para style="q1">
    <verse number="42" style="v"/>Mowabu sudzakhala mtundu wa anthu</para>
  <para style="q2">chifukwa unadzikuza powukira Yehova.</para>
  <para style="q1">
    <verse number="43" style="v"/>Zoopsa, dzenje ndi msampha zikudikira</para>
  <para style="q2">inu anthu a ku Mowabu,”</para>
  <para style="q4">akutero Yehova.</para>
  <para style="q1">
    <verse number="44" style="v"/>“Aliyense wothawa zoopsa</para>
  <para style="q2">adzagwera mʼdzenje,</para>
  <para style="q1">aliyense wotuluka mʼdzenje</para>
  <para style="q2">adzakodwa mu msampha.</para>
  <para style="q1">Ndigwetsa zimenezi pa Mowabu</para>
  <para style="q2">pa nthawi ya chilango chake,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="45" style="v"/>“Anthu othawa nkhondo ayima pa mthunzi wa Hesiboni</para>
  <para style="q2">chifukwa chotopa.</para>
  <para style="q1">Koma moto wayaka kuchokera ku Hesiboni,</para>
  <para style="q2">malawi a moto abuka kuchokera ku nyumba ya mfumu Sihoni.</para>
  <para style="q1">Motowo ukuwononga mapiri a ku Mowabu,</para>
  <para style="q2">dziko la anthu onyada.</para>
  <para style="q1">
    <verse number="46" style="v"/>Tsoka kwa iwe Mowabu!</para>
  <para style="q2">Anthu opembedza Kemosi awonongeka.</para>
  <para style="q1">Ana ako aamuna ndi aakazi</para>
  <para style="q2">atengedwa ukapolo.</para>
  <para style="b"/>
  <para style="q1">
    <verse number="47" style="v"/>“Komabe masiku akutsogolo</para>
  <para style="q2">ndidzabwezeranso Mowabu chuma chake,”</para>
  <para style="q4">akutero Yehova.</para>
  <para style="p">Chiweruzo cha Mowabu chathera pamenepa.</para>
  <chapter number="49" style="c"/>
  <para style="s1">Uthenga Wonena za Aamoni</para>
  <para style="p">
    <verse number="1" style="v"/>Yehova ananena izi:</para>
  <para style="b"/>
  <para style="p">Amoni,</para>
  <para style="q1">“Kodi Israeli alibe ana aamuna?</para>
  <para style="q2">Kapena alibe mlowamʼmalo?</para>
  <para style="q1">Tsono nʼchifukwa chiyani anthu opembedza Moleki alanda dziko la Gadi?</para>
  <para style="q2">Nʼchifukwa chiyani anthu ake akukhala mʼmizinda ya Gadi?</para>
  <para style="q1">
    <verse number="2" style="v"/>Koma nthawi ikubwera,”</para>
  <para style="q2">akutero Yehova,</para>
  <para style="q1">“pamene ndidzamveketse mfuwu wankhondo</para>
  <para style="q2">ku Raba, likulu la Amoni;</para>
  <para style="q1">ndipo malo awo opembedzera milungu yawo</para>
  <para style="q2">adzatenthedwa ndi moto.</para>
  <para style="q1">Choncho Aisraeli adzalandanso dziko lawo</para>
  <para style="q2">kuchokera kwa amene anawalanda poyamba dzikolo,”</para>
  <para style="q4">akutero Yehova.</para>
  <para style="q1">
    <verse number="3" style="v"/>“Lirani, inu anthu a ku Hesiboni chifukwa wowononga uja wafika!</para>
  <para style="q2">Fuwulani, inu anthu okhala ku Raba!</para>
  <para style="q1">Valani ziguduli ndi kulira mwamphamvu;</para>
  <para style="q2">thamangani uku ndi uku mʼkati mwa malinga,</para>
  <para style="q1">chifukwa mulungu wanu Moleki adzapita ku ukapolo,</para>
  <para style="q2">pamodzi ndi ansembe ake ndiponso akuluakulu ake.</para>
  <para style="q1">
    <verse number="4" style="v"/>Chifukwa chiyani mukunyadira</para>
  <para style="q2">chigwa chanu,</para>
  <para style="q1">inu anthu osakhulupirika</para>
  <para style="q2">amene munadalira chuma chanu nʼkumati:</para>
  <para style="q2">‘Ndani angandithire nkhondo?’</para>
  <para style="q1">
    <verse number="5" style="v"/>Ndidzabweretsa zoopsa pa iwe</para>
  <para style="q2">zochokera kwa onse amene akuzungulira,”</para>
  <para style="q4">akutero Ambuye, Mulungu Wamphamvuzonse.</para>
  <para style="q1">“Mudzathawa, ndipo aliyense adzathawitsa moyo wake.</para>
  <para style="q2">Sipadzapezeka munthu wosonkhanitsanso othawawo.</para>
  <para style="b"/>
  <para style="q1">
    <verse number="6" style="v"/>“Komabe pambuyo pake, ndidzabwezera kwawo Aamoni,”</para>
  <para style="q4">akutero Yehova.</para>
  <para style="s1">Uthenga Wonena za Edomu</para>
  <para style="p">
    <verse number="7" style="v"/>Yehova Wamphamvuzonse ananena izi za Edomu:</para>
  <para style="q1">“Kodi nzeru sizikupezekanso ku Temani?</para>
  <para style="q2">Kodi anzeru analeka kupereka uphungu?</para>
  <para style="q2">Kodi nzeru zawo zinatheratu?</para>
  <para style="q1">
    <verse number="8" style="v"/>Inu anthu a ku Dedani, thawani,</para>
  <para style="q2">bwererani ndi kukabisala ku makwalala</para>
  <para style="q1">chifukwa ndidzagwetsa mavuto pa zidzukulu za Esau</para>
  <para style="q2">popeza nthawi yawo ya chiweruzo yafika.</para>
  <para style="q1">
    <verse number="9" style="v"/>Kodi anthu othyola mphesa akanafika kwa inu</para>
  <para style="q2">akanakusiyiraniko mphesa pangʼono pokha?</para>
  <para style="q1">Anthu akuba akanafika usiku</para>
  <para style="q2">akanangotengako zimene akuzifuna zokha?</para>
  <para style="q1">
    <verse number="10" style="v"/>Koma ine ndazivula zidzukulu za Esau.</para>
  <para style="q2">Ndaonetsa poyera malo awo obisalamo,</para>
  <para style="q2">kotero kuti sadzathanso kubisala.</para>
  <para style="q1">Ana ake, abale ake pamodzi ndi anansi ake awonongeka.</para>
  <para style="q2">Palibe wonena kuti,</para>
  <para style="q1">
    <verse number="11" style="v"/>‘Siyani ana anu amasiye; Ine ndidzawateteza.</para>
  <para style="q2">Amayi anu amasiye akhoza kudalira Ine.’ ”</para>
  <para style="p">
    <verse number="12" style="v"/>Yehova akuti, “Ngati iwo amene sanali oyenera kulangidwa adzamwa chikho cha chiweruzo, ndiye muyesa kuti inuyo simudzalangidwa? Ayi ndithu simudzakhala osalangidwa. Mudzamwa ndithu chikhocho. <verse number="13" style="v"/>Ine ndikulumbira, akutero Yehova, kuti mzinda wa Bozira udzasanduka bwinja, chinthu chochititsa mantha, chomachiseka ndiponso chotembereredwa. Mizinda yake yonse idzakhala mabwinja mpaka muyaya.”</para>
  <para style="q1">
    <verse number="14" style="v"/>Ndamva uthenga wochokera kwa Yehova:</para>
  <para style="q2">Nthumwi yatumidwa kupita kwa anthu a mitundu ina kukanena kuti,</para>
  <para style="q1">“Sonkhanani pamodzi kuti muthire nkhondo Edomu!</para>
  <para style="q2">Konzekerani nkhondo!”</para>
  <para style="b"/>
  <para style="q1">
    <verse number="15" style="v"/>“Ndidzakuchepetsani pakati pa anthu a mitundu ina.</para>
  <para style="q2">Mudzakhala anthu onyozeka pakati pa anthu.</para>
  <para style="q1">
    <verse number="16" style="v"/>Kuopseza kwako kwakunyenga;</para>
  <para style="q2">kudzikuza kwa mtima wako kwakusocheretsa,</para>
  <para style="q1">iwe amene umakhala mʼmapanga</para>
  <para style="q2">a mʼmatanthwe ndi mʼmapiri.</para>
  <para style="q1">Ngakhale utamanga chisa chako pamwamba kwambiri ngati chiwombankhanga,</para>
  <para style="q2">ndidzakutsitsa pansi kuchokera kumeneko,”</para>
  <para style="q4">akutero Yehova.</para>
  <para style="q1">
    <verse number="17" style="v"/>“Dziko la Edomu lidzasanduka chinthu chochititsa mantha.</para>
  <para style="q2">Onse odutsamo adzadabwa ndi kupukusa mitu yawo</para>
  <para style="q2">chifukwa cha kuwonongeka kwake.</para>
  <para style="q1">
    <verse number="18" style="v"/>Monga momwe anawonongekera Sodomu ndi Gomora,</para>
  <para style="q2">pamodzi ndi mizinda yake yozungulira,”</para>
  <para style="q4">akutero Yehova,</para>
  <para style="q1">“motero palibe munthu</para>
  <para style="q2">amene adzakhala mu Edomu.</para>
  <para style="b"/>
  <para style="q1">
    <verse number="19" style="v"/>“Monga mkango wotuluka ku nkhalango za ku Yorodani</para>
  <para style="q2">kupita ku malo a msipu wobiriwira,</para>
  <para style="q1">Ine ndidzapirikitsa anthu a ku Edomu mwadzidzidzi kuchoka mʼdziko lawo.</para>
  <para style="q2">Pambuyo pake ndidzawayikira owalamulira amene ndamufuna Ine.</para>
  <para style="q1">Kodi ndani wofanana nane, ndipo angatsutsane nane ndani?</para>
  <para style="q2">Ndipo ndi mʼbusa uti amene angalimbane nane?”</para>
  <para style="q1">
    <verse number="20" style="v"/>Nʼchifukwa chake imvani. Izi ndi zimene Ine Yehova</para>
  <para style="q2">ndakonza zolangira anthu a ku Edomu ndi a ku Temani.</para>
  <para style="q1">Ngakhale ana omwe adzatengedwa ukapolo</para>
  <para style="q2">ndipo aliyense adzachita mantha chifukwa cha iwo.</para>
  <para style="q1">
    <verse number="21" style="v"/>Akadzagwa Edomu padzakhala mfuwu waukulu ndipo dziko lapansi lidzanjenjemera;</para>
  <para style="q2">kulira kwawo kudzamveka mpaka ku Nyanja Yofiira.</para>
  <para style="q1">
    <verse number="22" style="v"/>Taonani, mtundu wina udzachita kuwuluka</para>
  <para style="q2">nʼkudzatera pa Bozira ngati chiwombankhanga chimene chatambalitsa mapiko ake.</para>
  <para style="q1">Pa tsiku limenelo mitima ya ankhondo a ku Edomu</para>
  <para style="q2">idzagunda ngati mtima wa mayi pa nthawi yake yochira.</para>
  <para style="s1">Uthenga Wonena za Damasiko</para>
  <para style="p">
    <verse number="23" style="v"/>Mawu a Yehova onena za Damasiko ndi awa:</para>
  <para style="q1">“Anthu a ku Hamati ndi a ku Aripadi akuchita mantha</para>
  <para style="q2">chifukwa amva nkhani yoyipa.</para>
  <para style="q1">Mitima yawo yagwidwa ndi mantha</para>
  <para style="q2">ndipo ali ngati muja ichitira nyanja yosakhazikika.</para>
  <para style="q1">
    <verse number="24" style="v"/>Anthu a ku Damasiko alefuka.</para>
  <para style="q2">Abwerera mʼmbuyo kufuna kuthawa</para>
  <para style="q2">chifukwa agwidwa ndi mantha aakulu.</para>
  <para style="q1">Ali ndi nkhawa komanso mantha</para>
  <para style="q2">ngati za mayi pa nthawi yake yochira.</para>
  <para style="q1">
    <verse number="25" style="v"/>Mzinda wotchuka</para>
  <para style="q2">ndi wachikondwerero uja wasiyidwa!</para>
  <para style="q1">
    <verse number="26" style="v"/>Nʼchifukwa chake anyamata ake adzagwa mʼmisewu ndi kufa;</para>
  <para style="q2">ankhondo ake onse adzawonongedwa tsiku limenelo,”</para>
  <para style="q4">akutero Yehova Wamphamvuzonse.</para>
  <para style="q1">
    <verse number="27" style="v"/>“Ndidzatentha malinga a Damasiko;</para>
  <para style="q2">moto udzanyeketsa nyumba zaufumu za Beni-Hadadi.”</para>
  <para style="s1">Uthenga Wonena za Kedara ndi Hazori</para>
  <para style="p">
    <verse number="28" style="v"/>Mawu a Yehova onena za Kedara ndi maufumu a ku Hazori, amene Nebukadinezara mfumu ya Babuloni anawagonjetsa ndi awa:</para>
  <para style="q1">“Nyamukani mukathire nkhondo ku Kedara.</para>
  <para style="q2">Kawonongeni anthu a kummawako.</para>
  <para style="q1">
    <verse number="29" style="v"/>Landani matenti awo ndi nkhosa zawo,</para>
  <para style="q2">ndiye kuti, mutenge nsalu zawo ndi katundu wawo.</para>
  <para style="q2">Mutengenso ngamira zawo.</para>
  <para style="q1">Anthu adzafuwula kwa iwo kuti,</para>
  <para style="q2">‘Kuli zoopsa mbali zonse!’</para>
  <para style="b"/>
  <para style="q1">
    <verse number="30" style="v"/>“Thawani mofulumira!</para>
  <para style="q2">Kabisaleni mʼmakhwawa, inu anthu ku Hazori,”</para>
  <para style="q4">akutero Yehova.</para>
  <para style="q1">“Nebukadinezara mfumu ya ku Babuloni wakukonzerani chiwembu;</para>
  <para style="q2">wakonzekera zoti alimbane nanu.</para>
  <para style="b"/>
  <para style="q1">
    <verse number="31" style="v"/>“Nyamukani kathireni nkhondo mtundu wa anthu umene uli pamtendere,</para>
  <para style="q2">umene ukukhala mosatekeseka,”</para>
  <para style="q4">akutero Yehova,</para>
  <para style="q1">“mzindawo ulibe zipata ngakhalenso mipiringidzo;</para>
  <para style="q2">anthu ake amakhala pa okha.</para>
  <para style="q1">
    <verse number="32" style="v"/>Ngamira zawo zidzafunkhidwa,</para>
  <para style="q2">ndipo makola a ngʼombe zawo adzalandidwa.</para>
  <para style="q1">Ndidzabalalitsira ku mphepo zinayi onse amene amameta tsitsi lawo chamʼmbali.</para>
  <para style="q2">Ndidzawagwetsera mavuto kuchokera ku mbali zonse,”</para>
  <para style="q4">akutero Yehova.</para>
  <para style="q1">
    <verse number="33" style="v"/>“Hazori adzasanduka bwinja,</para>
  <para style="q2">malo okhalamo nkhandwe</para>
  <para style="q1">mpaka muyaya.</para>
  <para style="q2">Palibe munthu amene adzayendemo.”</para>
  <para style="s1">Uthenga Wonena za Elamu</para>
  <para style="p">
    <verse number="34" style="v"/>Uthenga umene Yehova anapatsa mneneri Yeremiya wonena za Elamu, Zedekiya mfumu ya Yuda atangoyamba kulamulira ndi uwu:</para>
  <para style="b"/>
  <para style="p">
    <verse number="35" style="v"/>Yehova Wamphamvuzonse akuti,</para>
  <para style="q1">“Taonani, ndidzathyola uta wa Elamu,</para>
  <para style="q2">umene uli chida chawo champhamvu.</para>
  <para style="q1">
    <verse number="36" style="v"/>Ndidzabweretsa mphepo zinayi pa Elamu</para>
  <para style="q2">kuchokera ku zigawo zinayi zamlengalenga;</para>
  <para style="q1">ndidzawabalalitsira ku mphepo zinayi,</para>
  <para style="q2">ndipo sipadzakhala dziko</para>
  <para style="q2">limene anthu a ku Elamu sadzafikako.</para>
  <para style="q1">
    <verse number="37" style="v"/>A ku Elamuwo ndidzachititsa mantha pamaso pa adani awo</para>
  <para style="q2">komanso pamaso pa iwo amene akufuna kuwononga moyo wawo.</para>
  <para style="q1">Ndidzawagwetsera mkwiyo wanga</para>
  <para style="q2">ndipo adzakhala pa mavuto,”</para>
  <para style="q4">akutero Yehova.</para>
  <para style="q1">“Ndidzawapirikitsa ndi lupanga</para>
  <para style="q2">mpaka nditawatheratu.</para>
  <para style="q1">
    <verse number="38" style="v"/>Ndidzakhazika mpando wanga waufumu ku Elamu</para>
  <para style="q2">ndipo ndidzawononga mfumu yake pamodzi ndi akuluakulu ake,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="39" style="v"/>“Komabe mʼtsogolomo ndidzabwezera</para>
  <para style="q2">anthu a ku Elamu dziko lawo,”</para>
  <para style="q4">akutero Yehova.</para>
  <chapter number="50" style="c"/>
  <para style="s1">Uthenga Wonena za Babuloni</para>
  <para style="p">
    <verse number="1" style="v"/>Uthenga umene Yehova anayankhula ndi mneneri Yeremiya wonena za mzinda wa Babuloni ndi anthu ake ndi uwu:</para>
  <para style="q1">
    <verse number="2" style="v"/>“Lengeza ndi kulalika pakati pa anthu a mitundu ina,</para>
  <para style="q2">kweza mbendera ndipo ulengeze;</para>
  <para style="q2">usabise kanthu, koma uwawuze kuti,</para>
  <para style="q1">‘Babuloni wagwa;</para>
  <para style="q2">mulungu wawo Beli wachititsidwa manyazi,</para>
  <para style="q2">nayenso Mariduku wagwidwa ndi mantha.</para>
  <para style="q1">Milungu yake yagwidwa ndi mantha</para>
  <para style="q2">ndipo mafano ake adzagwidwa ndi mantha.’</para>
  <para style="q1">
    <verse number="3" style="v"/>Mtundu wa anthu wochokera kumpoto wadzathira nkhondo Babuloni</para>
  <para style="q2">ndi kusandutsa bwinja dziko lake.</para>
  <para style="q1">Kumeneko sikudzakhalanso</para>
  <para style="q2">munthu kapena nyama.</para>
  <para style="b"/>
  <para style="q1">
    <verse number="4" style="v"/>“Masiku amenewo, nthawi imeneyo,”</para>
  <para style="q2">akutero Yehova,</para>
  <para style="q1">“anthu a ku Israeli ndi anthu a ku Yuda</para>
  <para style="q2">onse pamodzi adzabwera akulira. Adzafunitsitsa kuchita zimene Yehova Mulungu wawo akufuna.</para>
  <para style="q1">
    <verse number="5" style="v"/>Adzafunsa njira ya ku Ziyoni</para>
  <para style="q2">ndi kuyamba ulendo wopita kumeneko.</para>
  <para style="q1">Iwo adzadzipereka kwa Yehova</para>
  <para style="q2">pochita naye pangano lamuyaya</para>
  <para style="q2">limene silidzayiwalika.</para>
  <para style="b"/>
  <para style="q1">
    <verse number="6" style="v"/>“Anthu anga ali ngati nkhosa zotayika;</para>
  <para style="q2">abusa awo</para>
  <para style="q2">anawasocheretsa mʼmapiri.</para>
  <para style="q1">Iwo anayendayenda mʼmapiri ndi mʼzitunda</para>
  <para style="q2">mpaka kuyiwala kwawo.</para>
  <para style="q1">
    <verse number="7" style="v"/>Aliyense amene anawapeza anawawononga;</para>
  <para style="q2">adani awo anati, ‘Ife si olakwa,</para>
  <para style="q1">chifukwa iwo anachimwira Yehova, amene ali mpumulo wawo weniweni</para>
  <para style="q2">ndi amene makolo awo anamukhulupirira.’</para>
  <para style="b"/>
  <para style="q1">
    <verse number="8" style="v"/>“Thawaniko ku Babuloni;</para>
  <para style="q2">chokani mʼdziko la Ababuloni.</para>
  <para style="q2">Muyambe inu kutuluka ngati atonde amene amatsogolera ziweto.</para>
  <para style="q1">
    <verse number="9" style="v"/>Taonani, ndidzaukitsa gulu lankhondo lamphamvu la mitundu ina</para>
  <para style="q2">ndi kubwera nalo kuchokera kumpoto</para>
  <para style="q1">kudzamenyana ndi Babuloni.</para>
  <para style="q2">Iwo adzandandalika ankhondo awo ndi kugonjetsa Babuloni.</para>
  <para style="q1">Mivi yawo ili ngati ya ankhondo aluso,</para>
  <para style="q2">yosapita padera.</para>
  <para style="q1">
    <verse number="10" style="v"/>Motero Ababuloni adzafunkhidwa;</para>
  <para style="q2">ndipo onse omufunkha adzakhuta,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="11" style="v"/>“Inu Ababuloni, munawononga anthu anga osankhika.</para>
  <para style="q2">Ndiye pano mukukondwa, mukusangalala.</para>
  <para style="q1">Mukulumphalumpha mokondwa ngati mwana wangʼombe wopuntha tirigu</para>
  <para style="q2">ndiponso mukulira monyada ngati ngʼombe zazimuna.</para>
  <para style="q1">
    <verse number="12" style="v"/>Koma mzinda wanu udzachititsidwa manyazi kwambiri.</para>
  <para style="q2">Mzinda umene uli ngati mayi wanu udzanyazitsidwa.</para>
  <para style="q1">Babuloni adzasanduka chitsirizira cha anthu onse.</para>
  <para style="q2">Mzinda wawo udzakhala ngati thengo, ngati dziko lowuma lachipululu.</para>
  <para style="q1">
    <verse number="13" style="v"/>Chifukwa cha mkwiyo wa Yehova Babuloni adzakhala wopanda anthu</para>
  <para style="q2">ndipo adzakhala chipululu chokhachokha.</para>
  <para style="q1">Onse odutsa kumeneko adzachita mantha ndipo azidzangotsonya</para>
  <para style="q2">chifukwa cha chiwonongeko chake chachikulu.</para>
  <para style="b"/>
  <para style="q1">
    <verse number="14" style="v"/>“Inu okoka uta,</para>
  <para style="q2">konzekani kuti muthire nkhondo mzinda wa Babuloni mbali zonse.</para>
  <para style="q1">Muponyereni mivi yanu yonse</para>
  <para style="q2">chifukwa anachimwira Yehova.</para>
  <para style="q1">
    <verse number="15" style="v"/>Mufuwulireni mbali zonse pakuti wagonja.</para>
  <para style="q2">Nsanja zake zagwa.</para>
  <para style="q2">Malinga ake agwetsedwa.</para>
  <para style="q1">Kumeneku ndiko kulipsira kwa Yehova.</para>
  <para style="q2">Mulipsireni,</para>
  <para style="q2">mumuchite zomwe iye anachitira anthu ena.</para>
  <para style="q1">
    <verse number="16" style="v"/>Chotsani ku Babuloni munthu wofesa mbewu aliyense,</para>
  <para style="q2">ndiponso wodula tirigu ndi chikwakwa chake pa nthawi yokolola.</para>
  <para style="q1">Poona lupanga la ozunza anzawo,</para>
  <para style="q2">aliyense adzabwerera kwa anthu ake;</para>
  <para style="q2">adzathawira ku dziko la kwawo.</para>
  <para style="b"/>
  <para style="q1">
    <verse number="17" style="v"/>“Aisraeli ali ngati nkhosa zomwe zabalalika</para>
  <para style="q2">pothamangitsidwa ndi mikango.</para>
  <para style="q1">Mfumu ya ku Asiriya ndiye inayamba kuwapha Aisraeliwo.</para>
  <para style="q2">Wotsiriza anali Nebukadinezara</para>
  <para style="q1">mfumu ya ku Babuloni</para>
  <para style="q2">amene anachita ngati kuphwanya mafupa ake.”</para>
  <para style="p">
    <verse number="18" style="v"/>Nʼchifukwa chake Yehova Wamphamvuzonse, Mulungu wa Israeli akuti,</para>
  <para style="q1">“Ndidzalanga mfumu ya ku Babuloni pamodzi ndi dziko lake</para>
  <para style="q2">monga momwe ndinalangira mfumu ya ku Asiriya.</para>
  <para style="q1">
    <verse number="19" style="v"/>Koma ndidzabwezera Israeli ku msipu wake</para>
  <para style="q2">ndipo adzadya mʼminda ya ku Karimeli ndi Basani;</para>
  <para style="q1">adzadya nakhuta ku mapiri</para>
  <para style="q2">a ku Efereimu ndi Giliyadi.</para>
  <para style="q1">
    <verse number="20" style="v"/>Masiku amenewo, nthawi imeneyo,”</para>
  <para style="q2">akutero Yehova,</para>
  <para style="q1">“anthu adzafunafuna zolakwa za Israeli</para>
  <para style="q2">koma sadzapeza nʼchimodzi chomwe,</para>
  <para style="q1">ndipo adzafufuza machimo a Yuda,</para>
  <para style="q2">koma sadzapeza ndi limodzi lomwe,</para>
  <para style="q2">chifukwa otsala amene ndawasiya ndidzawakhululukira.</para>
  <para style="b"/>
  <para style="q1">
    <verse number="21" style="v"/>“Lithireni nkhondo dziko la Merataimu</para>
  <para style="q2">ndi anthu okhala ku Pekodi.</para>
  <para style="q1">Muwaphe ndi lupanga ndi kuwawonongeratu,”</para>
  <para style="q4">akutero Yehova.</para>
  <para style="q2">“Chitani zonse monga momwe ndakulamulani.</para>
  <para style="q1">
    <verse number="22" style="v"/>Mʼdziko muli phokoso la nkhondo,</para>
  <para style="q2">phokoso la chiwonongeko chachikulu!</para>
  <para style="q1">
    <verse number="23" style="v"/>Taonani mʼmene waphwanyikira ndi kuwonongekera</para>
  <para style="q2">uja amati ndi nyundo ya dziko lonse lapansi.</para>
  <para style="q1">Mzinda wa Babuloni wasanduka chinthu chochititsa mantha</para>
  <para style="q2">pakati pa mitundu ina!</para>
  <para style="q1">
    <verse number="24" style="v"/>Ndinakutchera msampha, iwe Babuloni,</para>
  <para style="q2">ndipo wakodwamo iwe wosazindikira kanthu;</para>
  <para style="q1">unapezeka ndiponso unakodwa</para>
  <para style="q2">chifukwa unalimbana ndi Yehova.</para>
  <para style="q1">
    <verse number="25" style="v"/>Yehova watsekula nyumba ya zida zake</para>
  <para style="q2">ndipo watulutsa zida za ukali wake,</para>
  <para style="q1">pakuti Ambuye Yehova Wamphamvuzonse ali ndi ntchito yoti agwire</para>
  <para style="q2">mʼdziko la Ababuloni.</para>
  <para style="q1">
    <verse number="26" style="v"/>Mumenyane naye Babuloni mbali zonse.</para>
  <para style="q2">Anthu ake muwawunjike</para>
  <para style="q2">ngati milu ya tirigu.</para>
  <para style="q1">Muwawononge kotheratu</para>
  <para style="q2">ndipo pasakhale wopulumuka ndi mmodzi yemwe.</para>
  <para style="q1">
    <verse number="27" style="v"/>Iphani ankhondo ake onse.</para>
  <para style="q2">Onse aphedwe ndithu.</para>
  <para style="q1">Tsoka lawagwera</para>
  <para style="q2">pakuti tsiku lawo lachilango lafika.</para>
  <para style="q1">
    <verse number="28" style="v"/>Tikumva anthu othawa nkhondo ochokera ku Babuloni</para>
  <para style="q2">akulengeza mu Yerusalemu</para>
  <para style="q1">za kulipsira kwa Yehova Mulungu wathu.</para>
  <para style="q2">Iye akulipsira chifukwa chowononga Nyumba yake.</para>
  <para style="b"/>
  <para style="q1">
    <verse number="29" style="v"/>“Itanani anthu oponya mivi kudzathira nkhondo Babuloni.</para>
  <para style="q2">Muyitanenso onse amene amakoka mauta.</para>
  <para style="q1">Mangani misasa ya nkhondo momuzungulira;</para>
  <para style="q2">musalole munthu aliyense kuthawa.</para>
  <para style="q1">Muchiteni monga momwe</para>
  <para style="q2">iye anachitira anthu ena.</para>
  <para style="q1">Iyeyu ananyoza</para>
  <para style="q2">Yehova, Woyera wa Israeli.</para>
  <para style="q1">
    <verse number="30" style="v"/>Nʼchifukwa chake, anyamata ake adzaphedwa mʼmabwalo ake;</para>
  <para style="q2">ankhondo ake onse adzaphedwa tsiku limenelo,”</para>
  <para style="q4">akutero Yehova.</para>
  <para style="q1">
    <verse number="31" style="v"/>“Taona, ndikukuthira nkhondo, iwe wodzikuzawe,”</para>
  <para style="q2">akutero Ambuye Yehova Wamphamvuzonse,</para>
  <para style="q1">“chifukwa tsiku lako lafika,</para>
  <para style="q2">nthawi yoti ndikulange yakwana.</para>
  <para style="q1">
    <verse number="32" style="v"/>Wodzikuzawe udzapunthwa nʼkugwa</para>
  <para style="q2">ndipo palibe amene adzakudzutse;</para>
  <para style="q1">ndidzayatsa moto mʼmizinda yake</para>
  <para style="q2">umene udzanyeketsa onse amene amuzungulira.”</para>
  <para style="p">
    <verse number="33" style="v"/>Yehova Wamphamvuzonse akuti,</para>
  <para style="q1">“Anthu a ku Israeli akuzunzidwa,</para>
  <para style="q2">pamodzi ndi anthu a ku Yuda,</para>
  <para style="q1">ndipo onse amene anawagwira ukapolo awagwiritsitsa,</para>
  <para style="q2">akukana kuwamasula.</para>
  <para style="q1">
    <verse number="34" style="v"/>Koma Mpulumutsi wawo ndi wamphamvu;</para>
  <para style="q2">dzina lake ndi Yehova Wamphamvuzonse.</para>
  <para style="q1">Iye adzawateteza molimba pa mlandu wawo</para>
  <para style="q2">nʼcholinga choti abweretse mtendere mʼdziko lawo,</para>
  <para style="q2">koma adzavutitsa okhala ku Babuloni.”</para>
  <para style="b"/>
  <para style="q1">
    <verse number="35" style="v"/>Yehova akuti,</para>
  <para style="q2">“Imfa yalunjika pa Ababuloni,</para>
  <para style="q1">pa akuluakulu ake</para>
  <para style="q2">ndi pa anthu ake a nzeru!</para>
  <para style="q1">
    <verse number="36" style="v"/>Imfa yalunjika pa aneneri abodza</para>
  <para style="q2">kuti asanduke zitsiru.</para>
  <para style="q1">Imfa yalunjika pa ankhondo ake</para>
  <para style="q2">kuti agwidwe ndi mantha aakulu.</para>
  <para style="q1">
    <verse number="37" style="v"/>Imfa ilunjike pa akavalo ake ndi magaleta ake.</para>
  <para style="q2">Ilunjikanso pa magulu ankhondo achilendo amene ali pakati pawo</para>
  <para style="q2">kuti asanduke ngati akazi.</para>
  <para style="q1">Chiwonongeko chilunjikenso pa chuma chake</para>
  <para style="q2">kuti chidzafunkhidwe.</para>
  <para style="q1">
    <verse number="38" style="v"/>Chilala chilunjike pa madzi ake</para>
  <para style="q2">kuti aphwe.</para>
  <para style="q1">Babuloni ndi dziko la mafano,</para>
  <para style="q2">ndipo anthu afika poyaluka nawo mafanowo.</para>
  <para style="b"/>
  <para style="q1">
    <verse number="39" style="v"/>“Nʼchifukwa chake nyama zakuthengo ndi afisi zidzakhala kumeneko</para>
  <para style="q2">ndipo kudzakhalanso akadzidzi.</para>
  <para style="q1">Kumeneko sikudzapezekako anthu,</para>
  <para style="q2">ndithu anthu sadzakhalako pa mibado yonse.</para>
  <para style="q1">
    <verse number="40" style="v"/>Monga momwe Mulungu anawonongera Sodomu ndi Gomora</para>
  <para style="q2">pamodzi ndi mizinda yonse yozungulira,”</para>
  <para style="q4">akutero Yehova,</para>
  <para style="q1">“momwemonso palibe amene adzakhale kumeneko;</para>
  <para style="q2">anthu sadzayendanso mʼmenemo.</para>
  <para style="b"/>
  <para style="q1">
    <verse number="41" style="v"/>“Taonani! Gulu lankhondo likubwera kuchokera kumpoto;</para>
  <para style="q2">mtundu wa anthu amphamvu pamodzi ndi mafumu ambiri,</para>
  <para style="q2">wanyamuka kuchokera kumathero a dziko lapansi.</para>
  <para style="q1">
    <verse number="42" style="v"/>Atenga mauta ndi mikondo;</para>
  <para style="q2">ndi anthu ankhanza ndipo alibe chifundo.</para>
  <para style="q1">Phokoso lawo likumveka ngati mkokomo wa nyanja.</para>
  <para style="q2">Akwera pa akavalo awo,</para>
  <para style="q1">ndipo akonzekera kudzakuthira nkhondo</para>
  <para style="q2">iwe Babuloni.</para>
  <para style="q1">
    <verse number="43" style="v"/>Mfumu ya ku Babuloni yamva za mbiri yawo,</para>
  <para style="q2">ndipo yalobodokeratu.</para>
  <para style="q1">Ikuda nkhawa,</para>
  <para style="q2">ikumva ululu ngati wa mayi pa nthawi yake yochira.</para>
  <para style="q1">
    <verse number="44" style="v"/>Taonani, monga mkango wochokera ku nkhalango ya ku Yorodani</para>
  <para style="q2">kupita ku msipu wobiriwira,</para>
  <para style="q1">momwemonso ine ndidzapirikitsa Babuloni mʼdziko lake mwadzidzidzi.</para>
  <para style="q2">Pambuyo pake ndidzawayikira wowalamulira amene ndamufuna Ine.</para>
  <para style="q1">Wofanana nane ndani ndipo ndani amene angalimbane nane?</para>
  <para style="q2">Ndi mtsogoleri wa dziko uti amene anganditengere ku bwalo la milandu?”</para>
  <para style="q1">
    <verse number="45" style="v"/>Nʼchifukwa chake imvani.</para>
  <para style="q2">Izi ndi zimene Ine Yehova ndakonza zolangira anthu a ku Babuloni.</para>
  <para style="q1">Ngakhale ana omwe adzatengedwa ukapolo</para>
  <para style="q2">ndipo aliyense adzachita mantha chifukwa cha iwo.</para>
  <para style="q1">
    <verse number="46" style="v"/>Akadzagwa Babuloni padzakhala mfuwu waukulu ndipo dziko lapansi lidzanjenjemera,</para>
  <para style="q2">ndipo kulira kwawo kudzamveka pakati pa mitundu yonse ya anthu.</para>
  <chapter number="51" style="c"/>
  <para style="p">
    <verse number="1" style="v"/>Yehova akuti,</para>
  <para style="q1">“Taonani, ndidzadzutsa mphepo yowononga</para>
  <para style="q2">kuti iwononge Babuloni pamodzi ndi anthu a ku Lebi Kamai.</para>
  <para style="q1">
    <verse number="2" style="v"/>Ndidzatuma alendo ku Babuloni</para>
  <para style="q2">kudzamupeta ndi kuwononga dziko lake kotheratu.</para>
  <para style="q1">Iwo adzalimbana naye ku mbali zonse</para>
  <para style="q2">pa tsiku la masautso ake.</para>
  <para style="q1">
    <verse number="3" style="v"/>Okoka uta musawalekerere</para>
  <para style="q2">kapena wonyadira chovala chawo chankhondo.</para>
  <para style="q1">Musawasiye anyamata ake kuti akhale ndi moyo;</para>
  <para style="q2">koma muwononge ankhondo ake kotheratu.</para>
  <para style="q1">
    <verse number="4" style="v"/>Adzavulazidwa ndi kufera mʼdziko la Babuloni</para>
  <para style="q2">lomwelo ndi mʼmisewu yawo yomwe.</para>
  <para style="q1">
    <verse number="5" style="v"/>Pakuti Yuda ndi Israeli sanasiyidwe ngati amasiye</para>
  <para style="q2">ndi Mulungu wawo, Yehova Wamphamvuzonse,</para>
  <para style="q1">koma ngakhale dziko la Babuloni ndi lodzaza ndi machimo</para>
  <para style="q2">pamaso pa Woyerayo wa Israeli.</para>
  <para style="b"/>
  <para style="q1">
    <verse number="6" style="v"/>“Thawaniko ku Babuloni!</para>
  <para style="q2">Aliyense apulumutse moyo wake!</para>
  <para style="q2">Musawonongeke naye pamodzi chifukwa cha machimo ake.</para>
  <para style="q1">Imeneyi ndi nthawi yoti Yehova amulange;</para>
  <para style="q2">Yehova adzamulipsira.</para>
  <para style="q1">
    <verse number="7" style="v"/>Babuloni anali ngati chikho cha golide mʼdzanja la Yehova;</para>
  <para style="q2">kuti aledzeretse dziko lonse lapansi.</para>
  <para style="q1">Mitundu yambiri ya anthu inamwa vinyo wake;</para>
  <para style="q2">nʼchifukwa chake tsopano inachita misala.</para>
  <para style="q1">
    <verse number="8" style="v"/>Babuloni wagwa mwadzidzidzi ndi kusweka.</para>
  <para style="q2">Mulireni!</para>
  <para style="q1">Mfunireni mankhwala opha ululu wake;</para>
  <para style="q2">mwina iye nʼkuchira.”</para>
  <para style="b"/>
  <para style="q1">
    <verse number="9" style="v"/>Ena anati, “ ‘Ife tinayesa kumupatsa mankhwala Babuloni,</para>
  <para style="q2">koma sanachire;</para>
  <para style="q1">tiyeni timusiye ndipo aliyense apite ku dziko la kwawo,</para>
  <para style="q2">pakuti mlandu wake wafika mpaka mlengalenga,</para>
  <para style="q2">wafika mpaka kumwamba.’</para>
  <para style="b"/>
  <para style="q1">
    <verse number="10" style="v"/>“ ‘Yehova waonetsa poyera kuti ndife osalakwa;</para>
  <para style="q2">tiyeni tilengeze mu Ziyoni</para>
  <para style="q2">zimene Yehova Mulungu wathu wachita.’</para>
  <para style="b"/>
  <para style="q1">
    <verse number="11" style="v"/>“Yehova wadzutsa mitima ya mafumu a Amedi,</para>
  <para style="q2">popeza cholinga chake ndi kuwononga Babuloni.</para>
  <para style="q1">Motero adzalipsira Ababuloni</para>
  <para style="q2">chifukwa chowononga Nyumba yake.</para>
  <para style="q1">Ndiye Yehova akuti,</para>
  <para style="q2">‘Nolani mivi, tengani zishango.’</para>
  <para style="q1">
    <verse number="12" style="v"/>Kwezani mbendera yankhondo kuti muwononge malinga a Babuloni!</para>
  <para style="q2">Limbitsani oteteza,</para>
  <para style="q1">ikani alonda pa malo awo,</para>
  <para style="q2">konzekerani kulalira.</para>
  <para style="q1">Pakuti Yehova watsimikiza</para>
  <para style="q2">ndipo adzachitadi zomwe ananena za anthu a ku Babuloni.</para>
  <para style="q1">
    <verse number="13" style="v"/>Inu muli ndi mitsinje yambiri</para>
  <para style="q2">ndi chuma chambiri.</para>
  <para style="q1">Koma chimaliziro chanu chafika,</para>
  <para style="q2">moyo wanu watha.</para>
  <para style="q1">
    <verse number="14" style="v"/>Yehova Wamphamvuzonse analumbira pali Iye mwini kuti:</para>
  <para style="q2">Ndidzakutumizira adani ochuluka ngati dzombe,</para>
  <para style="q2">kuti adzakuthire nkhondo ndipo adzafuwula kuonetsa kuti apambana.</para>
  <para style="b"/>
  <para style="q1">
    <verse number="15" style="v"/>“Yehova analenga dziko lapansi ndi mphamvu zake;</para>
  <para style="q2">Iye anapanga dziko lonse ndi nzeru zake</para>
  <para style="q2">ndipo anayala thambo mwaluso lake.</para>
  <para style="q1">
    <verse number="16" style="v"/>Iye akayankhula, kumamveka mkokomo wamadzi akumwamba.</para>
  <para style="q2">Iyeyo amabweretsa mitambo kuchokera ku malekezero a dziko lapansi.</para>
  <para style="q1">Amabweretsa mphenzi pamodzi ndi mvula</para>
  <para style="q2">ndi kutulutsa mphepo yamkuntho kumalo kumene amasungira.</para>
  <para style="b"/>
  <para style="q1">
    <verse number="17" style="v"/>“Anthu onse ndi opusa ndiponso opanda nzeru;</para>
  <para style="q2">mmisiri aliyense wosula golide akuchita manyazi ndi mafano ake.</para>
  <para style="q1">Mafano akewo ndi abodza;</para>
  <para style="q2">alibe moyo mʼkati mwawo.</para>
  <para style="q1">
    <verse number="18" style="v"/>Mafanowo ndi achabechabe, zinthu zosekedwa nazo.</para>
  <para style="q2">Pamene anthuwo azidzaweruzidwa mafanowo adzawonongedwa.</para>
  <para style="q1">
    <verse number="19" style="v"/>Koma Yehova amene ndi Cholowa cha Yakobo sali ngati mafanowo.</para>
  <para style="q2">Iyeyu ndi Mlengi wa zinthu zonse,</para>
  <para style="q1">kuphatikizapo mtundu umene anawusankha kuti ukhale anthu ake.</para>
  <para style="q2">Dzina lake ndi Yehova Wamphamvuzonse.</para>
  <para style="b"/>
  <para style="q1">
    <verse number="20" style="v"/>“Iwe Babuloni ndi ndodo yanga,</para>
  <para style="q2">chida changa chankhondo.</para>
  <para style="q1">Ndi iwe ndimaphwanya mitundu ya anthu,</para>
  <para style="q2">ndi iwe ndimawononga maufumu,</para>
  <para style="q1">
    <verse number="21" style="v"/>ndi iwe ndimaphwanya kavalo ndi wokwerapo,</para>
  <para style="q2">ndi iwe ndimaphwanya galeta ndi woyendetsa wake.</para>
  <para style="q1">
    <verse number="22" style="v"/>Ndi iwe ndimaphwanya mwamuna ndi mkazi,</para>
  <para style="q2">ndi iwe ndimaphwanya nkhalamba ndi wachinyamata,</para>
  <para style="q2">ndi iwe ndimaphwanya mnyamata ndi namwali.</para>
  <para style="q1">
    <verse number="23" style="v"/>Ndi iwe ndimaphwanya mʼbusa ndi ziweto,</para>
  <para style="q2">ndi iwe ndimaphwanya mlimi ndi ngʼombe,</para>
  <para style="q2">ndi iwe ndimaphwanya abwanamkubwa ndi atsogoleri a ankhondo.</para>
  <para style="p">
    <verse number="24" style="v"/>“Inu mukuona ndidzalanga Babuloni ndi onse amene amakhala mʼdziko la Babuloni chifukwa cha zolakwa zonse anachita ku Ziyoni,” akutero Yehova.</para>
  <para style="q1">
    <verse number="25" style="v"/>“Taonani, ndikukuzenga mlandu, iwe phiri lowononga,</para>
  <para style="q2">amene umawononga dziko lonse lapansi,”</para>
  <para style="q4">akutero Yehova.</para>
  <para style="q1">“Ndidzatambalitsa dzanja langa pofuna kukulanga,</para>
  <para style="q2">kukugubuduzira pansi kuchokera pa matanthwe ako,</para>
  <para style="q2">ndi kukusandutsa kukhala phiri lopserera.</para>
  <para style="q1">
    <verse number="26" style="v"/>Palibe ngakhale ndi mwala wako umodzi umene anthu adzawutenga</para>
  <para style="q2">kuti awugwiritse ntchito kumangira nyumba,</para>
  <para style="q2">chifukwa iwe udzakhala chipululu mpaka muyaya,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="27" style="v"/>“Kwezani mbendera ya nkhondo mʼdziko!</para>
  <para style="q2">Lizani lipenga pakati pa mitundu ya anthu!</para>
  <para style="q1">Konzekeretsani mitundu ya anthu kuti ikamuthire nkhondo;</para>
  <para style="q2">itanani maufumu awa:</para>
  <para style="q2">Ararati, Mini ndi Asikenazi kuti adzamuthire nkhondo.</para>
  <para style="q1">Ikani mtsogoleri wankhondo kuti amenyane naye;</para>
  <para style="q2">tumizani akavalo ochuluka ngati magulu a dzombe.</para>
  <para style="q1">
    <verse number="28" style="v"/>Konzekeretsani mitundu ya anthu.</para>
  <para style="q2">Amenewa ndiwo mafumu a Amedi,</para>
  <para style="q1">abwanamkubwa awo, atsogoleri a ankhondo,</para>
  <para style="q2">ndiponso ankhondo a mayiko amene amawalamulira, kuti idzathire nkhondo Babuloni.</para>
  <para style="q1">
    <verse number="29" style="v"/>Dziko likunjenjemera ndi kunthunthumira,</para>
  <para style="q2">chifukwa zidzachitikadi zimene Yehova wakonzera Babuloni;</para>
  <para style="q1">kusakaza dziko la Babuloni</para>
  <para style="q2">kuti musapezeke wokhalamo.</para>
  <para style="q1">
    <verse number="30" style="v"/>Ankhondo a ku Babuloni aleka kuchita nkhondo;</para>
  <para style="q2">iwo angokhala mʼmalinga awo.</para>
  <para style="q1">Mphamvu zawo zatheratu;</para>
  <para style="q2">ndipo akhala ngati akazi.</para>
  <para style="q1">Malo ake wokhala atenthedwa;</para>
  <para style="q2">mipiringidzo ya zipata zake yathyoka.</para>
  <para style="q1">
    <verse number="31" style="v"/>Othamanga akungopezanapezana,</para>
  <para style="q2">amithenga akungotsatanatsatana</para>
  <para style="q1">kudzawuza mfumu ya ku Babuloni</para>
  <para style="q2">kuti alande mzinda wake wonse.</para>
  <para style="q1">
    <verse number="32" style="v"/>Madooko onse alandidwa,</para>
  <para style="q2">malo onse obisalamo alonda atenthedwa ndi moto,</para>
  <para style="q2">ndipo ankhondo onse asokonezeka.”</para>
  <para style="p">
    <verse number="33" style="v"/>Yehova Wamphamvuzonse, Mulungu wa Israeli akuti,</para>
  <para style="q1">“Babuloni wokongola uja wakhala ngati malo opunthirapo tirigu</para>
  <para style="q2">pa nthawi yake yopuntha tirigu; A ku Yerusalemu akuti,</para>
  <para style="q2">Posachedwapa nthawi yake yomukolola ifika.”</para>
  <para style="b"/>
  <para style="q1">
    <verse number="34" style="v"/>A ku Yerusalemu akuti, “Nebukadinezara mfumu ya ku Babuloni watiwononga,</para>
  <para style="q2">watiphwanya,</para>
  <para style="q2">ndi kutitaya ngati mbiya yopanda kanthu.</para>
  <para style="q1">Watimeza ngati ngʼona,</para>
  <para style="q2">wakhuta ndi zakudya zathu zokoma,</para>
  <para style="q2">kenaka nʼkutilavula.”</para>
  <para style="q1">
    <verse number="35" style="v"/>Anthu a ku Ziyoni anene kuti,</para>
  <para style="q2">“Zankhanza zimene anatichitira ife ziwabwerere Ababuloni.”</para>
  <para style="q1">Anthu okhala mu Yerusalemu anene kuti,</para>
  <para style="q2">“Magazi athu amene anakhetsedwa akhale pa amene akukhala ku Babuloni.”</para>
  <para style="p">
    <verse number="36" style="v"/>Nʼchifukwa chake Yehova akuti,</para>
  <para style="q1">“Taona, ndidzakumenyera nkhondo</para>
  <para style="q2">ndi kukulipsirira;</para>
  <para style="q1">ndidzawumitsa nyanja yake</para>
  <para style="q2">ndipo akasupe ake adzaphwa.</para>
  <para style="q1">
    <verse number="37" style="v"/>Motero Babuloni adzasanduka mulu wa nyumba zogumuka,</para>
  <para style="q2">malo okhala nkhandwe,</para>
  <para style="q1">malo ochititsa mantha ndi onyozedwa,</para>
  <para style="q2">malo wopanda aliyense wokhalamo.</para>
  <para style="q1">
    <verse number="38" style="v"/>Anthu ake onse adzabangula ngati mkango,</para>
  <para style="q2">adzadzuma ngati ana amkango.</para>
  <para style="q1">
    <verse number="39" style="v"/>Ngati achita dyera</para>
  <para style="q2">ndiye ndidzawakonzera madyerero</para>
  <para style="q2">ndi kuwaledzeretsa,</para>
  <para style="q1">kotero kuti adzasangalala,</para>
  <para style="q2">kenaka nʼkugona tulo mpaka muyaya ndipo sadzadzukanso,”</para>
  <para style="q4">akutero Yehova.</para>
  <para style="q1">
    <verse number="40" style="v"/>“Ine ndidzawatenga</para>
  <para style="q2">kuti akaphedwe ngati ana ankhosa onenepa,</para>
  <para style="q2">ngati nkhosa zazimuna ndi mbuzi.</para>
  <para style="b"/>
  <para style="q1">
    <verse number="41" style="v"/>“Ndithu Babuloni walandidwa,</para>
  <para style="q2">mzinda umene dziko lonse lapansi limanyadira wagwidwa!</para>
  <para style="q1">Taonani, mmene Babuloni wasandukira chinthu chochititsa mantha</para>
  <para style="q2">pakati pa mitundu ya anthu!</para>
  <para style="q1">
    <verse number="42" style="v"/>Nyanja yakwera ndi kumiza Babuloni;</para>
  <para style="q2">mafunde ake okokoma aphimba Babuloni.</para>
  <para style="q1">
    <verse number="43" style="v"/>Mizinda yake yasanduka bwinja,</para>
  <para style="q2">dziko lowuma ndi lachipululu,</para>
  <para style="q1">dziko losakhalamo wina aliyense,</para>
  <para style="q2">dziko losayendamo munthu aliyense.</para>
  <para style="q1">
    <verse number="44" style="v"/>Ndidzalanga Beli mulungu wa Ababuloni,</para>
  <para style="q2">ndidzamusanzitsa zimene anameza.</para>
  <para style="q1">Mitundu ya anthu sidzapitanso kwa iye.</para>
  <para style="q2">Malinga a Babuloni agwa.</para>
  <para style="b"/>
  <para style="q1">
    <verse number="45" style="v"/>“Tulukani mʼBabuloni anthu anga!</para>
  <para style="q2">Pulumutsani miyoyo yanu!</para>
  <para style="q2">Thawani mkwiyo woopsa wa Yehova.</para>
  <para style="q1">
    <verse number="46" style="v"/>Musataye mtima kapena kuchita mantha</para>
  <para style="q2">pamene mphekesera zikumveka mʼdziko mwanu.</para>
  <para style="q1">Chaka ndi chaka pamabuka mphekesera</para>
  <para style="q2">za ziwawa mʼdziko lapansi,</para>
  <para style="q2">ndiponso yakuti mfumu yakuti ikuthira nkhondo mfumu ina.</para>
  <para style="q1">
    <verse number="47" style="v"/>Pakuti taonani, nthawi ikubwera ndithu</para>
  <para style="q2">pamene ndidzalanga mafano a ku Babuloni;</para>
  <para style="q1">dziko lake lonse lidzachita manyazi</para>
  <para style="q2">ndi ophedwa ake onse adzakhala ngundangunda pakati pake.</para>
  <para style="q1">
    <verse number="48" style="v"/>Pamenepo kumwamba ndi dziko lapansi ndi zonse zili mʼmenemo</para>
  <para style="q2">zidzayimba mokondwa chifukwa cha kugwa kwa Babuloni.</para>
  <para style="q1">Anthu owononga ochokera kumpoto</para>
  <para style="q2">adzamuthira nkhondo,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="49" style="v"/>“Babuloni anapha anthu ambiri pa dziko lapansi.</para>
  <para style="q2">Tsono, nawo anthu a ku Babuloni ayenera kuphedwa</para>
  <para style="q2">chifukwa anapha anthu a ku Yerusalemu.</para>
  <para style="q1">
    <verse number="50" style="v"/>Inu amene munapulumuka ku nkhondo ya Babuloni,</para>
  <para style="q2">chokani pano ndipo musazengereze!</para>
  <para style="q1">Kumbukirani Yehova ngakhale muli ku mayiko akutali,</para>
  <para style="q2">ganizirani za Yerusalemu.”</para>
  <para style="b"/>
  <para style="q1">
    <verse number="51" style="v"/>Inu mukuti, “Tikuchita manyazi,</para>
  <para style="q2">chifukwa tanyozedwa</para>
  <para style="q2">ndipo nkhope zathu zili ndi manyazi,</para>
  <para style="q1">chifukwa anthu achilendo alowa</para>
  <para style="q2">malo opatulika a Nyumba ya Yehova.”</para>
  <para style="b"/>
  <para style="q1">
    <verse number="52" style="v"/>Nʼchifukwa chake Yehova akuti,</para>
  <para style="q2">“Masiku akubwera pamene ndidzalanga mafano ake,</para>
  <para style="q1">ndipo mʼdziko lake lonse</para>
  <para style="q2">anthu ovulala adzabuwula.</para>
  <para style="q1">
    <verse number="53" style="v"/>Ngakhale Babuloni atadzikweza mpaka mlengalenga</para>
  <para style="q2">ndi kulimbitsa nsanja zake,</para>
  <para style="q2">ndidzatuma anthu owononga kudzamenyana naye,”</para>
  <para style="q4">akutero Yehova.</para>
  <para style="b"/>
  <para style="q1">
    <verse number="54" style="v"/>“Imvani mfuwu wolira kuchokera ku Babuloni.</para>
  <para style="q2">Imvani phokoso lachiwonongeko chachikulu</para>
  <para style="q2">kuchokera mʼdziko la Babuloni.</para>
  <para style="q1">
    <verse number="55" style="v"/>Pakuti Yehova akuwononga Babuloni,</para>
  <para style="q2">ndipo akuthetsa phokoso lake lalikulu.</para>
  <para style="q1">Mfuwu wa adani ukumveka ngati mkokomo wa madzi ambiri.</para>
  <para style="q2">Phokoso lawo likunka likwererakwerera.</para>
  <para style="q1">
    <verse number="56" style="v"/>Pakuti wowononga wafika kudzamenyana ndi Babuloni,</para>
  <para style="q2">ankhondo ake agwidwa,</para>
  <para style="q2">ndipo mauta awo athyoka.</para>
  <para style="q1">Paja Yehova ndi Mulungu wobwezera chilango;</para>
  <para style="q2">adzabwezera kwathunthu.</para>
  <para style="q1">
    <verse number="57" style="v"/>Ndidzaledzeretsa akuluakulu ake pamodzi ndi anzeru ake,</para>
  <para style="q2">abwanamkubwa ake, atsogoleri a ankhondo pamodzinso ndi ankhondo;</para>
  <para style="q1">adzagona kwamuyaya osadzukanso,”</para>
  <para style="q2">akutero Mfumu, amene dzina lake ndi Yehova Wamphamvuzonse.</para>
  <para style="p">
    <verse number="58" style="v"/>Yehova Wamphamvuzonse akuti,</para>
  <para style="q1">“Malinga aakulu a Babuloni adzasalazidwa</para>
  <para style="q2">ndipo zipata zake zazitali zidzatenthedwa;</para>
  <para style="q1">mitundu ya anthu inangogwira ntchito pachabe.</para>
  <para style="q2">Anthu anatopa ndi kumanga zimene tsopano zikupsa ndi moto.”</para>
  <para style="p">
    <verse number="59" style="v"/>Zedekiya mfumu ya Yuda inali ndi phungu wake wamkulu amene dzina lake linali Seraya mwana wa Neriya chidzukulu cha Maseya. Mʼchaka chachinayi cha ulamuliro wake, Zedekiya anapita ndi Seraya ku Babuloni. Tsono mneneri Yeremiya anamupatsirako uthenga Serayayo. <verse number="60" style="v"/>Yeremiya anali atalemba mʼbuku za masautso onse amene adzafike pa Babuloni ndi zina zonse zokhudza Babuloni. <verse number="61" style="v"/>Yeremiya anawuza Seraya kuti, “Ukakafika ku Babuloni, ukaonetsetse kuti wawawerengera anthu onse mawu onsewa. <verse number="62" style="v"/>Ndipo ukanene kuti, ‘Inu Yehova, mwanena kuti mudzawononga malo ano, kotero kuti simudzatsala munthu kapena nyama mʼdziko muno; lidzakhala chipululu mpaka muyaya.’ <verse number="63" style="v"/>Ukakatha kuwerenga bukuli, ukalimangirire ku mwala ndipo ukaliponye pakati pa mtsinje wa Yufurate. <verse number="64" style="v"/>Ndipo ukanene kuti, ‘Umu ndi mmene adzamirire Babuloni ndipo sadzadzukanso chifukwa cha masautso amene adzamugwere.’ ”</para>
  <para style="b"/>
  <para style="p">Mawu a Yeremiya athera pamenepa.</para>
  <chapter number="52" style="c"/>
  <para style="s1">Kuwonongeka kwa Yerusalemu</para>
  <para style="p">
    <verse number="1" style="v"/>Zedekiya anali wa zaka 21 pamene analowa ufumu, ndipo analamulira zaka 11 ku Yerusalemu. Amayi ake anali Hamutali mwana wa Yeremiya wa ku Libina. <verse number="2" style="v"/>Iye anachita zoyipa pamaso pa Yehova, monga momwe anachitira Yehoyakimu. <verse number="3" style="v"/>Chifukwa cha zonse zimene zinachitika ku Yerusalemu ndi ku Yuda Yehova anakwiyira anthu ake mpaka kuwachotsa pamaso pake.</para>
  <para style="p">Tsono Zedekiya anawukira mfumu ya ku Babuloni.</para>
  <para style="p">
    <verse number="4" style="v"/>Choncho mʼchaka cha chisanu ndi chinayi cha ulamuliro wa Zedekiya, mwezi wakhumi, pa tsiku la khumi, Nebukadinezara mfumu ya ku Babuloni anabwera ndi ankhondo ake onse kudzathira nkhondo Yerusalemu. Anamanga misasa ndi mitumbira yankhondo kunja kuzungulira mzindawo. <verse number="5" style="v"/>Mzindawo unazingidwa mpaka chaka cha khumi ndi chimodzi cha ulamuliro wa Mfumu Zedekiya.</para>
  <para style="p">
    <verse number="6" style="v"/>Pa tsiku lachisanu ndi chinayi la mwezi wachinayi njala inakula kwambiri mu mzindamo kotero kuti munalibe chakudya choti anthu nʼkudya. <verse number="7" style="v"/>Tsono linga la mzindawo linabowoledwa, ndipo ankhondo onse anathawa. Iwo anatuluka mu mzindamo usiku kudzera pa chipata cha pakati pa makoma awiri a pafupi ndi munda wa mfumu, ngakhale kuti Ababuloni anali atazinga mzindawo. Ndipo anathawira ku Araba, <verse number="8" style="v"/>koma gulu la ankhondo la ku Babuloni linalondola mfumu Zedekiya ndi kumupeza mʼchigwa cha ku Yeriko. Ankhondo onse anamusiya yekha nabalalika.</para>
  <para style="p">
    <verse number="9" style="v"/>Anagwidwa napita naye kwa mfumu ya ku Babuloni ku Ribula mʼdziko la Hamati, kumene anagamula mlandu wake. <verse number="10" style="v"/>Ku Ribulako mfumu ya ku Babuloni inapha ana aamuna a Zedekiya iyeyo akuona; ndiponso inapha akuluakulu onse a ku Yuda. <verse number="11" style="v"/>Ndipo inamukolowola maso Zedekiya, ndi kumumanga ndi maunyolo a mkuwa nʼkupita naye ku Babuloni kumene inakamuyika mʼndende kuti akhalemo moyo wake wonse.</para>
  <para style="p">
    <verse number="12" style="v"/>Mwezi wachisanu, pa tsiku lakhumi, chaka cha 19 cha ulamuliro wa Nebukadinezara mfumu ya ku Babuloni, Nebuzaradani mtsogoleri wa ankhondo a mfumu, amene amatumikira mfumu ya ku Babuloni, anabwera ku Yerusalemu. <verse number="13" style="v"/>Ndipo anatentha Nyumba ya Yehova, nyumba ya mfumu ndi nyumba zonse za mu Yerusalemu. Anatentha nyumba iliyonse. <verse number="14" style="v"/>Tsono gulu lonse lankhondo la Ababuloni limene linali ndi mtsogoleri wa ankhondo a mfumu uja linagwetsa malinga onse ozungulira Yerusalemu. <verse number="15" style="v"/>Nebuzaradani mtsogoleri wa ankhondo anatenga anthu amene anatsala mu mzindamo, anthu aluso pamodzi ndi amene anadzipereka kale kwa mfumu ya ku Babuloni kupita nawo ku ukapolo ku Babuloni. <verse number="16" style="v"/>Komabe Nebuzaradani mtsogoleri wa ankhondo anasiya anthu ena onse osaukitsitsa a mʼdzikomo kuti azigwira ntchito mʼminda ya mpesa ndi minda ina.</para>
  <para style="p">
    <verse number="17" style="v"/>Ababuloni anaphwanya nsanamira za mkuwa, maphaka ndi chimbiya chamkuwa zimene zinali mʼNyumba ya Yehova. Anatenga mkuwa wonsewo nʼkupita nazo ku Babuloni. <verse number="18" style="v"/>Ankhondowo anatenganso mbiya, zochotsera phulusa, zozimitsira nyale, mbale zofukizira lubani, zikho pamodzi ndi ziwiya zina zonse za mkuwa zimene ankagwiritsira ntchito mʼNyumba ya Yehova. <verse number="19" style="v"/>Nebuzaradani uja anatenganso mabeseni, ziwiya zosonkhapo moto, mbale zowazira madzi, zoyikapo nyale, zipande zofukizira lubani ndi zikho ndi zina zonse zagolide ndi siliva.</para>
  <para style="p">
    <verse number="20" style="v"/>Nsanamira ziwiri zija, chimbiya, maphaka ndi ngʼombe khumi ndi ziwiri za mkuwa zochirikizira chimbiyacho zimene mfumu Solomoni anapangira Nyumba ya Yehova kulemera kwake kunali kosawerengeka. <verse number="21" style="v"/>Nsanamira imodzi kutalika kwake kunali mamita asanu ndi atatu, akazunguliza chingwe inali mamita asanu ndi theka; mʼkati mwake munali bowo ndipo kuchindikala kwake kunali zala zinayi. <verse number="22" style="v"/>Pamwamba pa nsanamira iliyonse panali mutu wamkuwa umene kutalika kwake kunali mamita awiri. Pozungulira pake panali ukonde ndi makangadza, zonsezo za mkuwa. Nsanamira inayo inalinso ndi makangadza ake ndipo inali yofanana ndi inzake ija. <verse number="23" style="v"/>Mʼmbali mwake munali makangadza 96; makangadza onse pamodzi analipo 100 kuzungulira ukonde onse.</para>
  <para style="p">
    <verse number="24" style="v"/>Mtsogoleri wa ankhondo uja, anagwira Seraya mkulu wa ansembe ndi Zefaniya, wachiwiri wa mkulu wa ansembe ndi alonda atatu apachipata. <verse number="25" style="v"/>Mu mzindamo anagwiramo mkulu amene ankalamulira ankhondo, ndi alangizi amfumu asanu ndi awiri. Anagwiranso mlembi wa mtsogoleri wa ankhondo, amene ankalemba anthu mʼdzikomo, pamodzi ndi anthu ena 60 amene anali mu mzindamo. <verse number="26" style="v"/>Nebuzaradani, mtsogoleri wa ankhondoyo anawatenga onse napita nawo kwa mfumu ya ku Babuloni ku Ribula. <verse number="27" style="v"/>Ku Ribulako, mʼdziko la Hamati, mfumu ya ku Babuloniyo inalamula kuti anthuwo aphedwe.</para>
  <para style="p">Motero anthu a ku Yuda anapita ku ukapolo, kutali ndi dziko lawo. <verse number="28" style="v"/>Chiwerengero cha anthu amene Nebukadinezara anawatenga kupita nawo ku ukapolo ndi ichi:</para>
  <para style="b"/>
  <para style="li1">Mʼchaka cha chisanu ndi chiwiri cha ulamuliro wake, anatenga Ayuda 3,023;</para>
  <para style="li1">
    <verse number="29" style="v"/>mʼchaka cha 18 cha ulamuliro wa Nebukadinezara,</para>
  <para style="li2">anatenga anthu 832 kuchokera mu Yerusalemu;</para>
  <para style="li1">
    <verse number="30" style="v"/>mʼchaka cha 23 cha ulamuliro wa Nebukadinezara,</para>
  <para style="li2">Nebuzaradani, mtsogoleri wa ankhondo a mfumu anagwira Ayuda 745 kupita ku ukapolo.</para>
  <para style="li1">Onse pamodzi analipo anthu 4,600.</para>
  <para style="s1">Kumasulidwa kwa Yehoyakini</para>
  <para style="p">
    <verse number="31" style="v"/>Mʼchaka chimene Evili-Merodaki analowa ufumu wa Babuloni, iye anakomera mtima Yehoyakini mfumu ya ku Yuda, namutulutsa mʼndende. Izi zinachitika pa tsiku la 25 la mwezi wa khumi ndi chiwiri zitatha zaka 37 chitengedwere Yehoyakimu ku ukapolo. <verse number="32" style="v"/>Evili-Merodaki anakomera mtima Yehoyakini, namupatsa malo aulemu kuposa mafumu ena amene anali naye ku Babuloni. <verse number="33" style="v"/>Choncho Yehoyakini analoledwa kuvula zovala zake za ku ndende ndipo tsiku ndi tsiku ankadya ndi mfumu pa moyo wake wonse. <verse number="34" style="v"/>Tsiku ndi tsiku mfumu ya ku Babuloni inkamupatsa Yehoyakini phoso lake nthawi yonse ya moyo wake, mpaka pa nthawi ya imfa yake.</para>
</usx>
