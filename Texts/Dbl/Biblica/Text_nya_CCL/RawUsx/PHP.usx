<?xml version="1.0" encoding="UTF-8"?>
<usx version="2.6">
  <book code="PHP" style="id">- The Word of God in Contemporary Chichewa (Mawu a Mulungu mu Chichewa Chalero)</book>
  <para style="rem">Copyright © 2002, 2016 Biblica, Inc.</para>
  <para style="h">AFILIPI</para>
  <para style="toc1">Kalata ya Paulo Yolembera Afilipi</para>
  <para style="toc2">Afilipi</para>
  <para style="toc3">Afi</para>
  <para style="mt2">KALATA YA PAULO YOLEMBERA</para>
  <para style="mt1">AFILIPI</para>
  <chapter number="1" style="c"/>
  <para style="p">
    <verse number="1" style="v"/>Paulo ndi Timoteyo, atumiki a Khristu Yesu.</para>
  <para style="p">Kulembera anthu onse oyera mtima a ku Filipi amene ali mwa Khristu Yesu, pamodzi ndi oyangʼanira ndi atumiki awo.</para>
  <para style="p">
    <verse number="2" style="v"/>Chisomo ndi mtendere zochokera kwa Mulungu Atate athu ndi Ambuye Yesu Khristu zikhale kwa inu.</para>
  <para style="s1">Kuyamika ndi Pemphero</para>
  <para style="p">
    <verse number="3" style="v"/>Ndimayamika Mulungu wanga nthawi zonse ndikakumbukira inu. <verse number="4" style="v"/>Mʼmapemphero anga onse opempherera inu, nthawi zonse ndimapemphera ndi chimwemwe <verse number="5" style="v"/>chifukwa mwakhala mukundithandiza polalikira Uthenga Wabwino kuyambira tsiku loyamba mpaka tsopano. <verse number="6" style="v"/>Sindikukayika konse kuti Iye amene anayamba ntchito yabwino mwa inu adzayipitiriza ndi kuyimaliza mpaka pa tsiku la kubweranso kwa Khristu Yesu.</para>
  <para style="p">
    <verse number="7" style="v"/>Kwa ine ndi bwino kuti ndiziganiza zotere za nonsenu, popeza ndimakukondani, ngakhale ndikhale mʼndende, kapena pamene ndikuteteza ndi kukhazikitsa Uthenga Wabwino, inu nonse mumagawana nane chisomo cha Mulungu. <verse number="8" style="v"/>Mulungu angandichitire umboni kuti ndimakulakalakani ndi chikondi cha Khristu Yesu.</para>
  <para style="p">
    <verse number="9" style="v"/>Ndipo pemphero langa ndi lakuti chikondi chanu chipitirire kukulirakulira pa chidziwitso ndi kuzama mʼmaganizo, <verse number="10" style="v"/>kuti mukhoza kuzindikira chabwino koposa zonse ndi chiti kuti muthe kukhala wopanda chodetsa ndi wopanda chilema kufikira tsiku la Khristu. <verse number="11" style="v"/>Ndipo moyo wanu udzakhala odzazidwa ndi chipatso cha chilungamo chimene chimachokera mwa Yesu Khristu. Pakuti zimenezi zidzapereka ulemerero ndi matamando kwa Mulungu.</para>
  <para style="s1">Maunyolo a Paulo Apititsa Mʼtsogolo Uthenga Wabwino</para>
  <para style="p">
    <verse number="12" style="v"/>Tsopano abale, ndikufuna mudziwe kuti chimene chandichitikira ine chathandiza kwambiri kupititsa patsogolo Uthenga Wabwino. <verse number="13" style="v"/>Chotsatira chake nʼchakuti zadziwika bwino lomwe kwa onse amene ali ku nyumba yaufumu kuti ine ndili mʼmaunyolo chifukwa cha Khristu. <verse number="14" style="v"/>Moti chifukwa cha maunyolo angawa, abale ambiri alimbikitsidwa kuyankhula Mawu a Mulungu molimbika ndi mopanda mantha.</para>
  <para style="p">
    <verse number="15" style="v"/>Nʼzoonadi kuti ena amalalikira Khristu chifukwa cha kaduka ndi mikangano, koma ena chifukwa cha zolinga zabwino. <verse number="16" style="v"/>Olalikira ndi zolinga zabwinowa amachita izi mwachikondi, podziwa kuti ine ndili muno chifukwa cha kuteteza Uthenga Wabwino. <verse number="17" style="v"/>Ena aja amalalikira Khristu modzikonda osati moona mtima namaganiza kuti kutero kubweretsa mavuto pamene ndili mʼmaunyolo. <verse number="18" style="v"/>Nanga kodi zimenezo zili ndi ntchito? Chofunika ndi chakuti Khristu alalikidwe, kaya ndi mwachinyengo kapena moona. Ndipo ndikukondwera chifukwa cha chimenechi.</para>
  <para style="p">Ndithu, ndidzapitirira kukondwera, <verse number="19" style="v"/>pakuti ndikudziwa kuti chifukwa cha mapemphero anu ndi thandizo lochokera kwa Mzimu wa Yesu Khristu, zimene zandionekera zidzathandiza kuti ndimasulidwe. <verse number="20" style="v"/>Ndili ndi chiyembekezo chonse kuti sindidzachita manyazi ndi pangʼono pomwe, koma ndidzakhala ndi chilimbikitso chokwanira kuti monga mwa nthawi zonse, tsopano Khristu adzakwezedwa mʼthupi langa kaya ndi mʼmoyo kapena mu imfa. <verse number="21" style="v"/>Pakuti kwa ine kukhala moyo ndi Khristu ndipo kufa ndi phindu. <verse number="22" style="v"/>Ngati nditi ndipitirire kukhala ndi moyo mʼthupi ndiye kuti kwa ine ndi kugwira ntchito yopindulitsa. Kodi ndisankhe chiyani? Sindikudziwa. <verse number="23" style="v"/>Ndathinidwa ndi zinthu ziwirizi: Ndikulakalaka kunyamuka kuti ndikakhale ndi Khristu, chimene ndi chinthu chabwino kwambiri. <verse number="24" style="v"/>Komanso nʼkofunika kwambiri kuti ndikhalebe mʼthupi chifukwa cha inu. <verse number="25" style="v"/>Ndili ndi chitsimikizo, ndikudziwa kuti ndidzakhala ndi moyo ndipo ndidzapitirira nanu kuti nonse mupite mʼtsogolo ndi kukhala ndi chimwemwe mu chikhulupiriro <verse number="26" style="v"/>kuti pokhala nanunso, kudzitamandira kwanu mwa Khristu Yesu kudzasefukire chifukwa cha ine.</para>
  <para style="s1">Moyo Woyenerana ndi Uthenga Wabwino</para>
  <para style="p">
    <verse number="27" style="v"/>Chilichonse chimene chingachitike, chachikulu nʼchakuti mukhale moyo ofanana ndi Uthenga Wabwino wa Khristu. Tsono ngati ndingabwere kudzakuonani kapena kumangomva za inu ndili kutali, ndidzadziwa kuti mwayima mwamphamvu mwa Mzimu mmodzi, kulimbika pamodzi ngati munthu mmodzi chifukwa cha chikhulupiriro cha Uthenga Wabwino <verse number="28" style="v"/>osachita mantha ndi pangʼono pomwe ndi amene akutsutsana nanu. Ichi ndi chizindikiro kwa iwo kuti adzawonongedwa, koma inu mudzapulumutsidwa ndi Mulungu. <verse number="29" style="v"/>Pakuti inu mwapatsidwa mwayi osati ongokhulupirira Khristu kokha, koma wakumva zowawa mʼmalo mwa Khristu. <verse number="30" style="v"/>Inunso mukudutsa mʼzowawa zomwe zija munaona ndikudutsamo inenso ndipo pano mukumva kuti ndikukumana nazobe.</para>
  <chapter number="2" style="c"/>
  <para style="s1">Kutsanzira Kudzichepetsa kwa Khristu</para>
  <para style="p">
    <verse number="1" style="v"/>Ngati muli ndi chilimbikitso chilichonse chifukwa cholumikizana ndi Khristu, ngati muli ndi chitonthozo chifukwa cha chikondi chake, ngati muli ndi mtima umodzi mwa Mzimu, ndipo ngati mumakomerana mtima ndi kuchitirana chifundo, <verse number="2" style="v"/>tsono tsirizani chimwemwe changa pokhala amaganizo ofanana, achikondi chimodzimodzi, amodzi mu mzimu ndi acholinga chimodzinso. <verse number="3" style="v"/>Musachite kalikonse ndi mtima odzikonda chabe kapena odzitukumula chabe. Koma khalani odzichepetsa ndipo aliyense aziona mnzake ngati womuposa iyeyo. <verse number="4" style="v"/>Musamangofuna zokomera inu nokha koma aliyense azifuna zokomeranso ena.</para>
  <para style="p">
    <verse number="5" style="v"/>Pa ubale wanu wina ndi mnzake, mukhale ndi mtima wofanana ndi wa Khristu Yesu:</para>
  <para style="q1">
    <verse number="6" style="v"/>Iyeyu, pokhala Mulungu ndithu,</para>
  <para style="q2">sanatenge kufanana ndi Mulungu kukhala chinthu choyenera kuchigwiritsa.</para>
  <para style="q1">
    <verse number="7" style="v"/>Koma anadzichepetsa kotheratu</para>
  <para style="q2">nakhala ndi khalidwe ngati la kapolo</para>
  <para style="q2">ndi kukhala munthu ngati anthu ena onse.</para>
  <para style="q1">
    <verse number="8" style="v"/>Ndipo pokhala munthu choncho</para>
  <para style="q2">anadzichepetsa yekha</para>
  <para style="q2">ndipo anamvera mpaka imfa yake,</para>
  <para style="q3">imfa yake ya pamtanda!</para>
  <para style="q1">
    <verse number="9" style="v"/>Choncho Mulungu anamukweza Iye kukhala wapamwamba kwambiri,</para>
  <para style="q2">ndipo anamupatsa dzina loposa dzina lina lililonse</para>
  <para style="q1">
    <verse number="10" style="v"/>kuti pakumva dzina la Yesu, bondo lililonse limugwadire,</para>
  <para style="q2">kumwamba ndi pa dziko lapansi ndi pansi pa dziko,</para>
  <para style="q1">
    <verse number="11" style="v"/>ndipo lilime lililonse livomereze kuti Yesu Khristu ndi Ambuye</para>
  <para style="q2">kuchitira ulemu Mulungu Atate.</para>
  <para style="s1">Kuwala monga Nyenyezi</para>
  <para style="p">
    <verse number="12" style="v"/>Tsono, abwenzi anga okondedwa, monga mwakhala omvera nthawi zonse, osati pamene ndinali nanu pokha, koma tsopano koposa pamene ndili kutali. Pitirizani kugwira ntchito ya chipulumutso chanu mwa mantha ndi kunjenjemera, <verse number="13" style="v"/>pakuti ndi Mulungu amene amagwira ntchito mwa inu kuti mufune ndi kuchita zimene zimamukondweretsa Iyeyo.</para>
  <para style="p">
    <verse number="14" style="v"/>Muzichita zonse mosawiringula kapena mosatsutsapo, <verse number="15" style="v"/>kuti mukhale wopanda cholakwa ndi angwiro, ana a Mulungu wopanda cholakwika mu mʼbado uno wachinyengo ndi wosocheretsa. Mukatero mudzawala pakati pawo ngati nyenyezi zakumwamba <verse number="16" style="v"/>powawuza mawu amoyo. Ndipo ine ndidzatha kunyadira pa tsiku la Khristu kuti sindinathamange kapena kugwira ntchito pachabe. <verse number="17" style="v"/>Koma ngakhale ndikuthiridwa ngati nsembe ya chakumwa yoperekedwa pa nsembe ndi pa utumiki wochokera mʼchikhulupiriro chanu, ndine wokondwa ndi wosangalala pamodzi ndi inu nonse. <verse number="18" style="v"/>Chomwechonso, inu khalani okondwa ndi osangalala nane pamodzi.</para>
  <para style="s1">Timoteyo ndi Epafrodito</para>
  <para style="p">
    <verse number="19" style="v"/>Ngati Ambuye Yesu alola, ndikukhulupirira kuti ndidzamutuma Timoteyo msanga kwanuko, kuti mwina ndingadzasangalale ndikadzamva za moyo wanu. <verse number="20" style="v"/>Ndilibenso wina monga iyeyu amene ali ndi chidwi chenicheni pa za moyo wanu. <verse number="21" style="v"/>Pakuti aliyense amangofuna zokomera iye yekha osati zokomera Yesu Khristu. <verse number="22" style="v"/>Koma inu mukudziwa kuti Timoteyo wadzionetsa yekha, chifukwa watumikira ndi ine pa ntchito ya Uthenga Wabwino monga mwana ndi abambo ake. <verse number="23" style="v"/>Choncho ndikuyembekezera kumutuma msanga ndikangodziwa mmene zinthu zanga ziyendere. <verse number="24" style="v"/>Ndipo ndikukhulupirira kuti Ambuye akalola ine mwini ndidzafikanso kwanuko posachedwapa.</para>
  <para style="p">
    <verse number="25" style="v"/>Koma ndikuganiza kuti nʼkofunika kuti ndikutumizireni mʼbale wanga Epafrodito, mtumiki mnzanga ndi msilikali mnzanga, amenenso ndi mtumiki wanu amene munamutumiza kuti adzandithandize pa zosowa zanga. <verse number="26" style="v"/>Pakuti akukulakalakani nonsenu ndipo akusauka mu mtima chifukwa munamva kuti akudwala. <verse number="27" style="v"/>Zoonadi ankadwala ndipo anatsala pangʼono kumwalira. Koma Mulungu anamuchitira chifundo, ndipo sanangomuchitira chifundo iye yekhayu komanso ine, kuti chisoni changa chisachuluke. <verse number="28" style="v"/>Choncho khumbo langa lofulumiza kumutumiza lakula, kuti pamene mumuonenso musangalale komanso kuti nkhawa yanga ichepe. <verse number="29" style="v"/>Mulandireni mwa Ambuye ndi chimwemwe chachikulu, ndipo anthu onga iyeyu muziwachitira ulemu. <verse number="30" style="v"/>Iyeyu anatsala pangʼono kufa chifukwa cha ntchito ya Khristu, anayika moyo pa chiswe kuti akwaniritse thandizo limene inu simukanatha.</para>
  <chapter number="3" style="c"/>
  <para style="s1">Osakhulupirira za Thupi</para>
  <para style="p">
    <verse number="1" style="v"/>Abale anga, ndikupitiriza kunena kuti, kondwani mwa Ambuye! Sizondivuta kuti ndilembenso mawu omwewo, ndipo zimenezi nʼzokuthandizani inuyo.</para>
  <para style="p">
    <verse number="2" style="v"/>Chenjerani ndi agalu amenewa, anthu ochita zoyipa, anthu amene amadula thupi lawo. <verse number="3" style="v"/>Pakuti ochita mdulidwe weniweni ndife. Ife amene timatumikira Mulungu motsogozedwa ndi Mzimu. Ife amene timanyadira Khristu, ndipo sitidalira zinthu za thupi <verse number="4" style="v"/>ngakhale kuti ineyo ndili ndi zifukwa zokwanira kudalira zinthu za thupizo.</para>
  <para style="p">Ngati pali winanso amene akuganiza kuti ali ndi zifukwa zokwanira kudalira zinthu za thupi, ineyo ndili ndi zifukwa zoposa pamenepo. <verse number="5" style="v"/>Ndinachita mdulidwe pa tsiku lachisanu ndi chitatu nditangobadwa. Ndine wa mtundu wa Israeli, wa fuko la Benjamini, Mhebri wa Ahebri, kunena za malamulo, ndinali Mfarisi. <verse number="6" style="v"/>Kunena za changu changa, ndinkazunza mpingo. Kunena za chilungamo chopezeka chifukwa chotsata malamulo, ineyo ndinali wopanda cholakwa.</para>
  <para style="p">
    <verse number="7" style="v"/>Koma zonse zimene ndinkaziyesa zaphindu, tsopano ndikuziona kuti nʼzosapindulitsa chifukwa cha Khristu. <verse number="8" style="v"/>Kuwonjeza pamenepo, ndikuziona zonse kuti nʼzopanda phindu poyerekeza ndi phindu lopambana la kudziwa Khristu Yesu Ambuye anga. Nʼchifukwa cha Yesuyo ndataya zinthu zonse ndipo ndikuziyesa zinyalala kuti ndipindule Khristu <verse number="9" style="v"/>ndi kuti ndipezeke mwa Iyeyo, osati ndi chilungamo changa chobwera chifukwa chotsata malamulo, koma chimene chimabwera chifukwa chokhulupirira Khristu. Chilungamochi nʼchochokera kwa Mulungu, timachilandira mwachikhulupiriro. <verse number="10" style="v"/>Ine ndikufuna kudziwa Khristu, ndithu, kudziwa mphamvu zake za kuuka kwa akufa. Ndikufuna kuyanjana naye mʼmasautso ake, kufanana naye pa imfa yake <verse number="11" style="v"/>kuti nanenso ndidzaukitsidwe kwa akufa.</para>
  <para style="s1">Kuthamanga Mpaka Kumapeto pa Mpikisano wa Liwiro</para>
  <para style="p">
    <verse number="12" style="v"/>Sikuti ndazipeza kale zonsezi, kapena kuti ndakhala kale wangwiro, koma ndikuthamangabe ndi kuyesetsa kuti ndipeze chimene Khristu Yesu anandiyitanira. <verse number="13" style="v"/>Abale, sindidziyesera ndekha kuti ndachipeza kale chimenechi. Koma chinthu chimodzi chimene ndimachita, nʼkuyiwala zamʼmbuyo ndi kuthamangira molimbika zinthu zimene zili mʼtsogolo mwanga. <verse number="14" style="v"/>Ndikuthamangira kokathera mpikisanowo kuti ndikalandire mphotho imeneyi kumwamba, imene Mulungu anandiyitanira mwa Khristu Yesu.</para>
  <para style="s1">Kutsanzira Paulo</para>
  <para style="p">
    <verse number="15" style="v"/>Choncho ife tonse amene tili okhwima pa moyo wauzimu, tikhale ndi maganizo omwewa. Ndipo ngati pena ndi pena muli ndi maganizo osiyana ndi amenewa, pameneponso Mulungu adzakuwunikirani. <verse number="16" style="v"/>Tiyeni ife tizikhala mogwirizana ndi zimene tinapeza kale basi.</para>
  <para style="p">
    <verse number="17" style="v"/>Abale, nonsenu pamodzi mudzinditsanzira ine, ndipo monga inu muli ndi chitsanzo, phunzirani kwa amene akukhala moyo motsatira momwe timakhalira. <verse number="18" style="v"/>Pakuti monga ndakhala ndikukuwuzani kawirikawiri mʼmbuyomu, ndipo tsopano ndikunenanso ndi misozi kuti, anthu ambiri akukhala monga adani a mtanda wa Khristu. <verse number="19" style="v"/>Mapeto awo ndi chiwonongeko, mulungu wawo ndi mimba zawo, ndipo ulemerero wawo ndi manyazi awo. Mtima wawo uli pa zinthu za dziko lapansi. <verse number="20" style="v"/>Koma ife ndife nzika za kumwamba ndipo tikudikirira mwachidwi Mpulumutsi wochokera kumeneko, Ambuye Yesu Khristu. <verse number="21" style="v"/>Iyeyo, ndi mphamvu imene imamuthandiza kukhazikitsa zinthu zonse pansi pa ulamuliro wake, adzasintha matupi athu achabewa kuti akhale ofanana ndi thupi lake la ulemerero.</para>
  <chapter number="4" style="c"/>
  <para style="p">
    <verse number="1" style="v"/>Tsono abale anga, ndimakukondani ndipo ndikukulakalakani. Ndinu chimwemwe changa ndi chipewa cha ulemerero wanga. Abwenzi okondedwa, chilimikani choncho mwa Ambuye.</para>
  <para style="p">
    <verse number="2" style="v"/>Ndikudandaulira Euodiya ndi Suntuke kuti akhale ndi mtima umodzi mwa Ambuye. <verse number="3" style="v"/>Inde, ndikupempha iwe mnzanga pa ntchitoyi, thandiza amayiwa amene ndagwira nawo ntchito ya Uthenga Wabwino pamodzi ndi Klementonso ndi ena onse antchito anzanga amene mayina awo ali mʼbuku lamoyo.</para>
  <para style="s1">Malangizo Otsiriza</para>
  <para style="p">
    <verse number="4" style="v"/>Nthawi zonse muzikondwa mwa Ambuye. Ndikubwerezanso; muzikondwa! <verse number="5" style="v"/>Kufatsa kwanu kuzioneka pamaso pa anthu onse. Ambuye anu ali pafupi. <verse number="6" style="v"/>Musade nkhawa ndi kanthu kalikonse, koma pa china chilichonse, mwa pemphero ndi chidandaulo pamodzi ndi chiyamiko, perekani zopempha zanu kwa Mulungu. <verse number="7" style="v"/>Ndipo mtendere wa Mulungu, umene upambana nzeru zonse udzasunga bwino mitima yanu ndi maganizo anu mwa Khristu Yesu.</para>
  <para style="p">
    <verse number="8" style="v"/>Potsiriza, abale, muziyika mtima wanu pa zinthu zilizonse zabwino ndi zotamandika monga, zinthu zoona, zinthu zolemekezeka, zinthu zolungama, zinthu zoyera, zinthu zokongola ndi zinthu zosiririka. <verse number="9" style="v"/>Muzichita chilichonse chimene mwaphunzira kapena kulandira kapena kumva kuchokera kwa ine kapena mwaona mwa ine. Ndipo Mulungu wamtendere adzakhala nanu.</para>
  <para style="s1">Kuthokoza Chifukwa cha Mphatso</para>
  <para style="p">
    <verse number="10" style="v"/>Ndikukondwa kwambiri mwa Ambuye kuti patapita nthawi tsopano mwayambanso kuonetsa kuti mumandiganizira. Zoonadi, mwakhala mukundikumbukira, koma munalibe mpata woti muonetsere zimenezi. <verse number="11" style="v"/>Sindikunena izi chifukwa choti ndikusowa thandizo, poti ine ndaphunzira kukhala wokwaniritsidwa ndi zimene ndili nazo. <verse number="12" style="v"/>Ndimadziwa kusauka nʼkutani, ndipo ndimadziwa kulemera nʼkutani. Ndaphunzira chinsinsi chokhala wokhutitsidwa mwa njira ina iliyonse, kaya nʼkudya bwino kapena kukhala ndi njala, kaya kukhala ndi chuma kapena umphawi. <verse number="13" style="v"/>Ndikhoza kuchita zonse kudzera mwa Iye amene amandipatsa mphamvu.</para>
  <para style="p">
    <verse number="14" style="v"/>Komatu munachita bwino kundithandiza mʼmavuto anga. <verse number="15" style="v"/>Ndipo inu Afilipi mukudziwa kuti masiku oyambirira olalikira Uthenga Wabwino, nditachoka ku Makedoniya, panalibe mpingo ndi umodzi omwe umene unagwirizana nane pa nkhani yopereka ndi kulandira, kupatula inu. <verse number="16" style="v"/>Pakuti ngakhale pamene ndinali ku Tesalonika, munanditumizira kangapo zondithandiza pa zosowa zanga. <verse number="17" style="v"/>Osati ndikufuna mphatso zanu, koma ndikufuna kuti pa zimene muli nazo pawonjezerekepo phindu. <verse number="18" style="v"/>Ndalandira zonse ndipo ndili nazo zokwanira zoposa zosowa zanga popeza ndalandira kwa Epafrodito mphatso zochuluka zimene munatumiza. Ndizo zopereka za fungo labwino, nsembe zolandiridwa zokondweretsa Mulungu. <verse number="19" style="v"/>Ndipo Mulungu wanga adzakwaniritsa zosowa zanu monga mwa chuma chake chaulemerero mwa Khristu Yesu.</para>
  <para style="p">
    <verse number="20" style="v"/>Kwa Mulungu ndi Atate athu, kukhale ulemerero mpaka muyaya. Ameni.</para>
  <para style="s1">Malonje Otsiriza</para>
  <para style="p">
    <verse number="21" style="v"/>Perekani moni kwa oyera mtima onse mwa Khristu Yesu. Abale amene ali ndi ine akupereka moni wawo. <verse number="22" style="v"/>Oyera mtima onse akupereka moni, makamaka iwo a ku nyumba ya Kaisara.</para>
  <para style="p">
    <verse number="23" style="v"/>Chisomo cha Ambuye Yesu Khristu chikhale ndi mzimu wanu. Ameni.</para>
</usx>
