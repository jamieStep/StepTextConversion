<?xml version="1.0" encoding="UTF-8"?>
<usx version="2.6">
  <book code="ZEC" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Sekariah</para>
  <para style="toc1">Ìwé Wòlíì Sekariah</para>
  <para style="toc2">Sekariah</para>
  <para style="toc3">Sk</para>
  <para style="mt1">Ìwé Wòlíì Sekariah</para>
  <para style="mt4">(Ọdún 519–487 ká tó bí Jesu)</para>
  <para style="imt">Ìfáàrà</para>
  <para style="ip">Sekariah kìlọ̀ fún àwọn ará Juda pé tí wọ́n bá kọ̀ láti ronúpìwàdà, gbogbo orílẹ̀-èdè àti Jerusalẹmu tí ó jẹ́ ìlú tí ó yàn fẹ́ yóò sọnù. Sekariah ṣe ìbáwí fún àwọn ènìyàn Juda, láti gbà wọ́n níyànjú àti láti gbé wọn ró kí wọn lè parí kíkọ́ tẹmpili. <char style="nd">Olúwa</char> sọ fún Juda pé tí wọ́n bá lè yí padà sí òun, òun náà yóò yípadà sí wọn. Àwọn ènìyàn mọ̀ pé Ọlọ́run yóò bùkún àwọn ṣùgbọ́n Sekariah jẹ́ kí ó yé wọn pé ìdájọ́ ni yóò kọ́kọ́ síwájú kí ìbùkún tó tẹ̀lé e. Ìdájọ́ yìí kó ní jẹ́ ọ̀nà láti fi ìyà jẹ wọn bí kò ṣe láti mú wọn yípadà kúrò nínú ẹ̀ṣẹ̀ wọn.</para>
  <para style="ip">Àwọn ohun tí ìwé Sekariah yàn láàyò nínú ọ̀rọ̀ rẹ̀ ni pé, ó ṣe àpapọ̀ ọ̀rọ̀ ìyànjú bí i ìpè sí ìrònúpìwàdà àwọn ìran wòlíì, ìdájọ́ àti ìgbàlà. Ìran wòlíì yìí ni a mọ̀ sí ìṣípayá èyí tí ó fi ń mú àwọn ènìyàn Ọlọ́run lọ́kàn le. Ní pàtàkì ìgbani-níyànjú ló jẹ Sekariah lógún jù nínú ìwé rẹ̀, Ó gbà Juda níyànjú láti tún tẹmpili kọ́. Bákan náà Sekariah tún sọ nípa bíbọ̀ Messia nínú ọláńlá àti nínú ògo rẹ̀ àti wí pé òun ni Ọlọ́run tó ṣe ìlérí ìtúsílẹ̀ kúrò nínú ìgbèkùn Babeli. Ó sì tún sọ̀rọ̀ nípa títóbi Ọlọ́run.</para>
  <para style="iot">Kókó-ọ̀rọ̀</para>
  <para style="io1">i. Ṣíṣe àlàyé ìbẹ̀rẹ̀ <char style="ior"><ref loc="ZEC 1:1-6">1.1-6</ref></char>.</para>
  <para style="io1">ii. Oríṣìíríṣìí àwọn ìṣípayá mẹ́jọ <char style="ior"><ref loc="ZEC 1:7-6:8">1.7–6.8</ref></char>.</para>
  <para style="io1">iii. Ààmì dìde adé Joṣua olórí àlùfáà <char style="ior"><ref loc="ZEC 6:9-15">6.9-15</ref></char>.</para>
  <para style="io1">iv. Oore, àánú àti ìbùkún <char style="nd">Olúwa</char> <char style="ior"><ref loc="ZEC 7:1-8:23">7.1–8.23</ref></char>.</para>
  <para style="io1">v. Ìdájọ́ àti ìjìyà lórí àwọn orílẹ̀-èdè <char style="ior"><ref loc="ZEC 9:1-14:21">9.1–14.21</ref></char>.</para>
  <para style="ie"/>
  <chapter number="1" style="c"/>
  <para style="s1">Ìpè láti padà sí ọ̀dọ̀ Ọlọ́run</para>
  <para style="p">
    <verse number="1" style="v"/>Ní oṣù kẹjọ ọdún kejì ọba Dariusi, ọ̀rọ̀ <char style="nd">Olúwa</char> tọ wòlíì Sekariah ọmọ Berekiah, ọmọ Iddo pé:</para>
  <para style="p">
    <verse number="2" style="v"/>“<char style="nd">Olúwa</char> ti bínú sí àwọn baba ńlá yín. <verse number="3" style="v"/>Nítorí náà sọ fún àwọn ènìyàn: Èyí ni ohun tí <char style="nd">Olúwa</char> àwọn ọmọ-ogun wí: ‘Ẹ padà sí Ọ̀dọ̀ mi,’ Báyìí ní <char style="nd">Olúwa</char> àwọn ọmọ-ogun wí, ‘èmi náà yóò sì padà sí ọ̀dọ̀ yín,’ ni <char style="nd">Olúwa</char> àwọn ọmọ-ogun wí. <verse number="4" style="v"/>Ẹ má dàbí àwọn baba yín, àwọn tí àwọn wòlíì ìṣáájú ti ké sí wí pé: Báyìí ní <char style="nd">Olúwa</char> àwọn ọmọ-ogun wí: ‘Ẹ yípadà nísinsin yìí kúrò ní ọ̀nà búburú yín,’ àti kúrò nínú ìwà búburú yín; ṣùgbọ́n wọn kò gbọ́, bẹ́ẹ̀ ni wọn kò fetí sí ti èmi, ni <char style="nd">Olúwa</char> wí. <verse number="5" style="v"/>Àwọn baba yín, níbo ni wọ́n wà? Àti àwọn wòlíì, wọ́n ha wà títí ayé? <verse number="6" style="v"/>Ṣùgbọ́n ọ̀rọ̀ mi àti ìlànà mi, ti mo pa ní àṣẹ fún àwọn ìránṣẹ́ mi wòlíì, kò ha tún bá àwọn baba yín?</para>
  <para style="p">“Wọ́n sì padà wọ́n wí pé, ‘Gẹ́gẹ́ bí <char style="nd">Olúwa</char> àwọn ọmọ-ogun ti rò láti ṣe sí wa, gẹ́gẹ́ bi ọ̀nà wa, àti gẹ́gẹ́ bí ìṣe wa, bẹ́ẹ̀ ní o ti ṣe sí wa.’ ”</para>
  <para style="s1">Ènìyàn láàrín àwọn igi miritili</para>
  <para style="p">
    <verse number="7" style="v"/>Ní ọjọ́ kẹrìnlélógún oṣù kọkànlá, tí ó jẹ́, oṣù Sebati, ní ọdún kejì Dariusi, ni ọ̀rọ̀ <char style="nd">Olúwa</char> tọ wòlíì Sekariah, ọmọ Bẹrẹkiah ọmọ Iddo wá, pé.</para>
  <para style="p">
    <verse number="8" style="v"/>Mo rí ìran kan ni òru, si wò ó, ọkùnrin kan ń gun ẹṣin pupa kan, òun sì dúró láàrín àwọn igi maritili tí ó wà ní ibi òòji; lẹ́yìn rẹ̀ sì ni ẹṣin pupa, adíkálà, àti funfun gbé wà.</para>
  <para style="p">
    <verse number="9" style="v"/>Nígbà náà ni mo wí pé, “Kí ni wọ̀nyí olúwa mi?”</para>
  <para style="p">Angẹli tí ń ba mi sọ̀rọ̀ sì wí fún mi pé, “Èmi ó fi ohun tí àwọn wọ̀nyí jẹ́ hàn ọ́.”</para>
  <para style="p">
    <verse number="10" style="v"/>Ọkùnrin tí ó dúró láàrín àwọn igi maritili sì dáhùn ó sì wí pé, “Wọ̀nyí ní àwọn tí <char style="nd">Olúwa</char> ti rán láti máa rìn sókè sódò ni ayé.”</para>
  <para style="p">
    <verse number="11" style="v"/>Wọ́n si dá angẹli <char style="nd">Olúwa</char> tí ó dúró láàrín àwọn igi maritili náà lóhùn pé, “Àwa ti rìn sókè sódò já ayé, àwa sí ti rí i pé gbogbo ayé wà ní ìsinmi àti àlàáfíà.”</para>
  <para style="p">
    <verse number="12" style="v"/>Nígbà náà ni angẹli <char style="nd">Olúwa</char> náà dáhùn ó sì wí pé, “<char style="nd">Olúwa</char> àwọn ọmọ-ogun, yóò ti pẹ́ tó tí ìwọ kì yóò fi ṣàánú fún Jerusalẹmu, àti fún àwọn ìlú ńlá Juda, ti ìwọ ti bínú sí ni àádọ́rin ọdún wọ̀nyí?” <verse number="13" style="v"/><char style="nd">Olúwa</char> sì fi ọ̀rọ̀ rere àti ọ̀rọ̀ ìtùnú dá angẹli tí ń bá mi sọ̀rọ̀ lóhùn.</para>
  <para style="p">
    <verse number="14" style="v"/>Angẹli ti ń bá mi sọ̀rọ̀ sì wí fún mi pé, “Ìwọ kígbe wí pé: Báyìí ni <char style="nd">Olúwa</char> àwọn ọmọ-ogun wí: ‘Èmi ń fi ìjowú ńlá jowú fún Jerusalẹmu àti fún Sioni. <verse number="15" style="v"/>Èmi sì bínú púpọ̀púpọ̀ si àwọn orílẹ̀-èdè tí ó rò wí pé òun ní ààbò. Nítorí nígbà tí mo bínú díẹ̀, wọ́n ran ìparun lọ́wọ́ láti tẹ̀síwájú.’</para>
  <para style="p">
    <verse number="16" style="v"/>“Nítorí náà, báyìí ni <char style="nd">Olúwa</char> wí: ‘Mo padà tọ Jerusalẹmu wá pẹ̀lú àánú; ni <char style="nd">Olúwa</char> àwọn ọmọ-ogun wí, a ó kọ́ ilé mi sínú rẹ̀, a o sí ta okùn ìwọ̀n kan jáde sórí Jerusalẹmu.’</para>
  <para style="p">
    <verse number="17" style="v"/>“Máa ké síbẹ̀ pé: Báyìí ni <char style="nd">Olúwa</char> àwọn ọmọ-ogun wí: ‘A o máa fi ìre kún ìlú ńlá mi síbẹ̀; <char style="nd">Olúwa</char> yóò sì máa tu Sioni nínú síbẹ̀, yóò sì yan Jerusalẹmu síbẹ̀.’ ”</para>
  <para style="s1">Ìwo mẹ́rin àti alágbẹ̀dẹ mẹ́rin</para>
  <para style="p">
    <verse number="18" style="v"/>Mo si gbé ojú sókè, mo sì rí, sì kíyèsi i, ìwo mẹ́rin. <verse number="19" style="v"/>Mo sì sọ fún angẹli tí ó ń bá mi sọ̀rọ̀ pé, “Kí ni nǹkan wọ̀nyí?”</para>
  <para style="p">Ó si dà mí lóhùn pé, “Àwọn ìwo wọ̀nyí ni ó tí tú Juda, Israẹli, àti Jerusalẹmu ká.”</para>
  <para style="p">
    <verse number="20" style="v"/>
    <char style="nd">Olúwa</char> sì fi alágbẹ̀dẹ mẹ́rin kan hàn mí. <verse number="21" style="v"/>Nígbà náà ni mo wí pé, “Kí ni àwọn wọ̀nyí wá ṣe?”</para>
  <para style="p">O sì sọ wí pé, “Àwọn wọ̀nyí ni ìwo tí ó ti tú Juda ká, tó bẹ́ẹ̀ tí ẹnikẹ́ni kò fi gbé orí rẹ̀ sókè? Ṣùgbọ́n àwọn wọ̀nyí wá láti dẹ́rùbà wọ́n, láti lé ìwo àwọn orílẹ̀-èdè jáde, ti wọ́n gbé ìwo wọn sórí ilẹ̀ Juda láti tú ènìyàn rẹ̀ ká.”</para>
  <chapter number="2" style="c"/>
  <para style="s1">Okùn ìwọ̀n ti Jerusalẹmu</para>
  <para style="p">
    <verse number="1" style="v"/>Mó si tún gbé ojú mi, sókè, mo sì wò, sì kíyèsi i, ọkùnrin kan ti o mú okùn ìwọ̀n lọ́wọ́ rẹ̀. <verse number="2" style="v"/>Mo sí wí pé, “Níbo ni ìwọ ń lọ?”</para>
  <para style="p">O sí wí fún mí pé, “Láti wọn Jerusalẹmu, láti rí iye ìbú rẹ̀, àti iye gígùn rẹ̀.”</para>
  <para style="p">
    <verse number="3" style="v"/>Sì kíyèsi i, angẹli tí ó ń bá mi sọ̀rọ̀ jáde lọ, angẹli mìíràn si jáde lọ pàdé rẹ̀. <verse number="4" style="v"/>Ó si wí fún un pé, “Sáré, sọ fún ọ̀dọ́mọkùnrin yìí wí pé, ‘A ó gbé inú Jerusalẹmu bi ìlú ti kò ní odi, nítorí ọ̀pọ̀ ènìyàn àti ohun ọ̀sìn inú rẹ̀. <verse number="5" style="v"/><char style="nd">Olúwa</char> wí pé, Èmí ó sì jẹ́ odi iná fún un yíká, èmi ó sì jẹ́ ògo láàrín rẹ̀.’</para>
  <para style="p">
    <verse number="6" style="v"/>“Wá! Wá! Sá kúrò ni ilẹ̀ àríwá, ni <char style="nd">Olúwa</char> wí; nítorí pé bí afẹ́fẹ́ mẹ́rin ọ̀run ni mo tú yín káàkiri,” ni <char style="nd">Olúwa</char> wí.</para>
  <para style="p">
    <verse number="7" style="v"/>“Gbà ara rẹ̀ sílẹ̀, ìwọ Sioni, ìwọ tí ó ń bà ọmọbìnrin Babeli gbé.” <verse number="8" style="v"/>Nítorí báyìí ni <char style="nd">Olúwa</char> àwọn ọmọ-ogun wí: “Lẹ́yìn ògo rẹ̀ ni a ti rán mi sí àwọn orílẹ̀-èdè tí ń kó yin: nítorí ẹni tí ó tọ́ yin, ó tọ́ ọmọ ojú rẹ̀. <verse number="9" style="v"/>Nítorí kíyèsi i, èmi ó gbọn ọwọ́ mi sí orí wọn, wọn yóò sì jẹ́ ìkógun fún ìránṣẹ́ wọn: ẹ̀yin yóò sì mọ̀ pé, <char style="nd">Olúwa</char> àwọn ọmọ-ogun ni ó rán mi.</para>
  <para style="p">
    <verse number="10" style="v"/>“Kọrin kí o sì yọ̀, ìwọ ọmọbìnrin Sioni: Nítorí èmi ń bọ̀ àti pé èmi yóò sì gbé àárín rẹ,” ni <char style="nd">Olúwa</char> àwọn ọmọ-ogun wí. <verse number="11" style="v"/>“Ọ̀pọ̀lọpọ̀ orílẹ̀-èdè ni yóò dàpọ̀ mọ́ <char style="nd">Olúwa</char> ní ọjọ́ náà, wọn yóò sì di ènìyàn mi: èmi yóò sì gbé àárín rẹ, ìwọ yóò sì mọ̀ pé, <char style="nd">Olúwa</char> àwọn ọmọ-ogun ni ó rán mi sí ọ. <verse number="12" style="v"/><char style="nd">Olúwa</char> yóò sì jogún Juda ìní rẹ̀, ni ilẹ̀ mímọ́, yóò sì tún yan Jerusalẹmu. <verse number="13" style="v"/><note caller="-" style="x"><char style="xo" closed="false">2.13: </char><char style="xt" closed="false"><ref loc="HAB 2:20">Hk 2.20</ref>; <ref loc="ZEP 1:7">Sf 1.7</ref>.</char></note>Ẹ̀ dákẹ́, gbogbo ẹran-ara níwájú <char style="nd">Olúwa</char>: nítorí a jí i láti ibùgbé mímọ́ rẹ̀ wá.”</para>
  <chapter number="3" style="c"/>
  <para style="s1">Aṣọ mímọ́ fún olórí àlùfáà</para>
  <para style="p">
    <verse number="1" style="v"/>Ó sì fi Joṣua olórí àlùfáà hàn mí, ó dúró níwájú angẹli <char style="nd">Olúwa</char>, Satani sí dúró lọ́wọ́ ọ̀tún rẹ̀ láti kọjú ìjà sí i. <verse number="2" style="v"/><note caller="-" style="x"><char style="xo" closed="false">3.2: </char><char style="xt" closed="false"><ref loc="JUD 1:9">Jd 9</ref>.</char></note><char style="nd">Olúwa</char> si wí fún Satani pé, “<char style="nd">Olúwa</char> bá ọ wí ìwọ Satani; àní <char style="nd">Olúwa</char> tí ó ti yan Jerusalẹmu, bá ọ wí, igi iná kọ́ ni èyí tí a mú kúrò nínú iná?”</para>
  <para style="p">
    <verse number="3" style="v"/>A sì wọ Joṣua ni aṣọ èérí, ó sì dúró níwájú angẹli náà. <verse number="4" style="v"/>Ó sì dáhùn ó wí fún àwọn tí ó dúró níwájú rẹ̀ pé, “Bọ́ aṣọ èérí nì kúrò ní ara rẹ̀.”</para>
  <para style="p">Ó sì wí fún Joṣua pé, “Wò ó, mo mú kí àìṣedéédéé rẹ̀ kúrò lọ́dọ̀ rẹ̀, èmi yóò sì wọ̀ ọ́ ní aṣọ ẹ̀yẹ.”</para>
  <para style="p">
    <verse number="5" style="v"/>Mó sì wí pé, “Jẹ kí wọn fi gèlè mímọ́ wé e lórí.” Wọn sì fi gèlè mímọ́ wé e lórí, wọn sì fi aṣọ wọ̀ ọ́. Angẹli <char style="nd">Olúwa</char> sì dúró tì í.</para>
  <para style="p">
    <verse number="6" style="v"/>Angẹli <char style="nd">Olúwa</char> sì tẹnumọ́ ọn fún Joṣua pé: <verse number="7" style="v"/>“Báyìí ni <char style="nd">Olúwa</char> àwọn ọmọ-ogun wí: ‘Bí ìwọ ọ́ bá rìn ní ọ̀nà mi, bí ìwọ yóò bá sì pa àṣẹ mi mọ́, ìwọ yóò sì ṣe ìdájọ́ ilé mi pẹ̀lú, ìwọ yóò sì ṣe àkóso ààfin mi, èmi yóò fún ọ ní ààyè láti rìn láàrín àwọn tí ó dúró yìí.</para>
  <para style="p">
    <verse number="8" style="v"/>“ <note caller="-" style="x"><char style="xo" closed="false">3.8: </char><char style="xt" closed="false"><ref loc="ISA 4:2">Isa 4.2</ref>; <ref loc="JER 23:5">Jr 23.5</ref>; <ref loc="JER 33:15">33.15</ref>; <ref loc="ZEC 6:12">Sk 6.12</ref>.</char></note>‘Gbọ́, ìwọ Joṣua olórí àlùfáà, ìwọ, àti àwọn ẹgbẹ́ rẹ tí ó jókòó níwájú rẹ: nítorí ẹni ìyanu ni wọ́n: nítorí kíyèsi i, èmi yóò mú ìránṣẹ́ mi, Ẹ̀ka náà wá. <verse number="9" style="v"/>Nítorí kíyèsi i, òkúta tí mo tí gbé kalẹ̀ níwájú Joṣua; lórí òkúta kan ni ojú méje wà: kíyèsi i, èmi yóò fín àkọlé rẹ̀,’ ni <char style="nd">Olúwa</char> àwọn ọmọ-ogun wí, ‘Èmi yóò sì mú ẹ̀bi ilẹ̀ náà kúrò ní ọjọ́ kan.</para>
  <para style="p">
    <verse number="10" style="v"/>
    <note caller="-" style="x">
      <char style="xo" closed="false">3.10: </char>
      <char style="xt" closed="false">
        <ref loc="MAT 4:4">Mt 4.4</ref>.</char>
    </note>“ ‘<char style="nd">Olúwa</char> àwọn ọmọ-ogun wí pé, ní ọjọ́ náà ni olúkúlùkù yóò pe ẹnìkejì láti jókòó rẹ̀ sábẹ́ igi àjàrà àti sábẹ́ igi ọ̀pọ̀tọ́.’ ”</para>
  <chapter number="4" style="c"/>
  <para style="s1">Ọ̀pá fìtílà wúrà àti àwọn igi olifi méjì</para>
  <para style="p">
    <verse number="1" style="v"/>Angẹli tí ó ń bá mi sọ̀rọ̀ sì tún dé, ó sì jí mi, bí ọkùnrin tí a jí lójú oorun rẹ̀, <verse number="2" style="v"/>Ó sì wí fún mi pé, “Kí ni ìwọ rí?”</para>
  <para style="p">Mo sì wí pé, “Mo wò, sì kíyèsi i, ọ̀pá fìtílà tí gbogbo rẹ̀ jẹ́ wúrà, pẹ̀lú àwokòtò rẹ̀ lórí rẹ̀ pẹ̀lú fìtílà méje rẹ̀ lórí rẹ̀, àti ẹnu méje fún fìtílà méjèèje, tí ó wà lórí rẹ̀: <verse number="3" style="v"/><note caller="-" style="x"><char style="xo" closed="false">4.3,11-14: </char><char style="xt" closed="false"><ref loc="REV 11:4">If 11.4</ref>.</char></note>Igi olifi méjì sì wà létí rẹ̀, ọ̀kan ní apá ọ̀tún àwokòtò náà, àti èkejì ní apá òsì rẹ̀.”</para>
  <para style="p">
    <verse number="4" style="v"/>Mo sì dáhùn mo sì wí fún angẹli tí ó ń bá mi sọ̀rọ̀, pé, “Kín ni wọ̀nyí, olúwa mi?”</para>
  <para style="p">
    <verse number="5" style="v"/>Angẹli tí ó ń bá mi sọ̀rọ̀ dáhùn ó sì wí fún mi pé, “Ìwọ kò mọ ohun tí àwọn wọ̀nyí jásí?”</para>
  <para style="p">Mo sì wí pé, “Èmi kò mọ̀ ọ́n, olúwa mi.”</para>
  <para style="p">
    <verse number="6" style="v"/>Ó sì dáhùn ó sì wí fún mi pé, “Èyí ni ọ̀rọ̀ <char style="nd">Olúwa</char> sí Serubbabeli tó wí pé: ‘Kì í ṣe nípa ipá, kì í ṣe nípa agbára, bí kò ṣe nípa Ẹ̀mí mi,’ ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="7" style="v"/>“Ta ni ìwọ, ìwọ òkè ńlá? Ìwọ yóò di pẹ̀tẹ́lẹ̀ níwájú Serubbabeli: òun yóò sì fi ariwo mú òkúta téńté orí rẹ̀ wá, yóò máa kígbe wí pé, ‘Ọlọ́run bùkún fun! Ọlọ́run bùkún fun!’ ”</para>
  <para style="p">
    <verse number="8" style="v"/>Ọ̀rọ̀ <char style="nd">Olúwa</char> sì tọ̀ mí wá, wí pé: <verse number="9" style="v"/>“Ọwọ́ Serubbabeli ni a ti ṣe ìpìlẹ̀ ilé yìí, ọwọ́ rẹ̀ ni yóò sì parí rẹ̀; ìwọ yóò sì mọ̀ pé, <char style="nd">Olúwa</char> àwọn ọmọ-ogun ni ó rán mi sí i yín.</para>
  <para style="p">
    <verse number="10" style="v"/>
    <note caller="-" style="x">
      <char style="xo" closed="false">4.10: </char>
      <char style="xt" closed="false">
        <ref loc="REV 5:6">If 5.6</ref>.</char>
    </note>“Ṣùgbọ́n ta ni ha kẹ́gàn ọjọ́ ohun kékeré? Nítorí wọn ó yọ̀ nígbà ti wọ́n bá rí okùn ìwọ̀n nì lọ́wọ́ Serubbabeli.</para>
  <para style="p">“(Àwọn méje wọ̀nyí ni àwọn ojú <char style="nd">Olúwa</char>, tí ó ń sáré síhìn-ín sọ́hùn-ún ní gbogbo ayé.)”</para>
  <para style="p">
    <verse number="11" style="v"/>Mo sì béèrè, mo sì sọ fún un pé, “Kí ni àwọn igi olifi méjì wọ̀nyí jásí, tí ó wà ní apá ọ̀tún fìtílà àti ní apá òsì rẹ̀?”</para>
  <para style="p">
    <verse number="12" style="v"/>Mo sì tún dáhùn, mo sì sọ fún un pé, “Kí ni àwọn ẹ̀ka méjì igi olifi wọ̀nyí jásí, tí ń tú òróró wúrà jáde nínú ara wọn láti ẹnu ọ̀pá oníhò wúrà méjì.”</para>
  <para style="p">
    <verse number="13" style="v"/>Ó sì dáhùn, ó wí fún mi pé, “Ìwọ kò mọ ohun tí àwọn wọ̀nyí jásí?”</para>
  <para style="p">Mo sì wí pé, “Bẹ́ẹ̀ kọ́, olúwa à mi.”</para>
  <para style="p">
    <verse number="14" style="v"/>Ó sì wí pé, “Àwọn méjì wọ̀nyí ni àwọn tí a fi òróró yàn, tí ó dúró ti Olúwa gbogbo ayé.”</para>
  <chapter number="5" style="c"/>
  <para style="s1">Ìwé kíkà ti n fò</para>
  <para style="p">
    <verse number="1" style="v"/>Nígbà náà ni mo yípadà, mo sì gbé ojú mi sókè, mo sì wò, sì kíyèsi i, ìwé kíká ti ń fò.</para>
  <para style="p">
    <verse number="2" style="v"/>Ó sì wí fún mi pé, “Kí ni ìwọ rí?”</para>
  <para style="p">Èmi sì dáhùn pé, “Mo rí ìwé kíká tí ń fò; gígùn rẹ̀ jẹ́ ogún ìgbọ̀nwọ́, ìbú rẹ̀ sì jẹ́ ìgbọ̀nwọ́ mẹ́wàá.”</para>
  <para style="p">
    <verse number="3" style="v"/>Ó sì wí fún mi pé, “Èyí ni ègún tí ó jáde lọ sí gbogbo ilẹ̀ ayé: nítorí gbogbo àwọn tí ó bá jalè ni a ó ké kúrò láti ìhín lọ nípa rẹ̀; gbogbo àwọn tí ó bá sì búra èké ni a ó ké kúrò láti ìhín lọ nípa rẹ̀. <verse number="4" style="v"/>‘Èmi yóò mú un jáde,’ ni <char style="nd">Olúwa</char> àwọn ọmọ-ogun wí, ‘yóò si wọ inú ilé olè lọ, àti inú ilé ẹni ti o bá fi orúkọ mi búra èké: yóò si wà ni àárín ilé rẹ̀, yóò si rún pẹ̀lú igi àti òkúta inú rẹ̀.’ ”</para>
  <para style="s1">Obìnrin nínú agbọ̀n</para>
  <para style="p">
    <verse number="5" style="v"/>Angẹli tí ń bá mi sọ̀rọ̀ sì jáde lọ, ó sì wí fún mi pé, “Gbé ojú rẹ sókè nísinsin yìí, kí o sì wo nǹkan tí yóò jáde lọ.”</para>
  <para style="p">
    <verse number="6" style="v"/>Mo sì wí pé, “Kí ni nǹkan náà?”</para>
  <para style="p">Ó sì wí pé, “Èyí ni òṣùwọ̀n tí ó jáde lọ.” Ó sì wí pé, “Èyí ni àwòrán ní gbogbo ilẹ̀ ayé.”</para>
  <para style="p">
    <verse number="7" style="v"/>Sì kíyèsi i, a gbé tálẹ́ǹtì òjé sókè: obìnrin kan sì nìyìí tí ó jókòó sí àárín àpẹẹrẹ òṣùwọ̀n. <verse number="8" style="v"/>Ó sì wí pé, “Èyí ni ìwà búburú.” Ó sì ti sí àárín òṣùwọ̀n: ó sì ju ìdérí òjé sí ẹnu rẹ̀.</para>
  <para style="p">
    <verse number="9" style="v"/>Mo sì gbé ojú mi sókè, mo sì wò, sì kíyèsi i, obìnrin méjì jáde wá, ẹ̀fúùfù sì wá nínú ìyẹ́ wọn; nítorí wọ́n ní ìyẹ́ bí ìyẹ́ àkọ̀: Wọ́n sì gbé àpẹẹrẹ òṣùwọ̀n náà dé àárín méjì ayé àti ọ̀run.</para>
  <para style="p">
    <verse number="10" style="v"/>Mo sì sọ fún angẹli tí ó ń bá mi sọ̀rọ̀ pé, “Níbo ni àwọn wọ̀nyí ń gbé òṣùwọ̀n náà lọ.”</para>
  <para style="p">
    <verse number="11" style="v"/>Ó si wí fún mi pé, “Sí orílẹ̀-èdè Babeli láti kọ ilé fún un. Tí ó bá ṣetán, a ó sì fi ìdí rẹ̀ mulẹ̀, a o sì fi ka orí ìpìlẹ̀ rẹ̀ níbẹ̀.”</para>
  <chapter number="6" style="c"/>
  <para style="s1">Kẹ̀kẹ́ ogun mẹ́rin tí ìdájọ́ Ọlọ́run</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">6.1-3: </char>
      <char style="xt" closed="false">
        <ref loc="REV 6:2-8">If 6.2-8</ref>.</char>
    </note>Mo sì yípadà, mo sì gbé ojú mi sókè, mo sì wò, sì kíyèsi i, kẹ̀kẹ́ mẹ́rin jáde wá láti àárín òkè ńlá méjì, àwọn òkè-ńlá náà sì jẹ́ òkè-ńlá idẹ. <verse number="2" style="v"/>Àwọn ẹṣin pupa wà ní kẹ̀kẹ́ èkínní; àti àwọn ẹṣin dúdú ní kẹ̀kẹ́ èkejì. <verse number="3" style="v"/>Àti àwọn ẹṣin funfun ní kẹ̀kẹ́ ẹ̀kẹta; àti àwọn adíkálà àti alágbára ẹṣin ní kẹ̀kẹ́ ẹ̀kẹrin. <verse number="4" style="v"/>Mo sì dáhùn, mo sì béèrè lọ́wọ́ angẹli tí ń bá mi sọ̀rọ̀ pé, “Kí ni ìwọ̀nyí, olúwa mi.”</para>
  <para style="p">
    <verse number="5" style="v"/>
    <note caller="-" style="x">
      <char style="xo" closed="false">6.5: </char>
      <char style="xt" closed="false">
        <ref loc="REV 7:1">If 7.1</ref>.</char>
    </note>Angẹli náà si dáhùn ó sì wí fún mi pé, “Wọ̀nyí ni àwọn ẹ̀mí mẹ́rin ti ọ̀run, tí wọn ń lọ kúrò lẹ́yìn tí wọ́n ti fi ara wọn hàn níwájú Olúwa gbogbo ayé. <verse number="6" style="v"/>Àwọn ẹṣin dúdú tí ó wà nínú rẹ̀ jáde lọ sí ilẹ̀ àríwá; àwọn funfun sì jáde lọ si ìwọ̀-oòrùn; àwọn adíkálà sì jáde lọ sí ìhà ilẹ̀ gúúsù.”</para>
  <para style="p">
    <verse number="7" style="v"/>Àwọn alágbára ẹṣin sì jáde lọ, wọ́n sì ń wá ọ̀nà àti lọ kí wọn bá a lè rìn síhìn-ín sọ́hùn-ún ni ayé; ó sì wí pé, “Ẹ lọ, ẹ lọ rìn síhìn-ín sọ́hùn-ún ní ayé!” Wọ́n sì rín síhìn-ín sọ́hùn-ún ní ayé.</para>
  <para style="p">
    <verse number="8" style="v"/>Nígbà náà ni ohùn kan sì ké sí mi, ó sì bá mi sọ̀rọ̀ wí pé, “Wò ó, àwọn wọ̀nyí tí ó lọ síhà ilẹ̀ àríwá ti mú ẹ̀mí mi parọ́rọ́ ni ilẹ̀ àríwá.”</para>
  <para style="s1">Adé fún Joṣua</para>
  <para style="p">
    <verse number="9" style="v"/>Ọ̀rọ̀ <char style="nd">Olúwa</char> sì tọ̀ mí wá, wí pé: <verse number="10" style="v"/>“Mú nínú ìgbèkùn, nínú àwọn Heldai, tí Tobiah, àti ti Jedaiah, tí ó ti Babeli dé, kí ìwọ sì wá ní ọjọ́ kan náà, kí o sì wọ ilé Josiah ọmọ Sefaniah lọ. <verse number="11" style="v"/>Kí o sì mú fàdákà àti wúrà, kí o sì fi ṣe adé púpọ̀, sì gbé wọn ka orí Joṣua ọmọ Josadaki, olórí àlùfáà. <verse number="12" style="v"/><note caller="-" style="x"><char style="xo" closed="false">6.12: </char><char style="xt" closed="false"><ref loc="ZEC 3:8">Sk 3.8</ref>; <ref loc="ISA 4:2">Isa 4.2</ref>; <ref loc="JER 23:5">Jr 23.5</ref>; <ref loc="JER 33:15">33.15</ref>.</char></note>Sì sọ fún un pé: ‘Báyìí ni <char style="nd">Olúwa</char> àwọn ọmọ-ogun sọ wí pé, wo ọkùnrin náà ti orúkọ rẹ̀ ń jẹ́ Ẹ̀ka; yóò sì yọ ẹ̀ka láti abẹ́ rẹ̀ wá, yóò si kọ́ tẹmpili <char style="nd">Olúwa</char> wa. <verse number="13" style="v"/>Òun ni yóò sì kọ́ tẹmpili <char style="nd">Olúwa</char> òun ni yóò sì wọ̀ ní ògo, yóò sì jókòó, yóò sì jẹ ọba lórí ìtẹ́ rẹ̀; òun ó sì jẹ́ àlùfáà lórí ìtẹ́ rẹ̀; ìmọ̀ àlàáfíà yóò sì wá láàrín àwọn méjèèjì.’ <verse number="14" style="v"/>Adé wọ̀nyí yóò sì wà fún Helemu àti fún Tobiah, àti fún Jedaiah, àti fún Heni ọmọ Sefaniah fún ìrántí ni tẹmpili <char style="nd">Olúwa</char>. <verse number="15" style="v"/>Àwọn tí ó jìnnà réré yóò wá láti kọ́ tẹmpili <char style="nd">Olúwa</char>, ẹ̀yin yóò sì mọ̀ pé, <char style="nd">Olúwa</char> àwọn ọmọ-ogun ti rán mi sí yín. Yóò sì rí bẹ́ẹ̀ bí ẹ̀yin yóò bá gbà ohùn <char style="nd">Olúwa</char>, Ọlọ́run yín gbọ́ nítòótọ́.”</para>
  <chapter number="7" style="c"/>
  <para style="s1">Òdodo àti àánú, kì í ṣe àwẹ̀</para>
  <para style="p">
    <verse number="1" style="v"/>Ó sì ṣe ní ọdún kẹrin Dariusi ọba, ọ̀rọ̀ <char style="nd">Olúwa</char> tọ́ Sekariah wá ni ọjọ́ kẹrin oṣù Kisleu tí ń ṣe oṣù kẹsànán. <verse number="2" style="v"/>Nígbà tí wọ́n ènìyàn Beteli rán Ṣareseri àti Regemmeleki, àti àwọn ènìyàn wọn sí ilé Ọlọ́run láti wá ojúrere <char style="nd">Olúwa</char>. <verse number="3" style="v"/>Àti láti bá àwọn àlùfáà tí ó wà ní ilé <char style="nd">Olúwa</char> àwọn ọmọ-ogun, àti àwọn wòlíì sọ̀rọ̀ wí pé, “Ṣé kí èmi ó sọkún ní oṣù karùn-ún kí èmi ya ara mi sọ́tọ̀, bí mo ti ń ṣe láti ọdún mélòó wọ̀nyí wá bí?”</para>
  <para style="p">
    <verse number="4" style="v"/>Nígbà náà ni ọ̀rọ̀ <char style="nd">Olúwa</char> àwọn ọmọ-ogun tọ̀ mí wá pé, <verse number="5" style="v"/>“Sọ fún gbogbo àwọn ènìyàn ilẹ̀ náà, àti fún àwọn àlùfáà pé, ‘Nígbà tí ẹ̀yin gbààwẹ̀, tí ẹ sì ṣọ̀fọ̀ ní oṣù karùn-ún àti keje, àní fun àádọ́rin ọdún wọ̀nyí, ǹjẹ́ èmi ni ẹ̀yin ha ń gbààwẹ̀ yín fún? <verse number="6" style="v"/>Nígbà tí ẹ sì jẹ, àti nígbà tí ẹ mu, fún ara yín kọ́ ni ẹ̀yin jẹ, àti fún ara yín kọ́ ni ẹ̀yin mú bí? <verse number="7" style="v"/>Wọ̀nyí kọ́ ni ọ̀rọ̀ ti <char style="nd">Olúwa</char> ti kígbe láti ọ̀dọ̀ àwọn wòlíì ìṣáájú wá, nígbà tí a ń gbé Jerusalẹmu, tí ó sì wà ní àlàáfíà, pẹ̀lú àwọn ìlú rẹ̀ tí ó yí i káàkiri, nígbà tí a ń gbé gúúsù àti pẹ̀tẹ́lẹ̀.’ ”</para>
  <para style="p">
    <verse number="8" style="v"/>Ọ̀rọ̀ <char style="nd">Olúwa</char> sì tọ Sekariah wá, wí pé: <verse number="9" style="v"/>“Báyìí ni <char style="nd">Olúwa</char> àwọn ọmọ-ogun wí pé: ‘Ṣe ìdájọ́ òtítọ́, kí ẹ sì ṣe àánú àti ìyọ́nú olúkúlùkù sí arákùnrin rẹ̀. <verse number="10" style="v"/>Má sì ṣe ni opó lára tàbí aláìní baba, àlejò, tàbí tálákà; kí ẹnikẹ́ni nínú yín má ṣe gbèrò ibi ní ọkàn sí arákùnrin rẹ̀.’</para>
  <para style="p">
    <verse number="11" style="v"/>“Ṣùgbọ́n wọ́n kọ̀ láti gbọ́, wọ́n sì gún èjìká, wọ́n sì pa ẹ̀yìn dà, wọ́n di etí wọn, kí wọn má ba à gbọ́. <verse number="12" style="v"/>Wọ́n sé ọkàn wọn bí òkúta líle, kí wọn má ba à gbọ́ òfin, àti ọ̀rọ̀ tí <char style="nd">Olúwa</char> àwọn ọmọ-ogun ti fi ẹ̀mí rẹ̀ rán nípa ọwọ́ àwọn wòlíì ìṣáájú wá. Ìbínú ńlá sì dé láti ọ̀dọ̀ <char style="nd">Olúwa</char> àwọn ọmọ-ogun.</para>
  <para style="p">
    <verse number="13" style="v"/>“ ‘Ó sì ṣe, gẹ́gẹ́ bí ó ti kígbe, tí wọn kò sì fẹ́ gbọ́, bẹ́ẹ̀ ni wọ́n kígbe, tí èmi kò sì fẹ́ gbọ́,’ ni <char style="nd">Olúwa</char> àwọn ọmọ-ogun wí. <verse number="14" style="v"/>‘Mo sì fi ìjì tú wọn ká sí gbogbo orílẹ̀-èdè tí wọn kò mọ̀. Ilẹ̀ náà sì dahoro lẹ́yìn wọn, tí ẹnikẹ́ni kò là á kọjá tàbí kí ó padà bọ̀: wọ́n sì sọ ilẹ̀ ààyò náà dahoro.’ ”</para>
  <chapter number="8" style="c"/>
  <para style="s1">Ọlọ́run ṣe ìpinnu láti bùkún Jerusalẹmu</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> àwọn ọmọ-ogun si tún tọ́ mí wá.</para>
  <para style="p">
    <verse number="2" style="v"/>Báyìí ni <char style="nd">Olúwa</char> àwọn ọmọ-ogun wí: “Owú ńláńlá ni mo jẹ fún Sioni, pẹ̀lú ìbínú ńláńlá ni mo fi jowú fún un.”</para>
  <para style="p">
    <verse number="3" style="v"/>Báyìí ni <char style="nd">Olúwa</char> wí: “Mo yípadà sí Sioni èmi ó sì gbé àárín Jerusalẹmu: Nígbà náà ni a ó sì pé Jerusalẹmu ni ìlú ńlá òtítọ́; àti òkè ńlá <char style="nd">Olúwa</char> àwọn ọmọ-ogun, ni a ó pè ní òkè ńlá mímọ́.”</para>
  <para style="p">
    <verse number="4" style="v"/>Báyìí ni <char style="nd">Olúwa</char> àwọn ọmọ-ogun wí: “Arúgbó ọkùnrin, àti arúgbó obìnrin, yóò gbé ìgboro Jerusalẹmu, àti olúkúlùkù pẹ̀lú ọ̀pá ni ọwọ́ rẹ̀ fún ogbó. <verse number="5" style="v"/>Ìgboro ìlú yóò sì kún fún ọmọdékùnrin, àti ọmọdébìnrin, tí ń ṣiré ní ìta wọn.”</para>
  <para style="p">
    <verse number="6" style="v"/>Báyìí ni <char style="nd">Olúwa</char> àwọn ọmọ-ogun wí pé: “Bí ó bá ṣe ìyanu ní ojú ìyókù àwọn ènìyàn yìí ni ọjọ́ wọ̀nyí, ǹjẹ́ ó ha lè jẹ́ ìyanu ni ojú mi bí?” ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="7" style="v"/>Báyìí ní <char style="nd">Olúwa</char> àwọn ọmọ-ogun wí pé: “Kíyèsi i, èmi ó gba àwọn ènìyàn mi kúrò ni ilẹ̀ ìlà-oòrùn, àti kúrò ni ilẹ̀ ìwọ̀-oòrùn. <verse number="8" style="v"/>Èmi ó sì mú wọn padà wá, wọn ó sì máa gbé àárín Jerusalẹmu. Wọn ó sì jẹ́ ènìyàn mi, èmi ó sì jẹ́ Ọlọ́run wọn, ní òtítọ́, àti ní òdodo.”</para>
  <para style="p">
    <verse number="9" style="v"/>Báyìí ni <char style="nd">Olúwa</char> àwọn ọmọ-ogun wí pé: “Jẹ́ kí ọwọ́ yín le ẹ̀yin ti ń gbọ́ ọ̀rọ̀ wọ̀nyí ní ọjọ́ wọ̀nyí ni ẹnu àwọn wòlíì tí ó wà ni ọjọ́ tí a fi ìpìlẹ̀ ilé <char style="nd">Olúwa</char> àwọn ọmọ-ogun lélẹ̀, jẹ́ ki ọwọ́ rẹ̀ le kí a bá lè kọ́ tẹmpili. <verse number="10" style="v"/>Nítorí pé, ṣáájú ọjọ́ wọ̀nyí, owó ọ̀yà ènìyàn kò tó nǹkan, bẹ́ẹ̀ ni ọ̀yà ẹran pẹ̀lú, bẹ́ẹ̀ ni kò sí àlàáfíà fún ẹni ń jáde lọ, tàbí ẹni ti ń wọlé bọ, nítorí ìpọ́njú náà: nítorí mo dojú gbogbo ènìyàn, olúkúlùkù kọ aládùúgbò rẹ̀. <verse number="11" style="v"/>Ṣùgbọ́n ní ìsinsin yìí èmi kì yóò ṣè sí ìyókù àwọn ènìyàn yìí gẹ́gẹ́ bí tí ìgbà àtijọ́,” ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="12" style="v"/>“Nítorí irúgbìn yóò gbilẹ̀: àjàrà yóò ṣo èso rẹ̀, ilẹ̀ yóò sì hu ọ̀pọ̀lọpọ̀ nǹkan rẹ̀ jáde, àwọn ọ̀run yóò sì mu ìrì wọn wá; èmi ó sì mu kí èyí jẹ ogún ìní àwọn ìyókù ènìyàn yìí ni gbogbo nǹkan wọ̀nyí. <verse number="13" style="v"/>Yóò sì ṣe, gẹ́gẹ́ bí ẹ̀yin tí jẹ́ ègún láàrín àwọn kèfèrí, ẹ̀yin ilé Juda, àti ilé Israẹli, bẹ́ẹ̀ ni èmi ó gbà yín sílẹ̀; ẹ̀yin o sì jẹ́ ìbùkún: ẹ má bẹ̀rù, ṣùgbọ́n jẹ́ ki ọwọ́ yín le.”</para>
  <para style="p">
    <verse number="14" style="v"/>Nítorí báyìí ni <char style="nd">Olúwa</char> àwọn ọmọ-ogun wí: “Gẹ́gẹ́ bí mo ti rò láti ṣe yín níbi nígbà tí àwọn baba yín mú mi bínú,” ni <char style="nd">Olúwa</char> àwọn ọmọ-ogun wí, tí èmi kò sì ronúpìwàdà. <verse number="15" style="v"/>“Bẹ́ẹ̀ ni èmi sì ti ro ọjọ́ wọ̀nyí láti ṣe rere fún Jerusalẹmu, àti fún ilé Juda: ẹ má bẹ̀rù. <verse number="16" style="v"/><note caller="-" style="x"><char style="xo" closed="false">8.16: </char><char style="xt" closed="false"><ref loc="EPH 4:25">Ef 4.25</ref>.</char></note>Wọ̀nyí ni nǹkan tí ẹ̀yin ó ṣe: ki olúkúlùkù yín kí ó máa ba ọmọnìkejì rẹ̀ sọ òtítọ́; ṣe ìdájọ́ tòótọ́ àti àlàáfíà ní àwọn ibodè yín. <verse number="17" style="v"/>Ẹ má ṣe jẹ́ kí ẹnìkan ro ibi ni ọkàn rẹ̀ sí ẹnìkejì rẹ̀; ẹ má fẹ́ ìbúra èké; nítorí gbogbo nǹkan wọ̀nyí ni mo kórìíra,” ni <char style="nd">Olúwa</char> wí.</para>
  <para style="p">
    <verse number="18" style="v"/>Ọ̀rọ̀ <char style="nd">Olúwa</char> àwọn ọmọ-ogun sì tọ mi wá wí pé.</para>
  <para style="p">
    <verse number="19" style="v"/>Báyìí ni <char style="nd">Olúwa</char> àwọn ọmọ-ogun wí pé: “Àwẹ̀ oṣù kẹrin, karùn-ún, keje, àti tí ẹ̀kẹwàá, yóò jẹ́ ayọ̀ àti dídùn inú, àti àpéjọ àríyá fún ilé Juda; nítorí náà, ẹ fẹ́ òtítọ́ àti àlàáfíà.”</para>
  <para style="p">
    <verse number="20" style="v"/>Báyìí ni <char style="nd">Olúwa</char> àwọn ọmọ-ogun wí pé: “Àwọn ènìyàn yóò sá à tún wa, àti ẹni tí yóò gbe ìlú ńlá púpọ̀. <verse number="21" style="v"/>Àwọn ẹni tí ń gbé ìlú ńlá kan yóò lọ sí òmíràn, wí pé, ‘Ẹ jẹ́ kí a yára lọ gbàdúrà kí a sì wá ojúrere <char style="nd">Olúwa</char>, àti láti wá <char style="nd">Olúwa</char> àwọn ọmọ-ogun. Èmi pẹ̀lú yóò sì lọ.’ <verse number="22" style="v"/>Nítòótọ́, ọ̀pọ̀lọpọ̀ ènìyàn àti àwọn alágbára orílẹ̀-èdè yóò wá láti wá <char style="nd">Olúwa</char> àwọn ọmọ-ogun ní Jerusalẹmu; àti láti gbàdúrà, àti láti wá ojúrere <char style="nd">Olúwa</char>.”</para>
  <para style="p">
    <verse number="23" style="v"/>Báyìí ni <char style="nd">Olúwa</char> àwọn ọmọ-ogun wí pé: “Ní àwọn ọjọ́ wọ̀nyí ni ọkùnrin mẹ́wàá láti inú gbogbo èdè àti orílẹ̀-èdè yóò dìímú, àní yóò di etí aṣọ ẹni tí i ṣe Júù mú, wí pé, ‘Àwa yóò ba ọ lọ, nítorí àwa tí gbọ́ pé, Ọlọ́run wà pẹ̀lú rẹ.’ ”</para>
  <chapter number="9" style="c"/>
  <para style="s1">Ìdájọ́ lórí àwọn ọ̀tá Israẹli</para>
  <para style="p">
    <verse number="1" style="v"/>Ọ̀rọ̀-ìmọ̀:</para>
  <para style="q1">Ọ̀rọ̀ <char style="nd">Olúwa</char> kọjú ìjà sí Hadiraki,</para>
  <para style="q2">Damasku ni yóò sì jẹ́ ibi ìsinmi rẹ̀;</para>
  <para style="q1">nítorí ojú <char style="nd">Olúwa</char> ń bẹ lára ènìyàn,</para>
  <para style="q2">àti lára gbogbo ẹ̀yà Israẹli.</para>
  <para style="q1">
    <verse number="2" style="v"/>Àti Hamati pẹ̀lú yóò ṣe ààlà rẹ̀</para>
  <para style="q2">Tire àti Sidoni bí o tilẹ̀ ṣe ọlọ́gbọ́n gidigidi.</para>
  <para style="q1">
    <verse number="3" style="v"/>Tire sì mọ odi líle fún ara rẹ̀,</para>
  <para style="q2">ó sì kó fàdákà jọ bí eruku,</para>
  <para style="q2">àti wúrà dáradára bí ẹrẹ̀ ìgboro.</para>
  <para style="q1">
    <verse number="4" style="v"/>Ṣùgbọ́n, Olúwa yóò kó gbogbo ohun ìní rẹ̀ lọ,</para>
  <para style="q2">yóò sì pa agbára rẹ̀ run ní ojú Òkun,</para>
  <para style="q2">a ó sì fi iná jó o run.</para>
  <para style="q1">
    <verse number="5" style="v"/>Aṣkeloni yóò rí í, yóò sì bẹ̀rù;</para>
  <para style="q2">Gasa pẹ̀lú yóò rí í, yóò sì káàánú gidigidi,</para>
  <para style="q2">àti Ekroni: nítorí tí ìrètí rẹ̀ yóò ṣákì í.</para>
  <para style="q1">Gasa yóò pàdánù ọba rẹ̀,</para>
  <para style="q2">Aṣkeloni yóò sì di ahoro.</para>
  <para style="q1">
    <verse number="6" style="v"/>Ọmọ àlè yóò sì gbé inú Aṣdodu,</para>
  <para style="q2">Èmi yóò sì gé ìgbéraga àwọn Filistini kúrò.</para>
  <para style="q1">
    <verse number="7" style="v"/>Èmi yóò sì mu ẹ̀jẹ̀ rẹ̀ kúrò ni ẹnu rẹ̀,</para>
  <para style="q2">àti àwọn ohun èèwọ̀ kúrò láàrín eyín rẹ̀:</para>
  <para style="q1">ṣùgbọ́n àwọn tó ṣẹ́kù yóò jẹ́ tí Ọlọ́run wa,</para>
  <para style="q2">wọn yóò sì jẹ baálẹ̀ ní Juda,</para>
  <para style="q2">àti Ekroni ni yóò rí bí Jebusi.</para>
  <para style="q1">
    <verse number="8" style="v"/>Èmi yóò sì dó yí ilẹ̀ mi ká</para>
  <para style="q2">nítorí ogun àwọn tí wọ́n ń wá ohun tí wọn yóò bàjẹ́ kiri,</para>
  <para style="q1">kò sí aninilára tí yóò bori wọn mọ́:</para>
  <para style="q2">nítorí ni ìsinsin yìí ni mo fi ojú ṣọ́ wọn.</para>
  <para style="s1">Ọba sioni ń bọ̀</para>
  <para style="q1">
    <verse number="9" style="v"/>
    <note caller="-" style="x">
      <char style="xo" closed="false">9.9: </char>
      <char style="xt" closed="false">
        <ref loc="MAT 21:5">Mt 21.5</ref>; <ref loc="JHN 12:15">Jh 12.15</ref>.</char>
    </note>Kún fún ayọ̀, ìwọ ọmọbìnrin Sioni,</para>
  <para style="q2">hó ìhó ayọ̀, ìwọ ọmọbìnrin Jerusalẹmu:</para>
  <para style="q1">Wo ọba rẹ ń bọ̀ wá sọ́dọ̀ rẹ:</para>
  <para style="q2">òdodo ni òun, ó sì ní ìgbàlà;</para>
  <para style="q2">ó ní ìrẹ̀lẹ̀, ó sì ń gun kẹ́tẹ́kẹ́tẹ́,</para>
  <para style="q2">àní ọmọ kẹ́tẹ́kẹ́tẹ́.</para>
  <para style="q1">
    <verse number="10" style="v"/>Èmi ó sì gbé kẹ̀kẹ́ kúrò ni Efraimu,</para>
  <para style="q2">àti ẹṣin ogun kúrò ni Jerusalẹmu,</para>
  <para style="q2">a ó sì ṣẹ́ ọrun ogun.</para>
  <para style="q1">Òun yóò sì kéde àlàáfíà sí àwọn kèfèrí.</para>
  <para style="q2">Ìjọba rẹ̀ yóò sì gbilẹ̀ láti Òkun dé Òkun,</para>
  <para style="q2">àti láti odò títí de òpin ayé.</para>
  <para style="q1">
    <verse number="11" style="v"/>Ní tìrẹ, nítorí ẹ̀jẹ̀ májẹ̀mú mi pẹ̀lú rẹ,</para>
  <para style="q2">Èmi ó dá àwọn ìgbèkùn rẹ̀ sílẹ̀ kúrò nínú ọ̀gbun.</para>
  <para style="q1">
    <verse number="12" style="v"/>Ẹ padà sínú odi agbára yín, ẹ̀yin òǹdè ti o ni ìrètí:</para>
  <para style="q2">àní lónìí yìí èmi sọ pé, èmi o san án fún ọ ni ìlọ́po méjì.</para>
  <para style="q1">
    <verse number="13" style="v"/>Èmi ó fa Juda le bí mo ṣe fa ọrun mi le,</para>
  <para style="q2">mo sì fi Efraimu kún un,</para>
  <para style="q1">Èmi yóò gbé àwọn ọmọ rẹ ọkùnrin dìde, ìwọ Sioni,</para>
  <para style="q2">sí àwọn ọmọ rẹ̀ ọkùnrin, ìwọ Giriki,</para>
  <para style="q2">mo ṣe ọ́ bí idà alágbára.</para>
  <para style="s1">
    <char style="nd">Olúwa</char> yóò farahàn</para>
  <para style="q1">
    <verse number="14" style="v"/>
    <char style="nd">Olúwa</char> yóò sì fi ara hàn ní orí wọn;</para>
  <para style="q2">ọfà rẹ̀ yóò sì jáde lọ bí mọ̀nàmọ́ná.</para>
  <para style="q1">
    <char style="nd">Olúwa</char> Olódùmarè yóò sì fọn ìpè,</para>
  <para style="q2">Òun yóò sì lọ nínú atẹ́gùn ìjì gúúsù.</para>
  <para style="q2">
    <verse number="15" style="v"/>
    <char style="nd">Olúwa</char> àwọn ọmọ-ogun yóò dáàbò bò wọ́n;</para>
  <para style="q1">wọn ó sì jẹ ni run,</para>
  <para style="q2">wọn ó sì tẹ òkúta kànnàkànnà mọ́lẹ̀;</para>
  <para style="q1">wọn ó sì mu ẹ̀jẹ̀ wọn bí wáìnì,</para>
  <para style="q2">wọn ó sì kún bí ọpọ́n,</para>
  <para style="q2">wọn ó sì rin ṣinṣin bí àwọn igun pẹpẹ.</para>
  <para style="q1">
    <verse number="16" style="v"/>
    <char style="nd">Olúwa</char> Ọlọ́run wọn yóò sì gbà wọ́n là ni ọjọ́ náà</para>
  <para style="q2">bí agbo ènìyàn rẹ̀:</para>
  <para style="q1">nítorí wọn ó dàbí àwọn òkúta adé,</para>
  <para style="q2">tí a gbé sókè bí ààmì lórí ilẹ̀ rẹ̀.</para>
  <para style="q1">
    <verse number="17" style="v"/>Nítorí oore rẹ̀ tí tóbi tó, ẹwà rẹ̀ sì tí pọ̀!</para>
  <para style="q2">Ọkà yóò mú ọ̀dọ́mọkùnrin dárayá,</para>
  <para style="q2">àti ọtí wáìnì tuntun yóò mú àwọn ọ̀dọ́mọbìnrin ṣe bẹ́ẹ̀ pẹ̀lú.</para>
  <chapter number="10" style="c"/>
  <para style="s1">
    <char style="nd">Olúwa</char> yóò gba Juda</para>
  <para style="q1">
    <verse number="1" style="v"/>Ẹ béèrè òjò nígbà àrọ̀kúrò ni ọwọ́ <char style="nd">Olúwa</char>;</para>
  <para style="q2">
    <char style="nd">Olúwa</char> tí o dá mọ̀nàmọ́ná,</para>
  <para style="q1">tí ó sì fi ọ̀pọ̀ òjò fún ènìyàn,</para>
  <para style="q2">fún olúkúlùkù koríko ní pápá.</para>
  <para style="q1">
    <verse number="2" style="v"/>Nítorí àwọn òrìṣà tí sọ̀rọ̀ asán,</para>
  <para style="q2">àwọn aláfọ̀ṣẹ sì tí rí èké,</para>
  <para style="q1">wọn sì tí rọ àlá èké;</para>
  <para style="q2">wọ́n ń tu ni nínú lásán,</para>
  <para style="q1">nítorí náà àwọn ènìyàn náà ṣáko lọ bí àgùntàn,</para>
  <para style="q2">a ṣẹ wọn níṣẹ̀ẹ́, nítorí Olùṣọ́-àgùntàn kò sí.</para>
  <para style="b"/>
  <para style="q1">
    <verse number="3" style="v"/>“Ìbínú mi ru sí àwọn darandaran,</para>
  <para style="q2">èmi o sì jẹ àwọn olórí ní yà</para>
  <para style="q1">nítorí <char style="nd">Olúwa</char> àwọn ọmọ-ogun ti bẹ agbo rẹ̀,</para>
  <para style="q2">ilé Juda wò,</para>
  <para style="q2">yóò sì fi wọn ṣe ẹṣin rẹ̀ dáradára ní ogun.</para>
  <para style="q1">
    <verse number="4" style="v"/>Láti ọ̀dọ̀ rẹ̀ ni òkúta igun ilé ti jáde wá,</para>
  <para style="q2">láti ọ̀dọ̀ rẹ ni èèkàn àgọ́ tí wá,</para>
  <para style="q2">láti ọ̀dọ̀ rẹ ni ọrún ogun tí wá,</para>
  <para style="q2">láti ọ̀dọ̀ rẹ ni àwọn akóniṣiṣẹ́ gbogbo tí wá.</para>
  <para style="q1">
    <verse number="5" style="v"/>Gbogbo wọn yóò sì dàbí ọkùnrin</para>
  <para style="q2">alágbára ni ogun tí ń tẹ àwọn ọ̀tá wọn mọ́lẹ̀ ní ìgboro, wọn ó sì jagun,</para>
  <para style="q1">nítorí <char style="nd">Olúwa</char> wà pẹ̀lú wọn,</para>
  <para style="q2">wọn ó sì dààmú àwọn tí ń gun ẹṣin.</para>
  <para style="b"/>
  <para style="q1">
    <verse number="6" style="v"/>“Èmi o sì mú ilé Juda ní agbára,</para>
  <para style="q2">èmi o sì gba ilé Josẹfu là,</para>
  <para style="q1">èmi ó sì tún mú wọn padà</para>
  <para style="q2">nítorí mo tí ṣàánú fún wọn,</para>
  <para style="q1">ó sì dàbí ẹni pé èmi kò ì tì í ta wọ́n nù;</para>
  <para style="q2">nítorí èmi ni <char style="nd">Olúwa</char> Ọlọ́run wọn,</para>
  <para style="q1">èmi o sì gbọ́ tiwọn</para>
  <para style="q1">
    <verse number="7" style="v"/>Efraimu yóò sì ṣe bí alágbára,</para>
  <para style="q1">ọkàn wọn yóò sì yọ̀ bi ẹni pé nípa ọtí wáìnì:</para>
  <para style="q1">àní àwọn ọmọ wọn yóò rí í,</para>
  <para style="q2">wọn o sì yọ̀, inú wọn ó sì dùn nínú <char style="nd">Olúwa</char>.</para>
  <para style="q1">
    <verse number="8" style="v"/>Èmi ó kọ sí wọn, èmi ó sì ṣà wọ́n jọ;</para>
  <para style="q2">nítorí èmi tí rà wọ́n padà;</para>
  <para style="q1">wọn ó sì pọ̀ sí i gẹ́gẹ́ bí</para>
  <para style="q2">wọ́n tí ń pọ̀ sí í rí.</para>
  <para style="q1">
    <verse number="9" style="v"/>Bí ó tilẹ̀ jẹ́ pé mo tú wọn káàkiri orílẹ̀-èdè:</para>
  <para style="q2">síbẹ̀ wọn ó sì rántí mi ni ilẹ̀ jíjìn;</para>
  <para style="q1">wọn ó sì gbé pẹ̀lú àwọn ọmọ wọn,</para>
  <para style="q2">wọn ó sì tún padà.</para>
  <para style="q1">
    <verse number="10" style="v"/>Èmi ó sì tún mú wọn padà kúrò ni ilẹ̀ Ejibiti</para>
  <para style="q2">pẹ̀lú, èmi ó sì ṣà wọn jọ kúrò ni ilẹ̀ Asiria:</para>
  <para style="q1">èmi ó sì mú wọn wá sí ilẹ̀ Gileadi àti Lebanoni; a</para>
  <para style="q2">a kì yóò sì rí ààyè fún wọn bí ó ti yẹ.</para>
  <para style="q1">
    <verse number="11" style="v"/>Wọn yóò sì la Òkun wàhálà já,</para>
  <para style="q2">yóò sì bori rírú omi nínú Òkun,</para>
  <para style="q1">gbogbo ibú odò ni yóò sì gbẹ,</para>
  <para style="q2">a ó sì rẹ ìgbéraga Asiria sílẹ̀,</para>
  <para style="q2">ọ̀pá aládé Ejibiti yóò sí lọ kúrò.</para>
  <para style="q1">
    <verse number="12" style="v"/>Èmi ó sì mú wọn ní agbára nínú <char style="nd">Olúwa</char>;</para>
  <para style="q2">wọn ó sì rìn sókè rìn sódò ni orúkọ rẹ̀,”</para>
  <para style="q2">ni <char style="nd">Olúwa</char> wí.</para>
  <para style="b"/>
  <chapter number="11" style="c"/>
  <para style="q1">
    <verse number="1" style="v"/>Ṣí àwọn ìlẹ̀kùn rẹ sílẹ̀, ìwọ Lebanoni,</para>
  <para style="q2">kí iná bá lè jẹ igi kedari rẹ run,</para>
  <para style="q1">
    <verse number="2" style="v"/>Hu, igi junifa; nítorí igi kedari ṣubú,</para>
  <para style="q2">nítorí tí a ba àwọn igi tí o lógo jẹ́:</para>
  <para style="q2">hu, ẹ̀yin igi óákù tí Baṣani,</para>
  <para style="q1">nítorí gé igbó àjàrà lulẹ̀.</para>
  <para style="q1">
    <verse number="3" style="v"/>Gbọ́ ohun igbe àwọn olùṣọ́-àgùntàn;</para>
  <para style="q2">ògo wọn bàjẹ́;</para>
  <para style="q1">gbọ́ ohùn bíbú àwọn ọmọ kìnnìún</para>
  <para style="q2">nítorí ògo Jordani bàjẹ́.</para>
  <para style="s1">Olùṣọ́-àgùntàn méjì</para>
  <para style="p">
    <verse number="4" style="v"/>Báyìí ni <char style="nd">Olúwa</char> Ọlọ́run mi wí: “Bọ́ ọ̀wọ́ ẹran àbọ́pa. <verse number="5" style="v"/>Tí àwọn olúwa wọn ń pa wọ́n, tí wọn kò sì ka ara wọn sí pé wọn jẹ̀bi: àti àwọn tí ń tà wọ́n wí pé, ‘Ìbùkún ni fún <char style="nd">Olúwa</char>, nítorí tí mo dí ọlọ́rọ̀!’ Àwọn olùṣọ́-àgùntàn wọn kò sì ṣàánú wọn. <verse number="6" style="v"/>Nítorí èmi kì yóò ṣàánú fún àwọn ara ilẹ̀ náà mọ́,” ni <char style="nd">Olúwa</char> wí, “Ṣí kíyèsi í, èmi yóò fi olúkúlùkù ènìyàn lé aládùúgbò rẹ̀ lọ́wọ́, àti lé ọwọ́ ọba rẹ̀, wọn yóò sì fọ́ ilẹ̀ náà, èmi kì yóò sì gbà wọ́n lọ́wọ́ wọn.”</para>
  <para style="p">
    <verse number="7" style="v"/>Èmi yóò sì bọ́ ẹran àbọ́pa, àní ẹ̀yin òtòṣì nínú ọ̀wọ́ ẹran. Mo sì mu ọ̀pá méjì sọ́dọ̀; mo pè ọ̀kan ni Oore-ọ̀fẹ́, mo pè èkejì ni Àmùrè; mo sì bọ́ ọ̀wọ́ ẹran náà. <verse number="8" style="v"/>Olùṣọ́-àgùntàn mẹ́ta ni mo sì gé kúrò ní oṣù kan.</para>
  <para style="p">Ọkàn mi sì kórìíra wọn, ọkàn wọn pẹ̀lú sì kórìíra mi. <verse number="9" style="v"/>Mo sì wí pé, “Èmi kì yóò bọ́ yin: èyí ti ń ku lọ, jẹ́ kí òkú o kú; èyí tí a o ba sì gé kúrò, jẹ́ kí a gé e kúrò; ki olúkúlùkù nínú àwọn ìyókù jẹ́ ẹran-ara ẹnìkejì rẹ̀.”</para>
  <para style="p">
    <verse number="10" style="v"/>Mo sì mu ọ̀pá mi, ti a ń pè ní Oore-ọ̀fẹ́, mo ṣẹ́ si méjì, ki èmi bá lè da májẹ̀mú mi tí mo tí bá gbogbo àwọn ènìyàn náà dá. <verse number="11" style="v"/>Ó sì dá ni ọjọ́ náà, bẹ́ẹ̀ ni àwọn òtòṣì nínú ọ̀wọ́ ẹran náà tí ó dúró tì mí mọ̀ pé, ọ̀rọ̀ <char style="nd">Olúwa</char> ni.</para>
  <para style="p">
    <verse number="12" style="v"/>
    <note caller="-" style="x">
      <char style="xo" closed="false">11.12-13: </char>
      <char style="xt" closed="false">
        <ref loc="MAT 26:15">Mt 26.15</ref>; <ref loc="MAT 27:9">27.9</ref>.</char>
    </note>Mo sì wí fún wọn pé, “Bí ó bá dára ní ojú yin, ẹ fún mi ni owó ọ̀yà mi; bí bẹ́ẹ̀ kọ́, ẹ mú un lọ́wọ́.” Bẹ́ẹ̀ ni wọ́n wọn ọgbọ̀n owó fàdákà fún iye owó ọ̀yà mi.</para>
  <para style="p">
    <verse number="13" style="v"/>
    <char style="nd">Olúwa</char> sì wí fún mi pé, “Sọ ọ sí amọ̀kòkò.” Iye dáradára náà, tí wọn yọ owó mi sí. Mo sì mu ọgbọ̀n owó fàdákà náà, mo sì sọ wọ́n sí àpótí ìṣúra ní ilé <char style="nd">Olúwa</char>.</para>
  <para style="p">
    <verse number="14" style="v"/>Mo sì ṣẹ́ ọ̀pá mi kejì, àní Àmùrè, sí méjì, kí èmi lè ya ìbátan tí ó wà láàrín Juda àti láàrín Israẹli.</para>
  <para style="p">
    <verse number="15" style="v"/>
    <char style="nd">Olúwa</char> sì wí fún mi pé, “Tún mú ohun èlò aṣiwèrè olùṣọ́-àgùntàn kan sọ́dọ̀ rẹ̀. <verse number="16" style="v"/>Nítorí Èmi o gbé olùṣọ́-àgùntàn kan dìde ni ilẹ̀ náà, tí kí yóò bẹ àwọn tí ó ṣègbé wò, ti kì yóò sì wá èyí tí ó yapa; tí kì yóò ṣe ìtọ́jú èyí tí a pa lára tàbí kí ó bọ́ àwọn tí ara wọn dá pépé: Ṣùgbọ́n òun yóò jẹ ẹran èyí tí ó ni ọ̀rá, àwọn èyí tiwọn fi èékánná wọn ya ara wọn pẹ́rẹpẹ̀rẹ.</para>
  <para style="q1">
    <verse number="17" style="v"/>“Ègbé ni fún olùṣọ́-àgùntàn asán náà,</para>
  <para style="q2">tí ó fi ọ̀wọ́ ẹran sílẹ̀!</para>
  <para style="q1">Idà yóò gé apá rẹ̀ àti ojú ọ̀tún rẹ̀:</para>
  <para style="q2">apá rẹ̀ yóò gbẹ pátápátá,</para>
  <para style="q2">ojú ọ̀tún rẹ̀ yóò sì fọ́ pátápátá!”</para>
  <chapter number="12" style="c"/>
  <para style="s1">A o pa àwọn ọ̀tá Jerusalẹmu run</para>
  <para style="p">
    <verse number="1" style="v"/>Ọ̀rọ̀-ìmọ̀: Ọ̀rọ̀ <char style="nd">Olúwa</char> fún Israẹli ni.</para>
  <para style="b"/>
  <para style="p">
    <char style="nd">Olúwa</char> wí, ẹni tí ó na àwọn ọ̀run, tí ó sì fi ìpìlẹ̀ ayé sọlẹ̀, tí ó sì da ẹ̀mí ènìyàn tí ń bẹ ni inú rẹ̀: <verse number="2" style="v"/>“Kíyèsi í, èmi yóò sọ Jerusalẹmu dí àgọ́ ìwárìrì sí gbogbo ènìyàn yíká, nígbà tí wọn yóò dó ti Juda àti Jerusalẹmu. <verse number="3" style="v"/>Ní ọjọ́ náà, nígbà tí gbogbo orílẹ̀-èdè ayé bá parapọ̀ sí i, ni èmi yóò sọ Jerusalẹmu di òkúta ti ko ṣe yí kúrò fún gbogbo ènìyàn: gbogbo àwọn tí ó bá sì fẹ́ yí i ni a ó gé sí wẹ́wẹ́, <verse number="4" style="v"/>ní ọjọ́ náà,” ni <char style="nd">Olúwa</char> wí, “Ni èmi yóò fi ìdágìrì lu gbogbo ẹṣin, àti fi òmùgọ̀ kọlu ẹni tí ń gun un; èmi yóò sì ṣí ojú mi sí ilé Juda, èmi yóò sì bu ìfọ́jú lu gbogbo ẹṣin tí orílẹ̀-èdè. <verse number="5" style="v"/>Àti àwọn baálẹ̀ Juda yóò sì wí ni ọkàn wọn pé, ‘Àwọn ara Jerusalẹmu ni agbára mi nípa <char style="nd">Olúwa</char> àwọn ọmọ-ogun ni Ọlọ́run wọn.’</para>
  <para style="p">
    <verse number="6" style="v"/>“Ní ọjọ́ náà, ni èmi yóò ṣe àwọn baálẹ̀ Juda bí ààrò iná kan láàrín igi, àti bi ẹ̀fúùfù iná láàrín ìtí; wọn yóò sì jẹ gbogbo àwọn ènìyàn run yíká lápá ọ̀tún àti lápá òsì: a ó sì tún máa gbé inú Jerusalẹmu ní ipò rẹ̀.</para>
  <para style="p">
    <verse number="7" style="v"/>“<char style="nd">Olúwa</char> pẹ̀lú yóò kọ́ tètè gba àgọ́ Juda là ná, kí ògo ilé Dafidi àti ògo àwọn ara Jerusalẹmu má ba gbé ara wọn ga sí Juda. <verse number="8" style="v"/>Ní ọjọ́ náà ni <char style="nd">Olúwa</char> yóò dáàbò bò àwọn tí ń gbé Jerusalẹmu; ẹni tí ó bá sì ṣe àìlera nínú wọn ní ọjọ́ náà, yóò dàbí Dafidi; ilé Dafidi yóò sì dàbí Ọlọ́run, bí angẹli <char style="nd">Olúwa</char> níwájú wọn. <verse number="9" style="v"/>Yóò sì ṣe ni ọjọ́ náà, èmi yóò wá láti pa gbogbo àwọn orílẹ̀-èdè run tí ó wá kọjú ìjà sí Jerusalẹmu.”</para>
  <para style="s1">Ìṣọ̀fọ̀ fún ọba wọn tí wọn gún lọ́kọ̀</para>
  <para style="p">
    <verse number="10" style="v"/>
    <note caller="-" style="x">
      <char style="xo" closed="false">12.10: </char>
      <char style="xt" closed="false">
        <ref loc="JHN 19:37">Jh 19.37</ref>.</char>
    </note>“Èmi ó sì tu ẹ̀mí oore-ọ̀fẹ́ àti ẹ̀bẹ̀ sórí ilé Dafidi àti sórí Jerusalẹmu: wọn ó sì máa wo ẹni tí wọn tí gún ni ọ̀kọ̀, wọn ó sì máa ṣọ̀fọ̀ rẹ̀, bí ẹnìkan ti ń ṣọ̀fọ̀ fún ọmọ rẹ̀ kan ṣoṣo àti gẹ́gẹ́ bí ènìyàn tí wọn yóò sì wà ni ìbànújẹ́, bí ẹni tí ń banújẹ́ fún àkọ́bí rẹ̀. <verse number="11" style="v"/>Ní ọjọ́ náà ni ẹkún, ńláńlá yóò wà ni Jerusalẹmu, gẹ́gẹ́ bí ọ̀fọ̀ Hadadi Rimoni ni Àfonífojì Megido. <verse number="12" style="v"/>Ilẹ̀ náà yóò ṣọ̀fọ̀, ìdílé, kọ̀ọ̀kan fun ara rẹ, lọ́tọ̀ọ̀tọ̀; ìdílé Dafidi lọ́tọ̀; àti àwọn aya wọn lọ́tọ̀; ìdílé Natani lọ́tọ̀, àti àwọn aya wọn lọ́tọ́. <verse number="13" style="v"/>Ìdílé Lefi lọ́tọ̀, àti àwọn aya wọn lọ́tọ̀; ìdílé Ṣimei lọ́tọ̀, àti àwọn aya wọn lọ́tọ̀. <verse number="14" style="v"/>Gbogbo àwọn ìdílé tí o kù, ìdílé, ìdílé, lọ́tọ̀ọ̀tọ̀, àti àwọn aya wọn lọ́tọ̀ọ̀tọ̀.</para>
  <chapter number="13" style="c"/>
  <para style="s1">Ìwẹ̀nùmọ́ kúrò nínú ẹsẹ̀</para>
  <para style="p">
    <verse number="1" style="v"/>“Ní ọjọ́ náà ìsun kan yóò ṣí sílẹ̀ fún ilé Dafidi àti fún àwọn ará Jerusalẹmu, láti wẹ̀ wọ́n mọ́ kúrò nínú ẹ̀ṣẹ̀ àti àìmọ́ wọn.</para>
  <para style="p">
    <verse number="2" style="v"/>“Yóò sì ṣe ní ọjọ́ náà ni <char style="nd">Olúwa</char> àwọn ọmọ-ogun wí, ni èmi ó gé orúkọ àwọn òrìṣà kúrò ni ilẹ̀ náà, a kì yóò sì rántí wọn mọ́: àti pẹ̀lú èmi ó mú àwọn wòlíì èké àti àwọn ẹ̀mí àìmọ́ kúrò ni ilẹ̀ náà. <verse number="3" style="v"/>Yóò sì ṣe, nígbà tí ẹnìkan yóò sọtẹ́lẹ̀ síbẹ̀, ni baba rẹ̀ àti ìyá rẹ̀ tí ó bí í yóò wí fún un pé, ‘Ìwọ ki yóò yè: nítorí ìwọ ń sọ ọ̀rọ̀ èké ni orúkọ <char style="nd">Olúwa</char>.’ Àti baba rẹ̀ àti ìyá rẹ̀ tí o bí í yóò gun un ni àgúnpa nígbà tí ó bá sọtẹ́lẹ̀.</para>
  <para style="p">
    <verse number="4" style="v"/>“Yóò sì ṣe ní ọjọ́ náà, ojú yóò tí àwọn wòlíì èké olúkúlùkù nítorí ìran rẹ̀, nígbà tí òun ba tí sọtẹ́lẹ̀; bẹ́ẹ̀ ni wọn kì yóò sì wọ aṣọ wòlíì onírun rẹ̀ tí o fi ń tan ní jẹ. <verse number="5" style="v"/>Ṣùgbọ́n òun o wí pé, ‘Èmi kí í ṣe wòlíì, àgbẹ̀ ni èmi; nítorí tí a ti fi mí ṣe ìránṣẹ́ láti ìgbà èwe mi wá.’ <verse number="6" style="v"/>Ẹnìkan ó sì wí fún un pé, ‘Ọgbẹ́ kín ní wọ̀nyí ni ẹ̀yìn rẹ?’ Òun o sì dáhùn pé, ‘Wọ̀nyí ni ibi tí a ti sá mi ní ilé àwọn ọ̀rẹ́ mi.’</para>
  <para style="s1">A lu olùṣọ́-àgùntàn, agbo ẹran fọ́nká</para>
  <para style="q1">
    <verse number="7" style="v"/>
    <note caller="-" style="x">
      <char style="xo" closed="false">13.7: </char>
      <char style="xt" closed="false">
        <ref loc="MAT 26:31">Mt 26.31</ref>; <ref loc="MRK 14:27">Mk 14.27</ref>.</char>
    </note>“Dìde, ìwọ idà, sí olùṣọ́-àgùntàn mi,</para>
  <para style="q2">àti sí ẹni tí í ṣe ẹnìkejì mi,”</para>
  <para style="q2">ni <char style="nd">Olúwa</char> àwọn ọmọ-ogun wí:</para>
  <para style="q1">“Kọlu Olùṣọ́-àgùntàn,</para>
  <para style="q2">àwọn àgùntàn a sì túká:</para>
  <para style="q2">èmi o sì yí ọwọ́ mi sí àwọn kéékèèkéé.</para>
  <para style="q1">
    <verse number="8" style="v"/>Yóò sì ṣe, ni gbogbo ilẹ̀,” ni <char style="nd">Olúwa</char> wí,</para>
  <para style="q2">“a ó gé apá méjì nínú rẹ̀ kúrò yóò sì kú;</para>
  <para style="q2">ṣùgbọ́n apá kẹta yóò kù nínú rẹ̀.</para>
  <para style="q1">
    <verse number="9" style="v"/>Èmi ó sì mú apá kẹta náà la àárín iná,</para>
  <para style="q2">èmi yóò sì yọ́ wọn bí a ti yọ́ fàdákà,</para>
  <para style="q2">èmi yóò sì dán wọn wò, bi a tí ń dán wúrà wò:</para>
  <para style="q1">wọn yóò sì pé orúkọ mi,</para>
  <para style="q2">èmi yóò sì dá wọn lóhùn:</para>
  <para style="q1">èmi yóò wí pé, ‘Àwọn ènìyàn mi ni,’</para>
  <para style="q2">àwọn yóò sì wí pé, ‘<char style="nd">Olúwa</char> ni Ọlọ́run wa.’ ”</para>
  <chapter number="14" style="c"/>
  <para style="s1">
    <char style="nd">Olúwa</char> Wa Jọba</para>
  <para style="p">
    <verse number="1" style="v"/>Kíyèsi i, ọjọ́ <char style="nd">Olúwa</char> ń bọ̀, a ó sì pín ìkógun rẹ̀ láàrín rẹ̀.</para>
  <para style="p">
    <verse number="2" style="v"/>Nítorí èmi ó kó gbogbo orílẹ̀-èdè jọ sí Jerusalẹmu fún ogun; a ó sì ko ìlú naà, a ó sì kó àwọn ilé, a ó sì ba àwọn obìnrin jẹ́, ààbọ̀ ìlú náà yóò lọ sí ìgbèkùn, a kì yóò sì gé ìyókù àwọn ènìyàn náà kúrò ni ìlú náà. <verse number="3" style="v"/>Nígbà náà ni <char style="nd">Olúwa</char> yóò jáde lọ, yóò sì bá àwọn orílẹ̀-èdè náà jà, gẹ́gẹ́ bí í ti ìjà ní ọjọ́ ogun. <verse number="4" style="v"/>Ẹsẹ̀ rẹ̀ yóò sì dúró ni ọjọ́ náà lórí òkè Olifi, tí ó wà níwájú Jerusalẹmu ni ìlà-oòrùn, òkè Olifi yóò sì là á sí méjì, sí ìhà ìlà-oòrùn àti ìhà ìwọ̀-oòrùn, Àfonífojì ńláńlá yóò wà: ìdajì òkè náà yóò sì ṣí síhà àríwá, àti ìdajì rẹ̀ síhà gúúsù. <verse number="5" style="v"/>Ẹ̀yin ó sì sá sí àfonífojì àwọn òkè mi: nítorí pé àfonífojì òkè náà yóò dé Aseli: nítòótọ́, ẹ̀yin ó sá bí ẹ tí sá fún ìmìmì-ilẹ̀ ni ọjọ́ Ussiah ọba Juda: <char style="nd">Olúwa</char> Ọlọ́run mi yóò sì wá, àti gbogbo àwọn Ẹni mímọ́ pẹ̀lú rẹ̀.</para>
  <para style="p">
    <verse number="6" style="v"/>Yóò sì ṣe ni ọjọ́ náà, ìmọ́lẹ̀ kì yóò mọ́, bẹ́ẹ̀ ni kì yóò ṣókùnkùn. <verse number="7" style="v"/>Ṣùgbọ́n yóò jẹ́ ọjọ́ kan mímọ́ fún <char style="nd">Olúwa</char>, kì í ṣe ọ̀sán, kì í ṣe òru; ṣùgbọ́n yóò ṣe pé, ni àṣálẹ́ ìmọ́lẹ̀ yóò wà.</para>
  <para style="p">
    <verse number="8" style="v"/>Yóò sì ṣe ní ọjọ́ náà, omi ìyè yóò tí Jerusalẹmu sàn lọ; ìdajì wọn síhà Òkun ìlà-oòrùn, àti ìdajì wọn síhà okùn ẹ̀yìn: nígbà ẹ̀rùn àti nígbà òtútù ni yóò rí bẹ́ẹ̀.</para>
  <para style="p">
    <verse number="9" style="v"/>
    <char style="nd">Olúwa</char> yóò sì jẹ ọba lórí gbogbo ayé; ni ọjọ́ náà ni <char style="nd">Olúwa</char> kan yóò wa orúkọ rẹ̀ nìkan náà ni orúkọ.</para>
  <para style="p">
    <verse number="10" style="v"/>A ó yí gbogbo ilẹ̀ padà bi pẹ̀tẹ́lẹ̀ kan láti Geba dé Rimoni lápá gúúsù Jerusalẹmu: yóò di bí aginjù, ṣùgbọ́n a ó sì gbé Jerusalẹmu sókè, yóò sì gbe ipò rẹ̀, láti ibodè Benjamini títí dé ibi ibodè èkínní, dé ibodè igun nì, àti láti ilé ìṣọ́ Hananeli dé ibi ìfúntí wáìnì ọba. <verse number="11" style="v"/><note caller="-" style="x"><char style="xo" closed="false">14.11: </char><char style="xt" closed="false"><ref loc="REV 22:3">If 22.3</ref>.</char></note>Ènìyàn yóò sì máa gbé ibẹ̀, kì yóò sì sí ìparun mọ́; ṣùgbọ́n a ó máa gbé Jerusalẹmu láìléwu.</para>
  <para style="p">
    <verse number="12" style="v"/>Èyí ni yóò sì jẹ́ ààrùn tí <char style="nd">Olúwa</char> yóò fi kọlu gbogbo àwọn ènìyàn ti ó tí ba Jerusalẹmu jà; ẹran-ara wọn yóò rù nígbà tí wọn dúró ni ẹsẹ̀ wọn, ojú wọn yóò sì rà ni ihò wọn, ahọ́n wọn yóò sì bàjẹ́ ni ẹnu wọn. <verse number="13" style="v"/>Yóò sì ṣe ni ọjọ́ náà, ìrọ́kẹ̀kẹ̀ ńlá láti ọ̀dọ̀ <char style="nd">Olúwa</char> wá yóò wà láàrín wọn; wọn ó sì di ọwọ́ ara wọn mú, ọwọ́ èkínní yóò sì dìde sì ọwọ́ èkejì rẹ̀. <verse number="14" style="v"/>Juda pẹ̀lú yóò sì jà ni Jerusalẹmu: ọrọ̀ gbogbo àwọn kèfèrí tí ó wà káàkiri ni a ó sì kójọ, wúrà àti fàdákà, àti aṣọ, ní ọ̀pọ̀lọpọ̀. <verse number="15" style="v"/>Bẹ́ẹ̀ ni ààrùn ẹṣin, ìbáaka, ìbákasẹ, àti tí kẹ́tẹ́kẹ́tẹ́, yóò sì wà, àti gbogbo ẹranko tí ń bẹ nínú àgọ́.</para>
  <para style="p">
    <verse number="16" style="v"/>Yóò sì ṣe, olúkúlùkù ẹni tí o kù nínú gbogbo àwọn orílẹ̀-èdè tí ó dìde sí Jerusalẹmu yóò máa gòkè lọ lọ́dọọdún láti sìn ọba, <char style="nd">Olúwa</char> àwọn ọmọ-ogun, àti láti ṣe àjọyọ̀ àsè àgọ́ náà. <verse number="17" style="v"/>Yóò sì ṣe, ẹnikẹ́ni tí kì yóò gòkè wá nínú gbogbo ìdílé ayé sí Jerusalẹmu láti sín ọba, <char style="nd">Olúwa</char> àwọn ọmọ-ogun, òjò kì yóò rọ̀ fún wọn. <verse number="18" style="v"/><note caller="-" style="x"><char style="xo" closed="false">14.18-19: </char><char style="xt" closed="false"><ref loc="ISA 19">Isa 19</ref>; <ref loc="JER 46">Jr 46</ref>; <ref loc="EZK 29-32">El 29–32</ref>.</char></note>Bí ìdílé Ejibiti kò bá sì gòkè lọ, tí wọn kò sì wá, fi ara wọn hàn tí wọn kò ní òjò; ààrùn náà yóò wà, tí <char style="nd">Olúwa</char> yóò fi kọlù àwọn kèfèrí tí kò gòkè wá láti ṣe àjọyọ̀ àsè àgọ́ náà <verse number="19" style="v"/>Èyí ni yóò sì jẹ́ ìyà Ejibiti, àti ìyà gbogbo orílẹ̀-èdè tí kò gòkè wá láti pa àsè àgọ́ mọ́.</para>
  <para style="p">
    <verse number="20" style="v"/>Ní ọjọ́ náà ni “mímọ́ sí <char style="nd">Olúwa</char>” yóò wà lára ṣaworo ẹṣin: àti àwọn ìkòkò ni ilé <char style="nd">Olúwa</char> yóò sì dàbí àwọn ọpọ́n tí ń bẹ níwájú pẹpẹ. <verse number="21" style="v"/>Nítòótọ́, gbogbo ìkòkò ni Jerusalẹmu àti ni Juda yóò jẹ́ mímọ́ sí <char style="nd">Olúwa</char> àwọn ọmọ-ogun: àti gbogbo àwọn tí ń rú ẹbọ yóò wá, wọn ó sì mú ìkòkò díẹ̀, wọn ó sì bọ ẹran wọn nínú rẹ̀, ni ọjọ́ náà ni àwọn Kenaani kò ní sí mọ́ ni ilé <char style="nd">Olúwa</char> àwọn ọmọ-ogun.</para>
</usx>
