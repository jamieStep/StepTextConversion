<?xml version="1.0" encoding="UTF-8"?>
<usx version="2.6">
  <book code="2PE" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">2 Peteru</para>
  <para style="toc1">Ìwé Peteru Kejì</para>
  <para style="toc2">2 Peteru</para>
  <para style="toc3">2Pt</para>
  <para style="mt1">Ìwé Peteru Kejì</para>
  <para style="mt4">(Ọdún 66 lẹ́yìn tí a bí Jesu Kristi)</para>
  <para style="imt">Ìfáàrà</para>
  <para style="ip">Peteru ni ó kọ lẹ́tà yìí ní ìgbà tí ọjọ́ ikú rẹ̀ kò jìnnà mọ́. Ó sọ̀rọ̀ lórí àwọn ìṣòro tó rí pé kò le káṣẹ̀ nílẹ̀ lẹ́yìn ìgbà tí òun bá lọ tán. Ó gba àwọn Kristiani ní ìyànjú láti máa dàgbà nínú ẹ̀mí, kí wọ́n mọ òtítọ́ ìhìnrere tí kì í ṣe àhesọ bí kò ṣe òtítọ́. Ó kìlọ̀ fún wọn nípa àwọn ayédèrú olùkọ́ tí ó ń sọ òtítọ́ di òbu nípa gbígbé èrò tiwọn ga ju ti ìjọ Ọlọ́run lọ. Ní ìparí, ó tọ́ka sí i pé Kristi ń padà bọ̀ ní ọjọ́ kan láti pa ìlànà àtijọ́ run ní ayé yìí, nítorí náà, a kò gbọdọ̀ gbé ara lé ohun àtijọ́ tó jẹ́ ti ayé.</para>
  <para style="ip">Ìwé Peteru kejì jẹ́ ìpè sí ìdúró ṣinṣin ní àárín ogunlọ́gọ̀ ìṣòro tó lè mú ènìyàn kúrò nínú òtítọ́. Ayé ń wá ọ̀nà láti pa iṣẹ́ Ọlọ́run tì, ṣùgbọ́n a gbọdọ̀ gbé ogun ti gbogbo ìṣòro nípa gbígbé ìgbé ayé ìwà-bí-Ọlọ́run, gbígba òtítọ́ gbọ́, fífaradà inúnibíni, gbígba Ọlọ́run gbọ́. Kí a sì máa wo ìpadàpọ̀ Kristi.</para>
  <para style="iot">Kókó-ọ̀rọ̀</para>
  <para style="io1">i. Ìdàgbàsókè nínú ẹ̀mí <char style="ior"><ref loc="2PE 1:1-21">1.1-21</ref></char>.</para>
  <para style="io1">ii. Ìkìlọ̀ nípa àwọn olùkọ́ èké <char style="ior"><ref loc="2PE 2:1-22">2.1-22</ref></char>.</para>
  <para style="io1">iii. Ọ̀rọ̀ ìyànjú tó dá lórí ìpadàpọ̀ Kristi nígbà kejì <char style="ior"><ref loc="2PE 3:1-18">3.1-18</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Simoni Peteru, ìránṣẹ́ àti aposteli Jesu Kristi,</para>
  <para style="b"/>
  <para style="p">Sí àwọn tí ó gba irú iyebíye ìgbàgbọ́ kan náà pẹ̀lú wá nínú òdodo Ọlọ́run wa àti ti Jesu Kristi Olùgbàlà.</para>
  <para style="b"/>
  <para style="p">
    <verse number="2" style="v"/>Kí oore-ọ̀fẹ́ àti àlàáfíà máa bí sí i fún yín nínú ìmọ̀ Ọlọ́run àti ti Jesu Olúwa wa.</para>
  <para style="b"/>
  <para style="s1">Mímú kí ìpè àti yíyàn ẹni dájú</para>
  <para style="p">
    <verse number="3" style="v"/>Bí agbára rẹ̀ bí Ọlọ́run ti fún wa ní ohun gbogbo tí a nílò fún ṣe ti ìyè àti ti ìwà-bí-Ọlọ́run, nípa ìmọ̀ ẹni tí ó pè wá nípa Ògo àti ìṣeun rẹ̀. <verse number="4" style="v"/>Nípa èyí tí ó fi àwọn ìlérí rẹ̀ tí ó tóbi púpọ̀ tí ó ṣe iyebíye fún wa: pé nípa ìwọ̀nyí ni kí ẹ̀yin lè di alábápín nínú àbùdá ti Ọlọ́run, nígbà tí ẹ̀yin bá ti yọ kúrò nínú ìbàjẹ́ tí ó ń bẹ nínú ayé nípa ìfẹ́kúfẹ̀ẹ́.</para>
  <para style="p">
    <verse number="5" style="v"/>Àti nítorí ìdí èyí, ẹ máa ṣe àìsimi gbogbo, ẹ fi ìwà rere kún ìgbàgbọ́, àti ìmọ̀ kún ìwà rere; <verse number="6" style="v"/>àti àìrékọjá kún ìmọ̀; àti sùúrù kún àìrékọjá; àti ìwà-bí-Ọlọ́run kún sùúrù. <verse number="7" style="v"/>Àti ìfẹ́ ọmọnìkejì kún ìwà-bí-Ọlọ́run; àti ìfẹ́ni kún ìfẹ́ ọmọnìkejì. <verse number="8" style="v"/>Nítorí bí ẹ̀yin bá ní nǹkan wọ̀nyí tí wọ́n bá sì pọ̀, wọn kì yóò jẹ́ kí ẹ ṣe ọ̀lẹ tàbí aláìléso nínú ìmọ̀ Olúwa wa Jesu Kristi. <verse number="9" style="v"/>Ṣùgbọ́n ẹni tí ó bá ṣe aláìní nǹkan wọ̀nyí, kò lè ríran ní òkèèrè, ó fọjú, ó sì ti gbàgbé pé a ti wẹ òun nù kúrò nínú ẹ̀ṣẹ̀ rẹ̀ àtijọ́.</para>
  <para style="p">
    <verse number="10" style="v"/>Nítorí náà, ará ẹ túbọ̀ máa ṣe àìsimi láti sọ ìpè àti yíyàn yín di dájúdájú: nítorí bí ẹ̀yin bá ń ṣe nǹkan wọ̀nyí, ẹ̀yin kì yóò ṣubú. <verse number="11" style="v"/>Nítorí báyìí ni a ó pèsè fún yín lọ́pọ̀lọpọ̀ láti wọ ìjọba àìnípẹ̀kun ti Olúwa àti Olùgbàlà wa Jesu Kristi.</para>
  <para style="s1">Àsọtẹ́lẹ̀ ti ọrọ̀ Ọlọ́run</para>
  <para style="p">
    <verse number="12" style="v"/>Nítorí náà, èmi ó máa rán yin létí àwọn nǹkan wọ̀nyí nígbà gbogbo, bí ó tilẹ̀ jẹ́ pé ẹ̀yin ti mọ̀ wọ́n, tí ẹsẹ̀ yín sì múlẹ̀ nínú òtítọ́ tí ẹ ní báyìí. <verse number="13" style="v"/>Èmi sì rò pé ó tọ́ láti máa mú wọn wá sí ìrántí yín, níwọ̀n ìgbà tí èmí ba ń bẹ nínú àgọ́ ara yìí. <verse number="14" style="v"/>Bí èmi ti mọ̀ pé, bíbọ́ àgọ́ ara mi yìí sílẹ̀ kù sí dẹ̀dẹ̀, àní, bí Olúwa wa Jesu Kristi ti fihàn mí. <verse number="15" style="v"/>Èmi ó sì máa ṣaápọn pẹ̀lú, kí ẹ̀yin lè máa rántí nǹkan wọ̀nyí nígbà gbogbo lẹ́yìn ikú mi.</para>
  <para style="p">
    <verse number="16" style="v"/>Nítorí kì í ṣe bí ẹni tí ó ń tọ ìtàn asán lẹ́yìn tí a fi ọgbọ́nkọ́gbọ́n là sílẹ̀, nígbà tí àwa sọ fún yín ní ti agbára àti wíwá Jesu Kristi Olúwa, ṣùgbọ́n ẹlẹ́rìí ọláńlá rẹ̀ ni àwa jẹ́. <verse number="17" style="v"/><note caller="-" style="x"><char style="xo" closed="false">1.17-18: </char><char style="xt" closed="false"><ref loc="MAT 17:1-8">Mt 17.1-8</ref>; <ref loc="MRK 9:2-8">Mk 9.2-8</ref>; <ref loc="LUK 9:28-36">Lk 9.28-36</ref>.</char></note>Nítorí tí Ó gba ọlá àti ògo láti ọ̀dọ̀ Ọlọ́run Baba, nígbà tí irú ohùn yìí fọ̀ sí i láti inú ògo ńlá náà wá pé, “Èyí ni àyànfẹ́ ọmọ mi, ẹni tí inú mi dùn sí gidigidi.” <verse number="18" style="v"/>Àwa pẹ̀lú sì gbọ́ ohun yìí tí ó ti ọ̀run wá nígbà tí àwa wà pẹ̀lú rẹ̀ ní orí òkè mímọ́ náà.</para>
  <para style="p">
    <verse number="19" style="v"/>Àwa sì ní ìfẹsẹ̀múlẹ̀ ọ̀rọ̀ àwọn wòlíì dunjúdunjú sí i, èyí tí ó yẹ kí ẹ kíyèsi gẹ́gẹ́ bí fìtílà tó ń mọ́lẹ̀ níbi tí òkùnkùn gbé wà, títí ilẹ̀ yóò fi mọ́, tí ìràwọ̀ òwúrọ̀ yóò sì yọ lọ́kàn yín. <verse number="20" style="v"/>Ju gbogbo rẹ̀ lọ, kí ẹ ní òye yìí pé kò sí àsọtẹ́lẹ̀ ìwé mímọ́ kankan tí ó wáyé nípa ìtumọ̀ wòlíì fún rara rẹ̀. <verse number="21" style="v"/>Nítorí àsọtẹ́lẹ̀ kan kò ti ipá ìfẹ́ ènìyàn wá rí; ṣùgbọ́n àwọn ènìyàn ń sọ̀rọ̀ láti ọ̀dọ̀ Ọlọ́run bí a ti ń darí wọn láti ọwọ́ Ẹ̀mí Mímọ́ wá.</para>
  <chapter number="2" style="c"/>
  <para style="s1">Àwọn olùkọ́ni èké àti ìparun wọn</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">2.1-18: </char>
      <char style="xt" closed="false">
        <ref loc="JUD 1:4-16">Jd 4-16</ref>.</char>
    </note>Ṣùgbọ́n àwọn wòlíì èké wà láàrín àwọn ènìyàn náà pẹ̀lú, gẹ́gẹ́ bí àwọn olùkọ́ni èké yóò ti wà láàrín yín. Wọn yóò yọ́ kẹ́lẹ́ mú ẹ̀kọ́ òdì àti ègbé tọ̀ yín wa, àní tí yóò sẹ́ Olúwa tí ó rà wọ́n padà, wọ́n ó sì mú ìparun ti o yára kánkán wá sórí ara wọn. <verse number="2" style="v"/>Ọ̀pọ̀lọpọ̀ ni yóò si máa tẹ̀lé ọ̀nà ìtìjú wọn, tí wọn yóò sì mú kí ọ̀nà òtítọ́ di ìsọ̀rọ̀-òdì sí. <verse number="3" style="v"/>Nínú ìwà wọ̀bìà wọn, àwọn ẹlẹ́kọ̀ọ́ òdì wọ̀nyí yóò máa rẹ́ ẹ yín jẹ nípa ìtàn asán. Ìdájọ́ ẹni tí kò falẹ̀ láti ìgbà yìí wá àti ìparun wọn tí kò sí tòògbé.</para>
  <para style="p">
    <verse number="4" style="v"/>Nítorí pé bi Ọlọ́run kò bá dá àwọn angẹli si nígbà tí wọn ṣẹ̀, ṣùgbọ́n ti ó sọ wọ́n sí ìsàlẹ̀ ọ̀run àpáàdì tí ó sì fi wọ́n sínú ọ̀gbun òkùnkùn biribiri nínú ìfipamọ́ títí dé ìdájọ́. <verse number="5" style="v"/><note caller="-" style="x"><char style="xo" closed="false">2.5: </char><char style="xt" closed="false"><ref loc="GEN 8:18">Gẹ 8.18</ref>; <ref loc="GEN 6:6-8">6.6-8</ref>.</char></note>Bí òun kò si dá ayé ìgbàanì sí, nígbà tí ó mú ìkún omi wá sórí ayé àwọn aláìwà-bí-Ọlọ́run, ṣùgbọ́n ó pa Noa mọ́, oníwàásù òdodo, pẹ̀lú àwọn ọmọ méje mìíràn. <verse number="6" style="v"/><note caller="-" style="x"><char style="xo" closed="false">2.6: </char><char style="xt" closed="false"><ref loc="GEN 19:24">Gẹ 19.24</ref>.</char></note>Tí ó sọ àwọn ìlú Sodomu àti Gomorra di eérú, nígbà tí ó fi ìparun pátápátá dá wọn lẹ́bi, tí ó fi wọ́n ṣe àpẹẹrẹ fún àwọn tí yóò jẹ́ aláìwà-bí-Ọlọ́run. <verse number="7" style="v"/><note caller="-" style="x"><char style="xo" closed="false">2.7: </char><char style="xt" closed="false"><ref loc="GEN 19:16">Gẹ 19.16</ref>,<ref loc="GEN 19:29">29</ref>.</char></note>Tí ó sì yọ Lọti olóòtítọ́ ènìyàn, ẹni tí ìwà ẹ̀gbin àwọn ènìyàn láìlófin bà nínú jẹ́; <verse number="8" style="v"/>(nítorí ọkùnrin olóòtítọ́ náà bí ó ti ń gbé àárín wọn, tí ó ń rí, tí ó sì ń gbọ́, lójoojúmọ́ ni ìwà búburú wọn ń bá ọkàn òtítọ́ rẹ̀ jẹ́) <verse number="9" style="v"/>Bí ó bá rí bẹ́ẹ̀, Olúwa mọ bí a tí ń yọ àwọn ẹni ìwà-bí-Ọlọ́run kúrò nínú ìdánwò àti bí a ti ń pa àwọn aláìṣòótọ́ mo fún ọjọ́ ìdájọ́ nígbà tí wọn yóò tẹ̀síwájú nínú ìjìyà ẹ̀ṣẹ̀ wọn. <verse number="10" style="v"/>Ṣùgbọ́n pàápàá àwọn tí ó ń tọ ẹran-ara lẹ́yìn nínú ìfẹ́kúfẹ̀ẹ́ ìwà èérí, tí wọ́n sì ń gan àwọn ìjòyè.</para>
  <para style="p">Àwọn ọ̀dájú àti agbéraga, wọn kò bẹ̀rù láti sọ̀rọ̀ ẹ̀gàn sí àwọn ẹni ògo. <verse number="11" style="v"/>Bẹ́ẹ̀ ni àwọn angẹli bí wọ́n ti pọ̀ ní agbára àti ipá tó o nì, wọn kò dá wọ́n lẹ́jọ́ ẹ̀gàn níwájú Olúwa. <verse number="12" style="v"/>Ṣùgbọ́n àwọn wọ̀nyí, bí ẹranko igbó tí kò ní èrò, ẹranko sá á tí a dá láti máa mú pa, wọ́n ń sọ̀rọ̀ ẹ̀gàn nínú ọ̀rọ̀ tí kò yé wọn, a ó pa wọn run pátápátá nínú ìbàjẹ́ ara wọn.</para>
  <para style="p">
    <verse number="13" style="v"/>Wọn yóò gba ibi padà bí ibi tí wọ́n ti ṣe. Òye ìgbafẹ́ tí wọ́n ní láti máa jẹ adùn ayé. Wọ́n jẹ́ àbàwọ́n àti àbùkù, wọ́n ń jayé nínú ìfẹ́kúfẹ̀ẹ́ wọn nígbà tí wọ́n bá ń jẹ àsè pẹ̀lú yín. <verse number="14" style="v"/>Ojú wọn kún fún panṣágà, wọn kò sì dẹ́kun ẹ̀ṣẹ̀ dídá; wọ́n ń tan àwọn tí ọkàn kò fi ẹsẹ̀ múlẹ̀ jẹ; àwọn tí wọ́n ní ọkàn tí ó ti yege nínú wọ̀bìà, ọmọ ègún ni wọ́n. <verse number="15" style="v"/><note caller="-" style="x"><char style="xo" closed="false">2.15: </char><char style="xt" closed="false"><ref loc="NUM 22:5">Nu 22.5</ref>,<ref loc="NUM 22:7">7</ref>.</char></note>Wọ́n kọ ọ̀nà tí ó tọ́ sílẹ̀, wọ́n sì ṣáko lọ, wọ́n tẹ̀lé ọ̀nà Balaamu ọmọ Beori, ẹni tó fẹ́ràn èrè àìṣòdodo. <verse number="16" style="v"/><note caller="-" style="x"><char style="xo" closed="false">2.16: </char><char style="xt" closed="false"><ref loc="NUM 22:21">Nu 22.21</ref>,<ref loc="NUM 22:23">23</ref>,<ref loc="NUM 22:28">28</ref>,<ref loc="NUM 22:30-31">30-31</ref>.</char></note>Ṣùgbọ́n a bá a wí nítorí ìrékọjá rẹ̀, odi kẹ́tẹ́kẹ́tẹ́ fi ohùn ènìyàn sọ̀rọ̀, ó sì fi òpin sí ìṣiwèrè wòlíì náà.</para>
  <para style="p">
    <verse number="17" style="v"/>Àwọn wọ̀nyí ni kànga tí kò ní omi, ìkùùkuu tí ẹ̀fúùfù ń gbá kiri; àwọn ẹni tí a pa òkùnkùn biribiri mọ́ dè títí láé. <verse number="18" style="v"/>Nítorí ìgbà tí wọ́n bá ń sọ̀rọ̀ ìhàlẹ̀ asán, nínú ìfẹ́kúfẹ̀ẹ́ ara, wọn a máa tan àwọn tí wọ́n fẹ́rẹ̀ má tí ì bọ́ tán kúrò lọ́wọ́ àwọn tí wọ́n wà nínú ìṣìnà. <verse number="19" style="v"/>Wọn a máa ṣe ìlérí òmìnira fún wọn, nígbà tí àwọn pàápàá jẹ́ ẹrú ìdíbàjẹ́; nítorí ènìyàn tí di ẹrú ohunkóhun tí ó bá ṣe ọ̀gá rẹ̀. <verse number="20" style="v"/>Lẹ́yìn tí wọ́n bá ti yọ tán kúrò nínú èérí ayé nípa mímọ́ Olúwa àti Olùgbàlà wá Jesu Kristi, bí wọn bá sì tún fi ara kó o, tí a sì ṣẹ́gun wọn, ìgbẹ̀yìn wọn a burú jú ti ìṣáájú lọ. <verse number="21" style="v"/>Nítorí ìbá sàn fún wọn, kí wọn má mọ́ ọ̀nà òdodo, jù pé lẹ́yìn tí wọ́n mọ̀ ọ́n tán, kí wọn yípadà kúrò nínú òfin mímọ́ tí a fi fún wọn. <verse number="22" style="v"/><note caller="-" style="x"><char style="xo" closed="false">2.22: </char><char style="xt" closed="false"><ref loc="PRO 26:11">Òw 26.11</ref>.</char></note>Òwe òtítọ́ náà ṣẹ sí wọn lára: “Ajá tún padà sí èébì ara rẹ̀; àti ẹlẹ́dẹ̀ tí a ti wẹ̀mọ́ tún padà ń yíràá nínú ẹrọ̀fọ̀.”</para>
  <chapter number="3" style="c"/>
  <para style="s1">Ọjọ́ Olúwa</para>
  <para style="p">
    <verse number="1" style="v"/>Olùfẹ́, èyí ni ìwé kejì tí mo ń kọ sí yín, nínú méjèèjì náà ni èmi ń ru èrò inú yín sókè nípa rírán yín létí; <verse number="2" style="v"/>kí ẹ̀yin lè máa rántí ọ̀rọ̀ tí a ti ẹnu àwọn wòlíì mímọ́ sọ ṣáájú, àti òfin Olúwa àti Olùgbàlà wa láti ọ̀dọ̀ àwọn aposteli yín.</para>
  <para style="p">
    <verse number="3" style="v"/>Kí ẹ kọ́ mọ èyí pé, nígbà ọjọ́ ìkẹyìn, àwọn ẹlẹ́gàn yóò dé pẹ̀lú ẹ̀gàn wọn. Wọn ó máa rìn nípa ìfẹ́ ara wọn. <verse number="4" style="v"/>Wọn ó sì máa wí pé, “Níbo ni ìlérí wíwà rẹ̀ gbé wà? Láti ìgbà tí àwọn baba ti sùn, ohun gbogbo ń lọ bí wọ́n ti wà rí láti ìgbà ọjọ́ yìí wá.” <verse number="5" style="v"/><note caller="-" style="x"><char style="xo" closed="false">3.5-6: </char><char style="xt" closed="false"><ref loc="GEN 1:6-8">Gẹ 1.6-8</ref>; <ref loc="GEN 7:11">7.11</ref>.</char></note>Nítorí èyí ni wọ́n mọ̀ ọ́n mọ̀ ṣe àìfẹ́ ẹ́ mọ̀ pé nípa ọ̀rọ̀ Ọlọ́run ni àwọn ọ̀run ti wà láti ìgbà àtijọ́ àti tí ilẹ̀ yọrí jáde nínú omi, tí ó sì dúró nínú omi. <verse number="6" style="v"/>Nípa èyí tí omi bo ayé tí ó wà nígbà náà tí ó sì ṣègbé. <verse number="7" style="v"/>Ṣùgbọ́n àwọn ọ̀run àti ayé, tí ó ń bẹ nísinsin yìí, nípa ọ̀rọ̀ kan náà ni ó ti tò jọ bí ìṣúra fún iná, a pa wọ́n mọ́ de ọjọ́ ìdájọ́ àti ìparun àwọn aláìwà-bí-Ọlọ́run.</para>
  <para style="p">
    <verse number="8" style="v"/>
    <note caller="-" style="x">
      <char style="xo" closed="false">3.8: </char>
      <char style="xt" closed="false">
        <ref loc="PSA 90:4">Sm 90.4</ref>.</char>
    </note>Ṣùgbọ́n, olùfẹ́, ẹ má ṣe gbàgbé ohun kan yìí, pé ọjọ́ kan lọ́dọ̀ Olúwa bí ẹgbẹ̀rún ọdún ni ó rí, àti ẹgbẹ̀rún ọdún bí ọjọ́ kan. <verse number="9" style="v"/>Olúwa kò fi ìlérí rẹ̀ jáfara, bí àwọn ẹlòmíràn ti ka ìjáfara sí; ṣùgbọ́n ó ń mú sùúrù fún yín nítorí kò fẹ́ kí ẹnikẹ́ni ṣègbé, bí kò ṣe kí gbogbo ènìyàn wá sí ìrònúpìwàdà.</para>
  <para style="p">
    <verse number="10" style="v"/>Ṣùgbọ́n ọjọ́ Olúwa ń bọ̀ wá bí olè ní òru; nínú èyí tí àwọn ọ̀run yóò kọjá lọ pẹ̀lú ariwo ńlá, àti àwọn ìmọ́lẹ̀ ojú ọ̀run yóò sì ti inú ooru gbígbóná gidigidi di yíyọ́, ayé àti àwọn iṣẹ́ tí ó wà nínú rẹ̀ yóò sì jóná túútúú.</para>
  <para style="p">
    <verse number="11" style="v"/>Ǹjẹ́ bí gbogbo nǹkan wọ̀nyí yóò ti yọ́ bẹ́ẹ̀, irú ènìyàn wo ni ẹ̀yin ìbá jẹ́ nínú ìwà mímọ́ gbogbo àti ìwà-bí-Ọlọ́run. <verse number="12" style="v"/><note caller="-" style="x"><char style="xo" closed="false">3.12: </char><char style="xt" closed="false"><ref loc="ISA 34:4">Isa 34.4</ref>.</char></note>Kí ẹ máa retí, kí ẹ sì máa múra gírí de dídé ọjọ́ Ọlọ́run, nítorí èyí tí àwọn ọ̀run yóò gbiná, tí wọn yóò di yíyọ́, tí àwọn ìmọ́lẹ̀ rẹ̀ yóò sì ti inú ooru gbígbóná gidigidi di yíyọ́. <verse number="13" style="v"/><note caller="-" style="x"><char style="xo" closed="false">3.13: </char><char style="xt" closed="false"><ref loc="ISA 65:17">Isa 65.17</ref>; <ref loc="ISA 66:22">66.22</ref>.</char></note>Ṣùgbọ́n gẹ́gẹ́ bí ìlérí rẹ̀, àwa ń retí àwọn ọ̀run tuntun àti ayé títún nínú èyí tí òdodo ń gbé.</para>
  <para style="p">
    <verse number="14" style="v"/>Nítorí náà, olùfẹ́, bí ẹ̀yin ti ń retí irú nǹkan wọ̀nyí, ẹ múra gírí, kí a lè bá yín ní àlàáfíà ní àìlábàwọ́n, àti ní àìlábùkù lójú rẹ̀. <verse number="15" style="v"/>Kí ẹ sì máa kà á sí pé, sùúrù Olúwa wa ìgbàlà ni; bí Paulu pẹ̀lú arákùnrin wa olùfẹ́, ti kọ̀wé sí yín gẹ́gẹ́ bí ọgbọ́n tí a fi fún un. <verse number="16" style="v"/>Bí ó tí ń sọ̀rọ̀ nǹkan wọ̀nyí pẹ̀lú nínú ìwé rẹ̀ gbogbo nínú èyí ti ohun mìíràn sọ̀rọ̀ láti yé ni gbé wà, èyí ti àwọn òpè àti àwọn aláìdúró níbìkan ń lo, bí wọ́n ti ń lo ìwé mímọ́ ìyókù, sí ìparun ara wọn.</para>
  <para style="p">
    <verse number="17" style="v"/>Nítorí náà ẹ̀yin olùfẹ́, bí ẹ̀yin ti mọ nǹkan wọ̀nyí tẹ́lẹ̀, ẹ máa kíyèsára, kí a má ba à fi ìṣìnà àwọn ènìyàn búburú fà yín lọ, kí ẹ sì ṣubú kúrò ní ìdúró ṣinṣin yín. <verse number="18" style="v"/>Ṣùgbọ́n ẹ máa dàgbà nínú oore-ọ̀fẹ́ àti nínú ìmọ̀ Olúwa àti Olùgbàlà wa Jesu Kristi.</para>
  <para style="b"/>
  <para style="b"/>
  <para style="p">Ẹni tí ògo wà fún nísinsin yìí àti títí láé! Àmín.</para>
</usx>
