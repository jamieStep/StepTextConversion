<?xml version="1.0" encoding="UTF-8"?>
<usx version="2.6">
  <book code="LAM" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Ẹkun Jeremiah</para>
  <para style="toc1">Ìwé Ẹkún Jeremiah</para>
  <para style="toc2">Ẹkun Jeremiah</para>
  <para style="toc3">Ẹj</para>
  <para style="mt1">Ìwé Ẹkún Jeremiah</para>
  <para style="mt4">(Ọdún 588 ká tó bí Jesu)</para>
  <para style="imt">Ìfáàrà</para>
  <para style="ip">Gbogbo Ìwé Ẹkún Jeremiah jẹ́ ewì. Ọ̀kọ̀ọ̀kan ìwé márààrún ní ẹsẹ méjìlélógún, yàtọ̀ sí orí kẹta tí ó ní ẹsẹ mẹ́rìn-dínláàdọ́rin tí ó jẹ́ ìlọ́po mẹ́ta àwọn ẹkún tókù. Ẹkún mẹ́tẹ̀ẹ̀ta àkọ́kọ́ gùn bákan náà, ní ẹsẹ kìn-ín-ní àti èkejì ọ̀kọ̀ọ̀kan yàtọ̀ sí (<char style="xt"><ref loc="LAM 1:7">1.7</ref></char>) Wọ́n ní ìlà mẹ́ta mẹ́ta bi ewì àwọn Heberu, nígbà tí ìlà kẹta ọ̀kọ̀ọ̀kan tó ní ẹsẹ mẹ́rìn-dínláàdọ́rin ní ìlà Heberu kan. Lílo àwọn álífábẹ́tì ní ìlànà tí ó tọ́ ṣàlàyé bí ẹkún yìí ṣe rí, ó ṣe ìpilẹ̀ṣẹ̀ wọn pẹ̀lú pẹ̀lẹ́pẹ̀lẹ́.</para>
  <para style="ip">Ìwé ẹkún Jeremiah nìkan ni gbogbo ìwé rẹ̀ jẹ́ ẹkún, bí ó tilẹ̀ jẹ́ pé àwọn ìwé wòlíì mìíràn náà ṣe bẹ́ẹ̀, ṣùgbọ́n kì í ṣe gbogbo ìwé wọn ló kún fún ẹkún bí, ti Jeremiah. Gẹ́gẹ́ bí ó ṣe dárò púpọ̀ lórí ìparun Jerusalẹmu, bẹ́ẹ̀ ni ó sọkún fún ìparun Uri, Ṣumeri àti Nipuri. Ìwé yìí tún sọ pàtàkì ìṣe àwọn ìjọ àgùdà níbi tí a ti ka ọjọ́ mẹ́ta tí ó gbẹ̀yìn ọ̀sẹ̀ sí mímọ́. Iṣẹ́ wọn yìí mú kí a rántí bí Ìwé Ẹkún Jeremiah ṣe ṣàlàyé ìparun Jerusalẹmu wí pé kì í ṣe fún òun nìkan bí kò ṣe láti kọ́ ọgbọ́n nínú rẹ̀. Ó tún jẹ́ kí ó yé ni pé ìwé náà bẹ̀rẹ̀ pẹ̀lú ẹkún (<char style="xt"><ref loc="LAM 1:1-2">1.1-2</ref></char>) ṣùgbọ́n ìparí rẹ̀ jẹ́ ìrònúpìwàdà (<char style="xt"><ref loc="LAM 5:21-22">5.21-22</ref></char>). Ó sì tún sọ̀rọ̀ dídára rere Ọlọ́run, pé òun ni <char style="nd">Olúwa</char> ìrètí (<char style="xt"><ref loc="LAM 3:21">3.21</ref>,<ref loc="LAM 3:24-25">24-25</ref></char>), Ìfẹ́ (<char style="xt"><ref loc="LAM 3:22">3.22</ref></char>) ìgbàgbọ́ (<char style="xt"><ref loc="LAM 3:23">3.23</ref></char>) àti ti ìgbàlà (<char style="xt"><ref loc="LAM 3:26">3.26</ref></char>).</para>
  <para style="iot">Kókó-ọ̀rọ̀</para>
  <para style="io1">i. Ìbànújẹ́ àti ìparun Jerusalẹmu 1.</para>
  <para style="io1">ii. Ìbínú <char style="nd">Olúwa</char> sí àwọn ènìyàn rẹ̀ 2.</para>
  <para style="io1">iii. Ìráhùn àwọn Juda àti ọ̀nà fún ìmọ́kànle 3.</para>
  <para style="io1">iv. Ìyàtọ̀ láàrín àtijọ́ àti ìsinsin yìí Sioni 4.</para>
  <para style="io1">v. Juda bẹ̀bẹ̀ fún ìdáríjì Ọlọ́run 5.</para>
  <para style="ie"/>
  <chapter number="1" style="c"/>
  <para style="q1">
    <verse number="1" style="v"/>Báwo ni ìlú ṣe jókòó nìkan,</para>
  <para style="q2">nígbà kan tí ó sì kún fún ènìyàn!</para>
  <para style="q1">Ó ti fìgbà kan jẹ́ ìlú olókìkí láàrín àwọn orílẹ̀-èdè,</para>
  <para style="q2">tí ó wà ní ipò opó,</para>
  <para style="q1">Ẹni tí ó jẹ́ ọmọ ọbabìnrin láàrín ìlú</para>
  <para style="q2">ni ó padà di ẹrú.</para>
  <para style="b"/>
  <para style="q1">
    <verse number="2" style="v"/>Ọ̀gànjọ́ òru ni ó fi máa ń sọkún kíkorò</para>
  <para style="q2">pẹ̀lú omijé ní ẹ̀rẹ̀kẹ́ rẹ̀ tí ó dúró sí ẹ̀rẹ̀kẹ́ rẹ̀.</para>
  <para style="q1">Nínú gbogbo àwọn olólùfẹ́ rẹ̀</para>
  <para style="q2">kò sí ọ̀kan nínú wọn láti rẹ̀ ẹ́ lẹ́kún.</para>
  <para style="q1">Gbogbo àwọn ọ̀rẹ́ rẹ̀ ti jọ̀wọ́ rẹ̀</para>
  <para style="q2">wọ́n ti di alátakò rẹ̀.</para>
  <para style="b"/>
  <para style="q1">
    <verse number="3" style="v"/>Lẹ́yìn ìjìyà àti ìpọ́njú nínú oko ẹrú,</para>
  <para style="q2">Juda lọ sí àjò</para>
  <para style="q1">Ó tẹ̀dó láàrín àwọn orílẹ̀-èdè,</para>
  <para style="q2">ṣùgbọ́n kò rí ibi ìsinmi.</para>
  <para style="q1">Àwọn tí ó ń tẹ̀lé ká á mọ́</para>
  <para style="q2">ibi tí kò ti le sá àsálà.</para>
  <para style="b"/>
  <para style="q1">
    <verse number="4" style="v"/>Gbogbo ọ̀nà tí ó wọ Sioni ń ṣọ̀fọ̀,</para>
  <para style="q2">nítorí ẹnìkan kò wá sí àjọ̀dún tí a yàn.</para>
  <para style="q1">Gbogbo ẹnu-bodè rẹ̀ dahoro,</para>
  <para style="q2">àwọn àlùfáà rẹ̀ kẹ́dùn,</para>
  <para style="q1">àwọn wúńdíá rẹ̀ sì ń káàánú,</para>
  <para style="q2">òun gan an wà ní ọkàn kíkorò.</para>
  <para style="b"/>
  <para style="q1">
    <verse number="5" style="v"/>Àwọn aninilára rẹ̀ gbogbo di olúwa rẹ̀,</para>
  <para style="q2">nǹkan sì rọrùn fún àwọn ọ̀tá rẹ̀,</para>
  <para style="q1">
    <char style="nd">Olúwa</char> ti fún un ní ìjìyà tó tọ́</para>
  <para style="q2">nítorí àwọn ẹ̀ṣẹ̀ rẹ̀.</para>
  <para style="q1">Àwọn ẹ̀ṣọ́ wẹ́wẹ́ rẹ̀ lọ sí oko ẹrú,</para>
  <para style="q2">ìgbèkùn níwájú àwọn ọ̀tá.</para>
  <para style="b"/>
  <para style="q1">
    <verse number="6" style="v"/>Gbogbo ẹwà ti di ohun ìgbàgbé</para>
  <para style="q2">kúrò lọ́dọ̀ ọmọbìnrin Sioni.</para>
  <para style="q2">Àwọn ìjòyè rẹ̀ dàbí i àgbọ̀nrín</para>
  <para style="q1">tí kò rí ewé tútù jẹ;</para>
  <para style="q2">nínú àárẹ̀ wọ́n sáré</para>
  <para style="q1">níwájú ẹni tí ó ń lé wọn.</para>
  <para style="b"/>
  <para style="q1">
    <verse number="7" style="v"/>Ní ọjọ́ ìpọ́njú àti àrìnká rẹ̀ ni</para>
  <para style="q2">Jerusalẹmu rántí àwọn ohun ìní dáradára rẹ̀</para>
  <para style="q2">tí ó jẹ́ tirẹ̀ ní ọjọ́ pípẹ́.</para>
  <para style="q1">Nígbà tí àwọn ènìyàn rẹ̀ ṣubú ṣọ́wọ́ àwọn ọ̀tá,</para>
  <para style="q2">kò sì ṣí olùrànlọ́wọ́ fún un.</para>
  <para style="q1">Àwọn ọ̀tá rẹ̀ wò ó</para>
  <para style="q2">wọ́n sì ń fi ìparun rẹ̀ ṣẹlẹ́yà.</para>
  <para style="b"/>
  <para style="q1">
    <verse number="8" style="v"/>Jerusalẹmu sì ti dẹ́ṣẹ̀ púpọ̀</para>
  <para style="q2">ó sì ti di aláìmọ́.</para>
  <para style="q1">Àwọn tí ó ń tẹríba fún un sì kẹ́gàn rẹ̀,</para>
  <para style="q2">nítorí wọ́n ti rí ìhòhò rẹ̀;</para>
  <para style="q1">ó kérora fúnrarẹ̀,</para>
  <para style="q2">ó sì lọ kúrò.</para>
  <para style="b"/>
  <para style="q1">
    <verse number="9" style="v"/>Ìdọ̀tí wà ní etí aṣọ rẹ̀,</para>
  <para style="q2">bẹ́ẹ̀ ni kò wo ọjọ́ iwájú rẹ̀,</para>
  <para style="q1">Ìṣubú rẹ̀ ya ni lẹ́nu;</para>
  <para style="q2">olùtùnú kò sì ṣí fún un.</para>
  <para style="q1">“Wo ìpọ́njú mi, <char style="nd">Olúwa</char>,</para>
  <para style="q2">nítorí àwọn ọ̀tá ti borí.”</para>
  <para style="b"/>
  <para style="q1">
    <verse number="10" style="v"/>Ọ̀tá ti gbọ́wọ́ lé</para>
  <para style="q2">gbogbo ìní rẹ;</para>
  <para style="q1">o rí pé àwọn orílẹ̀-èdè</para>
  <para style="q2">tí wọ́n wọ ibi mímọ́ rẹ—</para>
  <para style="q1">àwọn tí o ti kọ̀sílẹ̀</para>
  <para style="q2">láti wọ ìpéjọpọ̀ rẹ.</para>
  <para style="b"/>
  <para style="q1">
    <verse number="11" style="v"/>Àwọn ènìyàn rẹ̀ ń kérora</para>
  <para style="q2">bí wọ́n ti ń wá oúnjẹ;</para>
  <para style="q1">wọ́n fi ohun ìní wọn ṣe pàṣípàrọ̀ oúnjẹ</para>
  <para style="q2">láti mú wọn wà láààyè.</para>
  <para style="q1">“Wò ó, <char style="nd">Olúwa</char>, kí o sì rò ó,</para>
  <para style="q2">nítorí a kọ̀ mí sílẹ̀.”</para>
  <para style="b"/>
  <para style="q1">
    <verse number="12" style="v"/>“Kò ha jẹ́ nǹkan kan sí i yín?</para>
  <para style="q2">Gbogbo ẹ̀yin tí ń rékọjá,</para>
  <para style="q1">Ǹjẹ́ ẹnìkan ń jìyà bí èmi ti ń jìyà</para>
  <para style="q2">tí a fi fún mi, ti</para>
  <para style="q1">
    <char style="nd">Olúwa</char> mú wá fún mi</para>
  <para style="q2">ní ọjọ́ ìbínú gbígbóná rẹ̀.</para>
  <para style="b"/>
  <para style="q1">
    <verse number="13" style="v"/>“Ó rán iná láti òkè</para>
  <para style="q2">sọ̀kalẹ̀ sínú egungun ara mi.</para>
  <para style="q1">Ó dẹ àwọ̀n fún ẹsẹ̀ mi,</para>
  <para style="q2">ó sì yí mi padà.</para>
  <para style="q1">Ó ti pa mí lára</para>
  <para style="q2">mó ń kú lọ ní gbogbo ọjọ́.</para>
  <para style="b"/>
  <para style="q1">
    <verse number="14" style="v"/>“Ẹ̀ṣẹ̀ mi ti di sísopọ̀ sí àjàgà;</para>
  <para style="q2">ọwọ́ rẹ̀ ni a fi hun ún papọ̀.</para>
  <para style="q1">Wọ́n ti yí ọrùn mi ká</para>
  <para style="q2">Olúwa sì ti dín agbára mi kù.</para>
  <para style="q1">Ó sì ti fi mí lé</para>
  <para style="q2">àwọn tí n kò le dojúkọ lọ́wọ́.</para>
  <para style="b"/>
  <para style="q1">
    <verse number="15" style="v"/>“Olúwa kọ</para>
  <para style="q2">àwọn akọni mi sílẹ̀,</para>
  <para style="q1">ó rán àwọn ológun lòdì sí mi</para>
  <para style="q2">kí wọn pa àwọn ọ̀dọ́mọkùnrin mi run.</para>
  <para style="q1">Nínú ìfúntí wáìnì rẹ̀ Olúwa tẹ́</para>
  <para style="q2">àwọn ọ̀dọ́mọbìnrin Juda.</para>
  <para style="b"/>
  <para style="q1">
    <verse number="16" style="v"/>“Ìdí nìyí tí mo fi ń sọkún</para>
  <para style="q2">tí omijé sì ń dà lójú mi,</para>
  <para style="q1">Olùtùnú àti ẹni tí ó le mú ọkàn mi sọjí jìnnà sí mi,</para>
  <para style="q2">kò sí ẹni tí yóò dá ẹ̀mí mi padà.</para>
  <para style="q1">Àwọn ọmọ mi di aláìní</para>
  <para style="q2">nítorí ọ̀tá ti borí.”</para>
  <para style="b"/>
  <para style="q1">
    <verse number="17" style="v"/>Sioni na ọwọ́ jáde,</para>
  <para style="q2">ṣùgbọ́n kò sí olùtùnú fún un.</para>
  <para style="q1">
    <char style="nd">Olúwa</char> ti pàṣẹ fún Jakọbu</para>
  <para style="q2">pé àwọn ará ilé rẹ̀ di ọ̀tá fún un</para>
  <para style="q1">Jerusalẹmu ti di</para>
  <para style="q2">ohun aláìmọ́ láàrín wọn.</para>
  <para style="b"/>
  <para style="q1">
    <verse number="18" style="v"/>“Olóòtítọ́ ni <char style="nd">Olúwa</char>,</para>
  <para style="q2">ṣùgbọ́n mo ṣọ̀tẹ̀ sí àṣẹ rẹ̀.</para>
  <para style="q1">Ẹ gbọ́, gbogbo ènìyàn;</para>
  <para style="q2">ẹ wò mí wò ìyà mi.</para>
  <para style="q1">Gbogbo ọ̀dọ́mọkùnrin àti ọ̀dọ́mọbìnrin mi</para>
  <para style="q2">ni a ti kó lọ sí ìgbèkùn.</para>
  <para style="b"/>
  <para style="q1">
    <verse number="19" style="v"/>“Mo pe àwọn ọ̀rẹ́ mi</para>
  <para style="q2">ṣùgbọ́n wọ́n dà mí.</para>
  <para style="q1">Àwọn olórí àlùfáà àti àgbàgbà mi</para>
  <para style="q2">ṣègbé sínú ìlú</para>
  <para style="q1">nígbà tí wọ́n ń wá oúnjẹ</para>
  <para style="q2">tí yóò mú wọn wà láààyè.</para>
  <para style="b"/>
  <para style="q1">
    <verse number="20" style="v"/>“<char style="nd">Olúwa</char>, wò ó, bí mo ti wà nínú ìnira!</para>
  <para style="q2">Tí mo sì ń jẹ̀rora nínú mi,</para>
  <para style="q1">ìdààmú dé bá ọkàn mi</para>
  <para style="q2">nítorí pé a ti ṣọ̀tẹ̀ sí mi gidigidi.</para>
  <para style="q1">Ní gbangba ni idà ń parun;</para>
  <para style="q2">ikú wà nínú ilé pẹ̀lú.</para>
  <para style="b"/>
  <para style="q1">
    <verse number="21" style="v"/>“Àwọn ènìyàn ti gbọ́ ìrora mi,</para>
  <para style="q2">ṣùgbọ́n kò sí olùtùnú fún mi.</para>
  <para style="q1">Àwọn ọ̀tá mi ti gbọ́ ìparun mi;</para>
  <para style="q2">wọ́n yọ̀ sí ohun tí o ṣe.</para>
  <para style="q1">Kí o mú ọjọ́ tí o ti kéde,</para>
  <para style="q2">kí wọ́n le dàbí tèmi.</para>
  <para style="b"/>
  <para style="q1">
    <verse number="22" style="v"/>“Jẹ́ kí ìwà ìkà wọn wá síwájú rẹ;</para>
  <para style="q2">jẹ wọ́n ní yà</para>
  <para style="q1">bí o ṣe jẹ mí ní yà</para>
  <para style="q2">nítorí gbogbo ẹ̀ṣẹ̀ mi.</para>
  <para style="q1">Ìrora mi pọ̀</para>
  <para style="q2">ọkàn mi sì rẹ̀wẹ̀sì.”</para>
  <para style="b"/>
  <para style="b"/>
  <chapter number="2" style="c"/>
  <para style="q1">
    <verse number="1" style="v"/>Báwo ni Olúwa ṣe bo ọmọbìnrin Sioni</para>
  <para style="q2">pẹ̀lú àwọsánmọ̀ ìbínú rẹ̀!</para>
  <para style="q1">Ó sọ ògo Israẹli kalẹ̀</para>
  <para style="q2">Láti ọ̀run sí ayé;</para>
  <para style="q1">kò rántí àpótí ìtìsẹ̀ rẹ̀</para>
  <para style="q2">ní ọjọ́ ìbínú rẹ̀.</para>
  <para style="b"/>
  <para style="q1">
    <verse number="2" style="v"/>Láìní àánú ni Olúwa gbé</para>
  <para style="q2">ibùgbé Jakọbu mì;</para>
  <para style="q1">nínú ìrunú rẹ̀, ni ó wó</para>
  <para style="q2">ibi gíga ọmọbìnrin Juda lulẹ̀.</para>
  <para style="q1">Ó ti mú ìjọba àti àwọn ọmọ-aládé ọkùnrin</para>
  <para style="q2">lọ sínú ilẹ̀ ní àìlọ́wọ̀.</para>
  <para style="b"/>
  <para style="q1">
    <verse number="3" style="v"/>Ní ìbínú gbígbóná rẹ̀ ni ó ké</para>
  <para style="q2">gbogbo ìwo Israẹli.</para>
  <para style="q1">Ó ti mú ọwọ́ ọ̀tún rẹ̀ kúrò</para>
  <para style="q2">nígbà tí àwọn ọ̀tá dé.</para>
  <para style="q1">Ó run ní Jakọbu bí ọ̀wọ́-iná</para>
  <para style="q2">ní àgọ́ àwọn ọmọbìnrin Sioni.</para>
  <para style="b"/>
  <para style="q1">
    <verse number="4" style="v"/>Ó na ọfà rẹ̀ bí ọ̀tá;</para>
  <para style="q2">ọwọ́ ọ̀tún rẹ̀ sì múra</para>
  <para style="q1">Bí ti ọ̀tá tí ó ti parun</para>
  <para style="q2">ó tú ìbínú rẹ̀ jáde bí iná</para>
  <para style="q1">sórí àgọ́ ọmọbìnrin Sioni.</para>
  <para style="b"/>
  <para style="q1">
    <verse number="5" style="v"/>Olúwa dàbí ọ̀tá;</para>
  <para style="q2">ó gbé Israẹli mì.</para>
  <para style="q1">Ó ti gbé gbogbo ààfin rẹ̀ mì</para>
  <para style="q2">ó pa ibi gíga rẹ̀ run.</para>
  <para style="q1">Ó sọ ìmí ẹ̀dùn àti ìbànújẹ́ di púpọ̀</para>
  <para style="q2">fún àwọn ọmọbìnrin Juda.</para>
  <para style="b"/>
  <para style="q1">
    <verse number="6" style="v"/>Ó mú ìparun bá ibi mímọ́,</para>
  <para style="q2">ó pa ibi ìpàdé rẹ̀ run.</para>
  <para style="q1">
    <char style="nd">Olúwa</char> ti mú Sioni gbàgbé</para>
  <para style="q2">àjọ̀dún tí a yàn àti ọ̀sẹ̀ tí ó yàn;</para>
  <para style="q1">nínú ìbínú gbígbóná rẹ̀ ni ó run</para>
  <para style="q2">ọba àti olórí àlùfáà.</para>
  <para style="b"/>
  <para style="q1">
    <verse number="7" style="v"/>Olúwa ti kọ̀ pẹpẹ rẹ̀ sílẹ̀</para>
  <para style="q2">ó sì ti kọ̀ ibi mímọ́ rẹ̀.</para>
  <para style="q1">Ó sì fi lé ọ̀tá lọ́wọ́</para>
  <para style="q2">àwọn odi ààfin rẹ̀;</para>
  <para style="q1">wọ́n sì kígbe ní ilé <char style="nd">Olúwa</char></para>
  <para style="q2">gẹ́gẹ́ bí ọjọ́ àpèjẹ tí a yàn.</para>
  <para style="b"/>
  <para style="q1">
    <verse number="8" style="v"/>
    <char style="nd">Olúwa</char> pinnu láti fa</para>
  <para style="q2">ògiri tí ó yí ọmọbìnrin Sioni ya.</para>
  <para style="q1">Ó gbé wọn sórí òṣùwọ̀n,</para>
  <para style="q2">kò sì fa ọwọ́ rẹ̀ padà kúrò nínú ìparun wọn.</para>
  <para style="q1">Ó mú kí ilé ìṣọ́ àti odi rẹ̀ ṣọ̀fọ̀</para>
  <para style="q2">wọ́n ṣòfò papọ̀.</para>
  <para style="b"/>
  <para style="q1">
    <verse number="9" style="v"/>Ẹnu-ọ̀nà rẹ̀ ti wọ inú ilẹ̀;</para>
  <para style="q2">òpó rẹ̀ ni ó wó tí ó sì ti bàjẹ́.</para>
  <para style="q1">Ọba àti ọmọ ọbakùnrin rẹ̀ wà ní ìgbèkùn láàrín àwọn orílẹ̀-èdè,</para>
  <para style="q2">kò sí òfin mọ́,</para>
  <para style="q1">àwọn wòlíì rẹ̀ kò rí</para>
  <para style="q2">ìran láti ọ̀dọ̀ <char style="nd">Olúwa</char> mọ́.</para>
  <para style="b"/>
  <para style="q1">
    <verse number="10" style="v"/>Àwọn àgbàgbà ọmọbìnrin Sioni</para>
  <para style="q2">jókòó sílẹ̀ ní ìdákẹ́rọ́rọ́;</para>
  <para style="q1">wọ́n da eruku sí orí wọn</para>
  <para style="q2">wọ́n sì wọ aṣọ àkísà.</para>
  <para style="q1">Àwọn ọ̀dọ́mọbìnrin Jerusalẹmu</para>
  <para style="q2">ti tẹrí wọn ba sí ilẹ̀.</para>
  <para style="b"/>
  <para style="q1">
    <verse number="11" style="v"/>Ojú mi kọ̀ láti sọkún,</para>
  <para style="q2">mo ń jẹ ìrora nínú mi,</para>
  <para style="q1">mo tú ọkàn mi jáde sí ilẹ̀</para>
  <para style="q2">nítorí a pa àwọn ènìyàn mí run,</para>
  <para style="q1">nítorí àwọn ọmọdé àti ọmọ ọwọ́ ń kú</para>
  <para style="q2">ní òpópó ìlú.</para>
  <para style="b"/>
  <para style="q1">
    <verse number="12" style="v"/>Wọ́n wí fún àwọn ìyá wọn,</para>
  <para style="q2">“Níbo ni ọkà àti wáìnì wà?” Wò ó</para>
  <para style="q1">bí wọ́n ṣe ń kú lọ bí àwọn ọkùnrin tí a ṣe léṣe</para>
  <para style="q2">ní àwọn òpópónà ìlú,</para>
  <para style="q1">bí ayé wọn ṣe ń ṣòfò</para>
  <para style="q2">láti ọwọ́ ìyá wọn.</para>
  <para style="b"/>
  <para style="q1">
    <verse number="13" style="v"/>Kí ni mo le sọ fún ọ?</para>
  <para style="q2">Pẹ̀lú kí ni mo lè fi ọ́ wé,</para>
  <para style="q2">Ìwọ ọmọbìnrin Jerusalẹmu?</para>
  <para style="q1">Kí sì ni mo lè fi ọ́ wé,</para>
  <para style="q2">kí n lè tù ọ́ nínú,</para>
  <para style="q2">Ìwọ wúńdíá obìnrin Sioni?</para>
  <para style="q1">Ọgbẹ́ rẹ jì bí Òkun.</para>
  <para style="q2">Ta ni yóò wò ọ́ sàn?</para>
  <para style="b"/>
  <para style="q1">
    <verse number="14" style="v"/>Ìran àwọn wòlíì rẹ</para>
  <para style="q2">jẹ́ kìkì ẹ̀tàn láìní ìwọ̀n;</para>
  <para style="q1">wọn kò sì fi ẹ̀ṣẹ̀ rẹ̀ hàn</para>
  <para style="q2">tí yóò mú ìgbèkùn kúrò fún ọ.</para>
  <para style="q1">Àwọn òrìṣà tí wọ́n fún ọ</para>
  <para style="q2">jẹ́ èké àti ìmúniṣìnà.</para>
  <para style="b"/>
  <para style="q1">
    <verse number="15" style="v"/>Àwọn tí ó gba ọ̀nà ọ̀dọ̀ rẹ</para>
  <para style="q2">pàtẹ́wọ́ lé ọ lórí;</para>
  <para style="q1">wọ́n kẹ́gàn wọ́n ju orí wọn</para>
  <para style="q2">sí ọmọbìnrin Jerusalẹmu:</para>
  <para style="q1">“Èyí ha ni ìlú tí à ń pè ní</para>
  <para style="q2">àṣepé ẹwà,</para>
  <para style="q2">ìdùnnú gbogbo ayé?”</para>
  <para style="b"/>
  <para style="q1">
    <verse number="16" style="v"/>Gbogbo àwọn ọ̀tá rẹ la ẹnu wọn</para>
  <para style="q2">gbòòrò sí ọ;</para>
  <para style="q1">wọ́n kẹ́gàn, wọ́n sì payínkeke</para>
  <para style="q2">wọ́n wí pé, “A ti gbé e mì tán.</para>
  <para style="q1">Èyí ni ọjọ́ tí a ti ń retí;</para>
  <para style="q2">tí a sì wá láti rí.”</para>
  <para style="b"/>
  <para style="q1">
    <verse number="17" style="v"/>
    <char style="nd">Olúwa</char> ti ṣe ohun tí ó pinnu;</para>
  <para style="q2">ó ti mú ọ̀rọ̀ rẹ̀ ṣẹ,</para>
  <para style="q2">tí ó sì pàṣẹ ní ọjọ́ pípẹ́.</para>
  <para style="q1">Ó ti ṣí ọ ní ipò láì láàánú,</para>
  <para style="q2">ó fún ọ̀tá ní ìṣẹ́gun lórí rẹ,</para>
  <para style="q2">ó ti gbé ìwo àwọn ọ̀tá rẹ̀ ga.</para>
  <para style="b"/>
  <para style="q1">
    <verse number="18" style="v"/>Ọkàn àwọn ènìyàn</para>
  <para style="q2">kígbe jáde sí <char style="nd">Olúwa</char>.</para>
  <para style="q1">Odi ọmọbìnrin Sioni,</para>
  <para style="q2">jẹ́ kí ẹkún rẹ̀ sàn bí odò</para>
  <para style="q2">ní ọ̀sán àti òru;</para>
  <para style="q1">má ṣe fi ara rẹ fún ìtura,</para>
  <para style="q2">ojú rẹ fún ìsinmi.</para>
  <para style="b"/>
  <para style="q1">
    <verse number="19" style="v"/>Dìde, kígbe sókè ní àṣálẹ́,</para>
  <para style="q2">bí ìṣọ́ òru ti bẹ̀rẹ̀</para>
  <para style="q1">tú ọkàn rẹ̀ jáde bí omi</para>
  <para style="q2">níwájú <char style="nd">Olúwa</char>.</para>
  <para style="q1">Gbé ọwọ́ yín sókè sí i</para>
  <para style="q2">nítorí ẹ̀mí àwọn èwe rẹ̀</para>
  <para style="q1">tí ó ń kú lọ nítorí ebi</para>
  <para style="q2">ní gbogbo oríta òpópó.</para>
  <para style="b"/>
  <para style="q1">
    <verse number="20" style="v"/>“Wò ó, <char style="nd">Olúwa</char>, kí o sì rò ó:</para>
  <para style="q2">Ta ni ìwọ ti fìyà jẹ bí èyí</para>
  <para style="q1">Ǹjẹ́ àwọn obìnrin yóò ha jẹ ọmọ wọn,</para>
  <para style="q2">àwọn ọmọ tí wọn ń ṣe ìtọ́jú fún?</para>
  <para style="q1">Ǹjẹ́ kí a pa olórí àlùfáà àti àwọn wòlíì</para>
  <para style="q2">ní ibi mímọ́ <char style="nd">Olúwa</char>?</para>
  <para style="b"/>
  <para style="q1">
    <verse number="21" style="v"/>“Ọmọdé àti àgbà ń sùn papọ̀</para>
  <para style="q2">sínú eruku àwọn òpópó;</para>
  <para style="q1">àwọn ọ̀dọ́mọkùnrin àti ọ̀dọ́mọbìnrin mi</para>
  <para style="q2">ti ṣègbé nípa idà.</para>
  <para style="q1">Ìwọ pa wọ́n run ní ọjọ́ ìbínú rẹ;</para>
  <para style="q2">Ìwọ pa wọ́n láìní àánú.</para>
  <para style="b"/>
  <para style="q1">
    <verse number="22" style="v"/>“Bí ó ti ṣe ní ọjọ́ àsè,</para>
  <para style="q2">bẹ́ẹ̀ ni ó ṣe fi ẹ̀rù sí ẹ̀gbẹ́ mi.</para>
  <para style="q1">Ní ọjọ́ ìbínú <char style="nd">Olúwa</char></para>
  <para style="q2">kò sí ẹni tí ó sálà tí ó sì yè;</para>
  <para style="q1">àwọn tí mo ti tọ́jú tí mo sì fẹ́ràn,</para>
  <para style="q2">ni ọ̀tá mi parun.”</para>
  <para style="b"/>
  <para style="b"/>
  <chapter number="3" style="c"/>
  <para style="q1">
    <verse number="1" style="v"/>Èmi ni ọkùnrin tí ó rí ìpọ́njú</para>
  <para style="q2">pẹ̀lú ọ̀pá ìbínú rẹ.</para>
  <para style="q1">
    <verse number="2" style="v"/>Ó ti lé mi jáde ó sì mú mi rìn</para>
  <para style="q2">nínú òkùnkùn ju ti ìmọ́lẹ̀;</para>
  <para style="q1">
    <verse number="3" style="v"/>Nítòótọ́, ó ti yí ọwọ́ padà sí mi</para>
  <para style="q2">síwájú àti síwájú sí i ní gbogbo ọjọ́.</para>
  <para style="b"/>
  <para style="q1">
    <verse number="4" style="v"/>Ó jẹ́ kí àwọ̀ mi àti ẹran-ara mi gbó</para>
  <para style="q2">ó sì tún ṣẹ́ egungun mi.</para>
  <para style="q1">
    <verse number="5" style="v"/>Ó ti fi mí sí ìgbèkùn, ó sì ti yí mi ká</para>
  <para style="q2">pẹ̀lú ìkorò àti làálàá.</para>
  <para style="q1">
    <verse number="6" style="v"/>Ó mú mi gbé nínú òkùnkùn,</para>
  <para style="q2">bí ti àwọn tó ti kú fún ìgbà pípẹ́.</para>
  <para style="b"/>
  <para style="q1">
    <verse number="7" style="v"/>Ó ti tì mí mọ́ ilé, nítorí náà n kò le è sálọ;</para>
  <para style="q2">ó ti fi ẹ̀wọ̀n mú mi mọ́lẹ̀.</para>
  <para style="q1">
    <verse number="8" style="v"/>Pàápàá nígbà tí mo ké fún ìrànlọ́wọ́,</para>
  <para style="q2">ó kọ àdúrà mi.</para>
  <para style="q1">
    <verse number="9" style="v"/>Ó fi ògiri òkúta dí ọ̀nà mi;</para>
  <para style="q2">ó sì mú ọ̀nà mi wọ́.</para>
  <para style="b"/>
  <para style="q1">
    <verse number="10" style="v"/>Bí i beari tí ó dùbúlẹ̀,</para>
  <para style="q2">bí i kìnnìún tí ó sápamọ́.</para>
  <para style="q1">
    <verse number="11" style="v"/>Ó wọ́ mi kúrò ní ọ̀nà, ó tẹ̀ mí mọ́lẹ̀</para>
  <para style="q2">ó fi mi sílẹ̀ láìsí ìrànlọ́wọ́.</para>
  <para style="q1">
    <verse number="12" style="v"/>Ó fa ọfà rẹ̀ yọ</para>
  <para style="q2">ó sì fi mí ṣe ohun ìtafàsí.</para>
  <para style="b"/>
  <para style="q1">
    <verse number="13" style="v"/>Ó fa ọkàn mí ya</para>
  <para style="q2">pẹ̀lú ọfà nínú àkọ̀ rẹ̀.</para>
  <para style="q1">
    <verse number="14" style="v"/>Mo di ẹni yẹ̀yẹ́ láàrín àwọn ènìyàn mi;</para>
  <para style="q2">wọn yẹ̀yẹ́ mi pẹ̀lú orin ní gbogbo ọjọ́.</para>
  <para style="q1">
    <verse number="15" style="v"/>Ó ti kún mi pẹ̀lú ewé kíkorò</para>
  <para style="q2">àti ìdààmú bí omi.</para>
  <para style="b"/>
  <para style="q1">
    <verse number="16" style="v"/>Ó ti fi òkúta kán eyín mi;</para>
  <para style="q2">ó ti tẹ̀ mí mọ́lẹ̀ nínú eruku.</para>
  <para style="q1">
    <verse number="17" style="v"/>Mo ti jìnnà sí àlàáfíà;</para>
  <para style="q2">mo ti gbàgbé ohun tí àṣeyege ń ṣe.</para>
  <para style="q1">
    <verse number="18" style="v"/>Nítorí náà mo wí pé, “Ògo mi ti lọ</para>
  <para style="q2">àti ìrètí mi nínú <char style="nd">Olúwa</char>.”</para>
  <para style="b"/>
  <para style="q1">
    <verse number="19" style="v"/>Mo ṣe ìrántí ìpọ́njú àti ìdààmú mi,</para>
  <para style="q2">ìkorò àti ìbànújẹ́.</para>
  <para style="q1">
    <verse number="20" style="v"/>Mo ṣèrántí wọn,</para>
  <para style="q2">ọkàn mi sì gbọgbẹ́ nínú mi.</para>
  <para style="q1">
    <verse number="21" style="v"/>Síbẹ̀, èyí ni mo ní ní ọkàn</para>
  <para style="q2">àti nítorí náà ní mo nírètí.</para>
  <para style="b"/>
  <para style="q1">
    <verse number="22" style="v"/>Nítorí ìfẹ́ <char style="nd">Olúwa</char> tí ó lágbára ni àwa kò fi ṣègbé,</para>
  <para style="q2">nítorí ti àánú rẹ kì í kùnà.</para>
  <para style="q1">
    <verse number="23" style="v"/>Wọ́n jẹ́ ọ̀tún ní àárọ̀;</para>
  <para style="q2">títóbi ni òdodo rẹ̀.</para>
  <para style="q1">
    <verse number="24" style="v"/>Mo wí fún ara mi, ìpín mi ni <char style="nd">Olúwa</char>;</para>
  <para style="q2">nítorí náà èmi yóò dúró dè ọ́.</para>
  <para style="b"/>
  <para style="q1">
    <verse number="25" style="v"/>Dídára ni <char style="nd">Olúwa</char> fún àwọn tí ó ní ìrètí nínú rẹ̀,</para>
  <para style="q2">sí àwọn tí ó ń wá a.</para>
  <para style="q1">
    <verse number="26" style="v"/>Ó dára kí a ní sùúrù</para>
  <para style="q2">fún ìgbàlà <char style="nd">Olúwa</char>.</para>
  <para style="q1">
    <verse number="27" style="v"/>Ó dára fún ènìyàn láti gbé àjàgà</para>
  <para style="q2">nígbà tí ó wà ní èwe.</para>
  <para style="b"/>
  <para style="q1">
    <verse number="28" style="v"/>Jẹ́ kí ó jókòó ní ìdákẹ́ jẹ́ẹ́,</para>
  <para style="q2">nítorí <char style="nd">Olúwa</char> ti fi fún un.</para>
  <para style="q1">
    <verse number="29" style="v"/>Jẹ́ kí ó bo ojú rẹ̀ sínú eruku—</para>
  <para style="q2">ìrètí sì lè wà.</para>
  <para style="q1">
    <verse number="30" style="v"/>Jẹ́ kí ó fi ẹ̀rẹ̀kẹ́ fún àwọn tí yóò gbá a,</para>
  <para style="q2">sì jẹ́ kí ó wà ní ìdójútì.</para>
  <para style="b"/>
  <para style="q1">
    <verse number="31" style="v"/>Ènìyàn kò di ìtanù</para>
  <para style="q2">lọ́dọ̀ Olúwa títí láé.</para>
  <para style="q1">
    <verse number="32" style="v"/>Lóòtítọ́ ó mú ìbànújẹ́ wá, yóò fi àánú hàn,</para>
  <para style="q2">nítorí títóbi ni ìfẹ́ rẹ̀.</para>
  <para style="q1">
    <verse number="33" style="v"/>Nítorí kò mọ̀ ọ́n mọ̀ mú ìpọ́njú wá</para>
  <para style="q2">tàbí ìrora wá fún ọmọ ènìyàn.</para>
  <para style="b"/>
  <para style="q1">
    <verse number="34" style="v"/>Láti tẹ mọ́lẹ̀ lábẹ́ ẹsẹ̀</para>
  <para style="q2">gbogbo àwọn ẹlẹ́wọ̀n ní ilẹ̀ náà.</para>
  <para style="q1">
    <verse number="35" style="v"/>Láti ṣẹ́ ọmọ ènìyàn fún ẹ̀tọ́ rẹ̀</para>
  <para style="q2">níwájú Ọ̀gá-ògo jùlọ.</para>
  <para style="q1">
    <verse number="36" style="v"/>Láti yí ìdájọ́ ènìyàn padà,</para>
  <para style="q2">Ǹjẹ́ Olúwa kò rí ohun bẹ́ẹ̀.</para>
  <para style="b"/>
  <para style="q1">
    <verse number="37" style="v"/>Ta ni yóò sọ̀rọ̀ tí yóò rí bẹ́ẹ̀</para>
  <para style="q2">tí Olúwa kò bá fi àṣẹ sí i.</para>
  <para style="q1">
    <verse number="38" style="v"/>Ǹjẹ́ kì í ṣe láti ẹnu Ọ̀gá-ògo jùlọ</para>
  <para style="q2">ni rere àti búburú tí ń wá?</para>
  <para style="q1">
    <verse number="39" style="v"/>Kí ló dé tí ẹ̀dá alààyè ṣe ń kùn</para>
  <para style="q2">nígbà tí ó bá ń jìyà ẹ̀ṣẹ̀ rẹ̀?</para>
  <para style="b"/>
  <para style="q1">
    <verse number="40" style="v"/>Ẹ jẹ́ kí a yẹ ọ̀nà wa, kí a sì dán an wò,</para>
  <para style="q2">kí a sì tọ <char style="nd">Olúwa</char> lọ.</para>
  <para style="q1">
    <verse number="41" style="v"/>Ẹ jẹ́ kí a gbé ọkàn àti ọwọ́ wa sókè</para>
  <para style="q2">sí Ọlọ́run ní ọ̀run, kí a wí pé:</para>
  <para style="q1">
    <verse number="42" style="v"/>“Àwa ti ṣẹ̀ a sì ti ṣọ̀tẹ̀</para>
  <para style="q2">ìwọ kò sì fi ẹ̀ṣẹ̀ wa jì wá.</para>
  <para style="b"/>
  <para style="q1">
    <verse number="43" style="v"/>“Ìwọ fi ìbínú bo ara rẹ ìwọ sì ń lépa wa;</para>
  <para style="q2">ìwọ ń parun láìsí àánú.</para>
  <para style="q1">
    <verse number="44" style="v"/>Ìwọ ti fi àwọsánmọ̀ bo ara rẹ</para>
  <para style="q2">pé kí àdúrà wa má ba à dé ọ̀dọ̀ rẹ.</para>
  <para style="q1">
    <verse number="45" style="v"/>Ó ti sọ wá di èérí àti ààtàn</para>
  <para style="q2">láàrín orílẹ̀-èdè gbogbo.</para>
  <para style="b"/>
  <para style="q1">
    <verse number="46" style="v"/>“Gbogbo àwọn ọ̀tá wa ti la ẹnu wọn</para>
  <para style="q2">gbòòrò sí wa.</para>
  <para style="q1">
    <verse number="47" style="v"/>Àwa ti jìyà àti ìparun,</para>
  <para style="q2">nínú ìbẹ̀rù àti ewu.”</para>
  <para style="q1">
    <verse number="48" style="v"/>Omijé ń sàn ní ojú mi bí odò</para>
  <para style="q2">nítorí a pa àwọn ènìyàn mi run.</para>
  <para style="b"/>
  <para style="q1">
    <verse number="49" style="v"/>Ojú mi kò dá fún omijé,</para>
  <para style="q2">láì sinmi,</para>
  <para style="q1">
    <verse number="50" style="v"/>títí ìgbà tí <char style="nd">Olúwa</char> yóò ṣíjú wolẹ̀</para>
  <para style="q2">láti òkè ọ̀run tí yóò sì rí i.</para>
  <para style="q1">
    <verse number="51" style="v"/>Ohun tí mo rí mú ìbẹ̀rù wá ọkàn mi</para>
  <para style="q2">nítorí gbogbo àwọn obìnrin ìlú mi.</para>
  <para style="b"/>
  <para style="q1">
    <verse number="52" style="v"/>Àwọn tí ó jẹ́ ọ̀tá mi láìnídìí</para>
  <para style="q2">dẹ mí bí ẹyẹ.</para>
  <para style="q1">
    <verse number="53" style="v"/>Wọ́n gbìyànjú láti mú òpin dé bá ayé mi nínú ihò</para>
  <para style="q2">wọ́n sì ju òkúta lù mí.</para>
  <para style="q1">
    <verse number="54" style="v"/>Orí mi kún fún omi,</para>
  <para style="q2">mo sì rò pé ìgbẹ̀yìn dé.</para>
  <para style="b"/>
  <para style="q1">
    <verse number="55" style="v"/>Mo pe orúkọ rẹ, <char style="nd">Olúwa</char>,</para>
  <para style="q2">láti ọ̀gbun ìsàlẹ̀ ihò.</para>
  <para style="q1">
    <verse number="56" style="v"/>Ìwọ gbọ́ ẹ̀bẹ̀ mi: “Má ṣe di etí rẹ</para>
  <para style="q2">sí igbe ẹ̀bẹ̀ mi fún ìtura.”</para>
  <para style="q1">
    <verse number="57" style="v"/>O wá tòsí nígbà tí mo ké pè ọ́,</para>
  <para style="q2">o sì wí pé, “Má ṣe bẹ̀rù.”</para>
  <para style="b"/>
  <para style="q1">
    <verse number="58" style="v"/>
    <char style="nd">Olúwa</char>, ìwọ gba ẹjọ́ mi rò,</para>
  <para style="q2">o ra ẹ̀mí mi padà.</para>
  <para style="q1">
    <verse number="59" style="v"/>O ti rí i, <char style="nd">Olúwa</char>, búburú tí a ṣe sí mi</para>
  <para style="q2">Gbé ẹjọ́ mi ró!</para>
  <para style="q1">
    <verse number="60" style="v"/>Ìwọ ti rí ọ̀gbun ẹ̀san wọn,</para>
  <para style="q2">gbogbo ìmọ̀ wọn sí mi.</para>
  <para style="b"/>
  <para style="q1">
    <verse number="61" style="v"/>
    <char style="nd">Olúwa</char> ìwọ ti gbọ́ ẹ̀gàn wọn</para>
  <para style="q2">àti ìmọ̀ búburú wọn sí mi—</para>
  <para style="q1">
    <verse number="62" style="v"/>Ohun tí àwọn ọ̀tá mi ń sọ</para>
  <para style="q2">sí mi ní gbogbo ọjọ́.</para>
  <para style="q1">
    <verse number="63" style="v"/>Wò wọ́n! Ní jíjòkòó tàbí ní dídìde,</para>
  <para style="q2">wọ́n ń ṣẹlẹ́yà mi nínú orin wọn.</para>
  <para style="b"/>
  <para style="q1">
    <verse number="64" style="v"/>
    <char style="nd">Olúwa</char> san wọ́n lẹ́san ohun tí ó tọ́ sí wọn</para>
  <para style="q2">fún ohun tí ọwọ́ wọn ti ṣe.</para>
  <para style="q1">
    <verse number="65" style="v"/>Fi ìbòjú bò wọ́n ní ọkàn,</para>
  <para style="q2">kí o sì fi wọ́n ré.</para>
  <para style="q1">
    <verse number="66" style="v"/>Ni wọ́n lára kí o sì pa wọ́n run pẹ̀lú ìbínú,</para>
  <para style="q2">lábẹ́ ọ̀run <char style="nd">Olúwa</char>.</para>
  <para style="b"/>
  <para style="b"/>
  <chapter number="4" style="c"/>
  <para style="q1">
    <verse number="1" style="v"/>Báwo ni wúrà ṣe sọ ògo dídán rẹ̀ nù,</para>
  <para style="q2">wúrà dídára di àìdán!</para>
  <para style="q1">Òkúta ibi mímọ́ wá túká</para>
  <para style="q2">sí oríta gbogbo òpópó.</para>
  <para style="b"/>
  <para style="q1">
    <verse number="2" style="v"/>Báwo ni àwọn ọ̀dọ́mọkùnrin Sioni tí ó ṣe iyebíye,</para>
  <para style="q2">tí wọ́n fi wúrà dídára ṣe</para>
  <para style="q1">wá dàbí ìkòkò amọ̀ lásán</para>
  <para style="q2">iṣẹ́ ọwọ́ amọ̀kòkò!</para>
  <para style="b"/>
  <para style="q1">
    <verse number="3" style="v"/>Àwọn ajáko pèsè ọmú wọn</para>
  <para style="q2">fún ìtọ́jú àwọn ọmọ wọn,</para>
  <para style="q1">ṣùgbọ́n àwọn ènìyàn mi wá láì lọ́kàn</para>
  <para style="q2">bí ògòǹgò ní aginjù.</para>
  <para style="b"/>
  <para style="q1">
    <verse number="4" style="v"/>Nítorí òǹgbẹ, ahọ́n àwọn ọmọ ọwọ́</para>
  <para style="q2">lẹ̀ mọ́ òkè ẹnu wọn;</para>
  <para style="q1">àwọn ọmọdé bẹ̀bẹ̀ fún oúnjẹ</para>
  <para style="q2">Ṣùgbọ́n kò sí ẹni tí ó fi fún wọn.</para>
  <para style="b"/>
  <para style="q1">
    <verse number="5" style="v"/>Àwọn tí ó ń jẹ ohun dáradára</para>
  <para style="q2">di òtòṣì ní òpópó.</para>
  <para style="q1">Àwọn tí a fi aṣọ dáradára wọ̀</para>
  <para style="q2">ni wọ́n sùn ní orí òkìtì eérú.</para>
  <para style="b"/>
  <para style="q1">
    <verse number="6" style="v"/>Ìjìyà àwọn ènìyàn mi</para>
  <para style="q2">tóbi ju ti Sodomu lọ,</para>
  <para style="q1">tí a sí ní ipò ní òjijì</para>
  <para style="q2">láìsí ọwọ́ láti ràn án lọ́wọ́.</para>
  <para style="b"/>
  <para style="q1">
    <verse number="7" style="v"/>Ọmọ ọba ọkùnrin wọn mọ́ ju òjò-dídì,</para>
  <para style="q2">wọ́n sì funfun ju wàrà lọ</para>
  <para style="q1">wọ́n ni ìtọ́jú bí iyùn pupa,</para>
  <para style="q2">ìrísí wọn dàbí safire.</para>
  <para style="b"/>
  <para style="q1">
    <verse number="8" style="v"/>Ṣùgbọ́n nísinsin yìí wọ́n dúdú ju èédú;</para>
  <para style="q2">wọn kò sì dá wọn mọ̀ ní òpópó.</para>
  <para style="q1">Ara wọn hun mọ́ egungun;</para>
  <para style="q2">ó sì gbẹ bí igi gbígbẹ.</para>
  <para style="b"/>
  <para style="q1">
    <verse number="9" style="v"/>Àwọn tí ó kù nípasẹ̀ idà sàn</para>
  <para style="q2">ju àwọn tí ìyàn pa;</para>
  <para style="q1">tí ó wọ àkísà ebi, tí ó ń ṣòfò</para>
  <para style="q2">fún àìní oúnjẹ láti inú pápá.</para>
  <para style="b"/>
  <para style="q1">
    <verse number="10" style="v"/>Pẹ̀lú ọwọ́ àwọn obìnrin aláàánú</para>
  <para style="q2">ni wọ́n ṣe ọmọ wọn jẹ</para>
  <para style="q1">tí ó di oúnjẹ fún wọn</para>
  <para style="q2">nígbà tí a pa àwọn ènìyàn mi run.</para>
  <para style="b"/>
  <para style="q1">
    <verse number="11" style="v"/>
    <char style="nd">Olúwa</char> ti fi ihò kíkún fún ìbínú rẹ̀;</para>
  <para style="q2">ó sì tú ìbínú gbígbóná rẹ̀ jáde.</para>
  <para style="q1">Ó da iná ní Sioni</para>
  <para style="q2">tí ó jó ìpìlẹ̀ rẹ̀ run.</para>
  <para style="b"/>
  <para style="q1">
    <verse number="12" style="v"/>Àwọn ọba ayé kò gbàgbọ́,</para>
  <para style="q2">tàbí àwọn ènìyàn ayé,</para>
  <para style="q1">wí pé àwọn ọ̀tá àti aninilára le wọ</para>
  <para style="q2">odi ìlú Jerusalẹmu.</para>
  <para style="b"/>
  <para style="q1">
    <verse number="13" style="v"/>Èyí ṣẹlẹ̀ nítorí ẹ̀ṣẹ̀ àwọn wòlíì</para>
  <para style="q2">àti àìṣedéédéé àwọn olórí àlùfáà,</para>
  <para style="q1">tí ó ta ẹ̀jẹ̀ àwọn olódodo</para>
  <para style="q2">sílẹ̀ láàrín rẹ̀.</para>
  <para style="b"/>
  <para style="q1">
    <verse number="14" style="v"/>Nísinsin yìí wọ́n ń rìn kiri ní òpópó</para>
  <para style="q2">bí ọkùnrin tí ó fọ́jú.</para>
  <para style="q1">Ẹ̀jẹ̀ ara wọn sọ wọ́n di àbàwọ́n</para>
  <para style="q2">tí kò sẹ́ni tó láyà láti fọwọ́ kan aṣọ wọn.</para>
  <para style="b"/>
  <para style="q1">
    <verse number="15" style="v"/>“Lọ kúrò! Ẹ̀yin di aláìmọ́!” ni àwọn ènìyàn ń kígbe sí wọn.</para>
  <para style="q2">“Ẹ lọ! Ẹ lọ! Ẹ má ṣe fọwọ́ kàn wá!”</para>
  <para style="q1">Àwọn ènìyàn láàrín orílẹ̀-èdè wí pé,</para>
  <para style="q2">“Wọn kì yóò tẹ̀dó síbí mọ́.”</para>
  <para style="b"/>
  <para style="q1">
    <verse number="16" style="v"/>
    <char style="nd">Olúwa</char> ti tú wọn ká fúnrarẹ̀;</para>
  <para style="q2">kò sí bojútó wọn mọ́.</para>
  <para style="q1">Kò sí ọ̀wọ̀ fún olórí àlùfáà mọ́,</para>
  <para style="q2">àti àánú fún àwọn àgbàgbà.</para>
  <para style="b"/>
  <para style="q1">
    <verse number="17" style="v"/>Síwájú sí i, ojú wa kùnà</para>
  <para style="q2">fún wíwo ìrànlọ́wọ́ asán;</para>
  <para style="q1">láti orí ìṣọ́ wa ni à ń wò</para>
  <para style="q2">fún orílẹ̀-èdè tí kò le gbà wá là.</para>
  <para style="b"/>
  <para style="q1">
    <verse number="18" style="v"/>Wọ́n ń ṣọ́ wa kiri,</para>
  <para style="q2">àwa kò sì le rìn ní òpópó wa mọ́.</para>
  <para style="q1">Òpin wa ti súnmọ́, ọjọ́ wa sì níye</para>
  <para style="q2">nítorí òpin wa ti dé.</para>
  <para style="b"/>
  <para style="q1">
    <verse number="19" style="v"/>Àwọn tí ń lé wa yára</para>
  <para style="q2">ju idì ojú ọ̀run lọ;</para>
  <para style="q1">wọ́n lé wa ní gbogbo orí òkè</para>
  <para style="q2">wọ́n sì gẹ̀gùn dè wá ní aginjù.</para>
  <para style="b"/>
  <para style="q1">
    <verse number="20" style="v"/>Ẹni ààmì òróró <char style="nd">Olúwa</char>, èémí ìyè wa,</para>
  <para style="q2">ni wọ́n fi tàkúté wọn mú.</para>
  <para style="q1">Àwa rò pé lábẹ́ òjìji rẹ̀</para>
  <para style="q2">ni àwa yóò máa gbé láàrín orílẹ̀-èdè gbogbo.</para>
  <para style="b"/>
  <para style="q1">
    <verse number="21" style="v"/>Ẹ yọ̀ kí inú yín sì dùn, ẹ̀yin ọmọbìnrin Edomu,</para>
  <para style="q2">ẹ̀yin tó ń gbé ní ilẹ̀ Usi.</para>
  <para style="q1">Ṣùgbọ́n, a ó gbé ago náà kọjá sọ́dọ̀ rẹ pẹ̀lú;</para>
  <para style="q2">ìwọ yóò yó bí ọ̀mùtí, ìwọ yóò sì rìn ní ìhòhò.</para>
  <para style="b"/>
  <para style="q1">
    <verse number="22" style="v"/>Ìwọ ọmọbìnrin Sioni, ìjìyà rẹ yóò dópin;</para>
  <para style="q2">kò ní mú ìgbèkùn rẹ pẹ́ mọ́.</para>
  <para style="q1">Ṣùgbọ́n, ìwọ ọmọbìnrin Edomu, yóò jẹ ẹ̀ṣẹ̀ rẹ ní yà</para>
  <para style="q2">yóò sì fi àìṣedéédéé rẹ hàn kedere.</para>
  <para style="b"/>
  <para style="b"/>
  <chapter number="5" style="c"/>
  <para style="q1">
    <verse number="1" style="v"/>Rántí, <char style="nd">Olúwa</char>, ohun tí ó ṣẹlẹ̀ sí wa;</para>
  <para style="q2">wò ó, kí o sì rí ìtìjú wa.</para>
  <para style="q1">
    <verse number="2" style="v"/>Àwọn ohun ìní wa ti di ti àlejò,</para>
  <para style="q2">ilé wa ti di ti àjèjì.</para>
  <para style="q1">
    <verse number="3" style="v"/>Àwa ti di aláìní òbí àti aláìní baba,</para>
  <para style="q2">àwọn ìyá wa ti di opó.</para>
  <para style="q1">
    <verse number="4" style="v"/>A gbọdọ̀ ra omi tí à ń mu;</para>
  <para style="q2">igi wa di títà fún wa.</para>
  <para style="q1">
    <verse number="5" style="v"/>Àwọn tí ó ń lé wa súnmọ́ wa;</para>
  <para style="q2">àárẹ̀ mú wa àwa kò sì rí ìsinmi.</para>
  <para style="q1">
    <verse number="6" style="v"/>Àwa jọ̀wọ́ ara wa fún Ejibiti àti Asiria</para>
  <para style="q2">láti rí oúnjẹ tó tó jẹ.</para>
  <para style="q1">
    <verse number="7" style="v"/>Àwọn baba wa ti ṣẹ̀, wọn kò sì ṣí mọ́,</para>
  <para style="q2">àwa sì ń ru ìjìyà ẹ̀ṣẹ̀ wọn.</para>
  <para style="q1">
    <verse number="8" style="v"/>Àwọn ẹrú ń jẹ ọba lórí wa,</para>
  <para style="q2">kò sì ṣí ẹni tí yóò gbà wá lọ́wọ́ wọn.</para>
  <para style="q1">
    <verse number="9" style="v"/>Àwa ń rí oúnjẹ wa nínú ewu ẹ̀mí wa</para>
  <para style="q2">nítorí idà tí ó wà ní aginjù.</para>
  <para style="q1">
    <verse number="10" style="v"/>Ẹran-ara wa gbóná bí ààrò,</para>
  <para style="q2">ebi sì yó wa bí àárẹ̀.</para>
  <para style="q1">
    <verse number="11" style="v"/>Wọ́n ti fipá bá àwọn obìnrin wa lòpọ̀ ní Sioni,</para>
  <para style="q2">àti àwọn wúńdíá ti o wa ní ìlú Juda.</para>
  <para style="q1">
    <verse number="12" style="v"/>Àwọn ọmọ ọbakùnrin ti di síso sókè ní ọwọ́ wọn;</para>
  <para style="q2">kò sí ìbọ̀wọ̀ fún àgbàgbà mọ́.</para>
  <para style="q1">
    <verse number="13" style="v"/>Àwọn ọ̀dọ́mọkùnrin wa ru òkúta;</para>
  <para style="q2">àwọn ọmọkùnrin sì ń ṣàárẹ̀ lábẹ́ ẹrù igi.</para>
  <para style="q1">
    <verse number="14" style="v"/>Àwọn àgbàgbà ti lọ kúrò ní ẹnu-bodè ìlú;</para>
  <para style="q2">àwọn ọ̀dọ́mọkùnrin sì dákẹ́ orin wọn</para>
  <para style="q1">
    <verse number="15" style="v"/>Ayọ̀ ti ṣáko ní ọkàn wa;</para>
  <para style="q2">ọ̀fọ̀ sì ti dúró bí ijó fún wa.</para>
  <para style="q1">
    <verse number="16" style="v"/>Adé ti ṣí kúrò ní orí wa</para>
  <para style="q2">ègbé ni fún wa, nítorí a ti ṣẹ̀.</para>
  <para style="q1">
    <verse number="17" style="v"/>Nítorí èyí, àárẹ̀ mú ọkàn wa,</para>
  <para style="q2">nítorí èyí, ojú wa sì ṣú.</para>
  <para style="q1">
    <verse number="18" style="v"/>Fún òkè Sioni tí ó ti di ahoro</para>
  <para style="q2">lórí rẹ̀ àwọn kọ̀lọ̀kọ̀lọ̀ sì ń rìn kiri.</para>
  <para style="b"/>
  <para style="q1">
    <verse number="19" style="v"/>Ìwọ, <char style="nd">Olúwa</char>, jẹ ọba títí láé;</para>
  <para style="q2">ìjọba rẹ dúró láti ìran kan dé ìran mìíràn.</para>
  <para style="q1">
    <verse number="20" style="v"/>Kí ló dé tí o ń gbàgbé wa ní gbogbo ìgbà?</para>
  <para style="q2">Kí ló dé tí o fi kọ̀ wá sílẹ̀ fún ọjọ́ pípẹ́?</para>
  <para style="q1">
    <verse number="21" style="v"/>Mú wa padà sí ọ̀dọ̀ rẹ, <char style="nd">Olúwa</char>, kí àwa kí ó le padà;</para>
  <para style="q2">mú ọjọ́ wa di tuntun bí ìgbàanì</para>
  <para style="q1">
    <verse number="22" style="v"/>Àyàfi tí o bá ti kọ̀ wá sílẹ̀ pátápátá</para>
  <para style="q2">tí ìbínú rẹ sí wa sì kọjá ìwọ̀n.</para>
</usx>
