<?xml version="1.0" encoding="UTF-8"?>
<usx version="2.6">
  <book code="MIC" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Mika</para>
  <para style="toc1">Ìwé Wòlíì Mika</para>
  <para style="toc2">Mika</para>
  <para style="toc3">Mik</para>
  <para style="mt1">Ìwé Wòlíì Mika</para>
  <para style="mt4">(Ọdún 750–710 ká tó bí Jesu)</para>
  <para style="imt">Ìfáàrà</para>
  <para style="ip">Ọ̀rọ̀ Mika wà láàrín ìdájọ́ ìparun àti ìdájọ́ ìrètí. Pàtàkì ohun tí ìwé yìí ṣàlàyé ni ìdájọ́ àti ìtúsílẹ̀ nípasẹ̀ Ọlọ́run. Mika sì tún tẹnumọ́ ọn pé Ọlọ́run kórìíra ìbọ̀rìṣà, ìdájọ́ èké, ìṣọ̀tẹ̀ àti ẹbọ asán, ṣùgbọ́n ó ní inú dídùn láti máa dáríjì onírẹ̀lẹ̀.</para>
  <para style="ip">Mika ṣe ìtẹnumọ́ pé ìdájọ́ àti ìtúsílẹ̀ wá nípasẹ̀ Ọlọ́run. Ó sì tún ṣàlàyé pé, Sioni yóò ni ògo ńlá ju ti àtẹ̀yìnwá lọ. Ìjọba Dafidi yóò wà ní ìkẹyìn, yóò sì ni ìwọ̀n tó pọ̀ nípasẹ̀ Messia tó ń bọ̀. Ó fi ìdí rẹ̀ múlẹ̀ nínú ọ̀rọ̀ rẹ̀ tó wí pé, “Ó ti fihàn ọ́, ìwọ ènìyàn, ohun tí í ṣe rere, àti ohun tí <char style="nd">Olúwa</char> ń béèrè lọ́wọ́ rẹ?” <char style="xt">(<ref loc="MIC 6:8">6.8</ref>)</char></para>
  <para style="iot">Kókó-ọ̀rọ̀</para>
  <para style="io1">i. Ọ̀rọ̀ Ọlọ́run tọ Mika wá <char style="ior"><ref loc="MIC 1:1">1.1</ref></char>.</para>
  <para style="io1">ii. Ìdájọ́ lórí Israẹli àti Juda <char style="ior"><ref loc="MIC 1:2-3:12">1.2–3.12</ref></char>.</para>
  <para style="io1">iii. Ìrètí fún Israẹli àti Juda <char style="ior"><ref loc="MIC 4:1-5:15">4.1–5.15</ref></char>.</para>
  <para style="io1">iv. Ẹ̀sùn <char style="nd">Olúwa</char> sí àwọn ọmọ Israẹli <char style="ior"><ref loc="MIC 6:1">6.1</ref></char>.</para>
  <para style="io1">v. Ìbànújẹ́ yípadà sí ayọ̀ ìṣẹ́gun <char style="ior"><ref loc="MIC 7:20">7.20</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tí ó tọ Mika ará Moreṣeti wá ní àkókò ìjọba Jotamu, Ahasi, àti Hesekiah, àwọn ọba Juda nìwọ̀nyí, ìran tí ó rí nípa Samaria àti Jerusalẹmu.</para>
  <para style="b"/>
  <para style="b"/>
  <para style="q1">
    <verse number="2" style="v"/>Ẹ gbọ́, gbogbo ẹ̀yin ènìyàn,</para>
  <para style="q2">fetísílẹ̀, ìwọ ayé àti gbogbo ohun tó wà níbẹ̀,</para>
  <para style="q1">kí <char style="nd">Olúwa</char> Olódùmarè lè ṣe ẹlẹ́rìí sí yín,</para>
  <para style="q2">
    <note caller="-" style="x">
      <char style="xo" closed="false">1.2: </char>
      <char style="xt" closed="false">
        <ref loc="1KI 22:28">1Ọb 22.28</ref>.</char>
    </note>Olúwa láti inú tẹmpili mímọ́ rẹ̀ wá.</para>
  <para style="s1">Ìdájọ́ tí o lòdì sí Samaria àti Jerusalẹmu</para>
  <para style="q1">
    <verse number="3" style="v"/>Wò ó! <char style="nd">Olúwa</char> ń bọ̀ wá láti ibùgbé rẹ̀;</para>
  <para style="q2">yóò sọ̀kalẹ̀, yóò sì tẹ ibi gíga ayé mọ́lẹ̀.</para>
  <para style="q1">
    <verse number="4" style="v"/>Àwọn òkè ńlá yóò sí yọ́ lábẹ́ rẹ̀,</para>
  <para style="q2">àwọn Àfonífojì yóò sì pínyà,</para>
  <para style="q1">bí idà níwájú iná,</para>
  <para style="q2">bí omi tí ó ń sàn lọ ni ibi gẹ̀rẹ́gẹ̀rẹ́.</para>
  <para style="q1">
    <verse number="5" style="v"/>Nítorí ìré-òfin-kọjá Jakọbu ni gbogbo èyí,</para>
  <para style="q2">àti nítorí ẹ̀ṣẹ̀ ilé Israẹli.</para>
  <para style="q1">Kí ni ìré-òfin-kọjá Jakọbu?</para>
  <para style="q2">Ǹjẹ́ Samaria ha kọ?</para>
  <para style="q1">Kí ni àwọn ibi gíga Juda?</para>
  <para style="q2">Ǹjẹ́ Jerusalẹmu ha kọ?</para>
  <para style="b"/>
  <para style="q1">
    <verse number="6" style="v"/>“Nítorí náà, èmi yóò ṣe Samaria bí òkìtì lórí pápá,</para>
  <para style="q2">bí ibi ti à ń lò fún gbígbin ọgbà àjàrà.</para>
  <para style="q1">Èmi yóò gbá àwọn òkúta rẹ̀ dànù sínú àfonífojì.</para>
  <para style="q2">Èmi yóò sí tú ìpilẹ̀ṣẹ̀ rẹ̀ palẹ̀.</para>
  <para style="q1">
    <verse number="7" style="v"/>Gbogbo àwọn ère fínfín rẹ̀ ni a ó fọ́ sí wẹ́wẹ́</para>
  <para style="q2">gbogbo àwọn ẹ̀bùn tẹmpili rẹ̀ ni a ó fi iná sun:</para>
  <para style="q2">Èmi yóò sì pa gbogbo àwọn òrìṣà rẹ̀ run.</para>
  <para style="q1">Nítorí tí ó ti kó àwọn ẹ̀bùn rẹ̀ jọ láti inú owó èrè panṣágà,</para>
  <para style="q2">gẹ́gẹ́ bí owó èrè panṣágà, wọn yóò sì tún padà sí owó iṣẹ́ panṣágà.”</para>
  <para style="s1">Ẹkún òun ọfọ̀</para>
  <para style="q1">
    <verse number="8" style="v"/>Nítorí èyí, èmi yóò sì sọkún,</para>
  <para style="q2">èmi yóò sì pohùnréré ẹkún:</para>
  <para style="q1">èmi yóò máa lọ ní ẹsẹ̀ lásán àti ní ìhòhò</para>
  <para style="q2">Èmi yóò ké bí akátá,</para>
  <para style="q2">èmi yóò sì máa dárò bí àwọn ọmọ ògòǹgò.</para>
  <para style="q1">
    <verse number="9" style="v"/>Nítorí tí ọgbẹ́ rẹ̀ jẹ́ aláìlèwòtán;</para>
  <para style="q2">ó sì ti wá sí Juda.</para>
  <para style="q1">Ó sì ti dé ẹnu-bodè àwọn ènìyàn mi,</para>
  <para style="q2">àní sí Jerusalẹmu.</para>
  <para style="q1">
    <verse number="10" style="v"/>Ẹ má ṣe sọ ní Gati</para>
  <para style="q2">ẹ má ṣe sọkún rárá.</para>
  <para style="q1">Ní ilẹ̀ Beti-Ofra</para>
  <para style="q2">mo yí ara mi nínú eruku.</para>
  <para style="q1">
    <verse number="11" style="v"/>Ẹ kọjá lọ ni ìhòhò àti ni ìtìjú,</para>
  <para style="q2">ìwọ tí ó ń gbé ni Ṣafiri.</para>
  <para style="q1">Àwọn tí ó ń gbé ni Ṣaanani</para>
  <para style="q2">kì yóò sì jáde wá.</para>
  <para style="q1">Beti-Eseli wà nínú ọ̀fọ̀;</para>
  <para style="q2">A ó sì gba ààbò rẹ̀ kúrò lọ́wọ́ yin.</para>
  <para style="q1">
    <verse number="12" style="v"/>Nítorí àwọn tí ó ń gbé ni Marati ń retí ìre,</para>
  <para style="q2">Ṣùgbọ́n ibi sọ̀kalẹ̀ ti ọ̀dọ̀ <char style="nd">Olúwa</char> wá sí ẹnu-bodè Jerusalẹmu.</para>
  <para style="q1">
    <verse number="13" style="v"/>Ìwọ olùgbé Lakiṣi,</para>
  <para style="q2">dì kẹ̀kẹ́ mọ́ ẹranko tí ó yára.</para>
  <para style="q1">Òun sì ni ìbẹ̀rẹ̀ ẹ̀ṣẹ̀</para>
  <para style="q2">sí àwọn ọmọbìnrin Sioni,</para>
  <para style="q2">nítorí a rí àìṣedéédéé Israẹli nínú rẹ̀.</para>
  <para style="q1">
    <verse number="14" style="v"/>Nítorí náà ni ìwọ ó ṣe fi ìwé ìkọ̀sílẹ̀</para>
  <para style="q2">fún Moreṣeti Gati.</para>
  <para style="q1">Àwọn ilé Aksibu yóò jẹ́ ẹlẹ́tàn sí àwọn ọba Israẹli.</para>
  <para style="q1">
    <verse number="15" style="v"/>Èmi yóò sì mú àrólé kan wá sórí rẹ ìwọ olùgbé Meraṣa.</para>
  <para style="q2">Ẹni tí ó jẹ́ ògo Israẹli</para>
  <para style="q2">yóò sì wá sí Adullamu.</para>
  <para style="q1">
    <verse number="16" style="v"/>Fá irun orí rẹ nínú ọ̀fọ̀</para>
  <para style="q2">nítorí àwọn ọmọ rẹ aláìlágbára,</para>
  <para style="q1">sọ ra rẹ̀ di apárí bí ẹyẹ igún,</para>
  <para style="q2">nítorí wọn yóò kúrò lọ́dọ̀ rẹ lọ sí ìgbèkùn.</para>
  <chapter number="2" style="c"/>
  <para style="s1">Èrò ènìyàn àti ti Ọlọ́run</para>
  <para style="q1">
    <verse number="1" style="v"/>Ègbé ni fún àwọn tí ń gbèrò àìṣedéédéé</para>
  <para style="q2">tí wọ́n sì ń ṣiṣẹ́ ibi lórí ibùsùn wọn!</para>
  <para style="q1">Nígbà tí ojúmọ́ bá mọ́, wọn yóò gbé e jáde</para>
  <para style="q2">nítorí ó wà ní agbára wọn láti ṣe é.</para>
  <para style="q1">
    <verse number="2" style="v"/>Wọ́n sì ń ṣe ojúkòkòrò oko, wọ́n sì fi agbára wọn gbà wọ́n,</para>
  <para style="q2">àti àwọn ilé, wọ́n sì gbà wọ́n.</para>
  <para style="q1">Wọ́n sì ni ènìyàn àti ilẹ̀ rẹ̀ lára</para>
  <para style="q2">àní ènìyàn àti ohun ìní rẹ̀.</para>
  <para style="p">
    <verse number="3" style="v"/>Nítorí náà, <char style="nd">Olúwa</char> wí pé:</para>
  <para style="q1">“Èmi ń gbèrò ibi sí àwọn ìdílé wọ̀nyí,</para>
  <para style="q2">nínú èyí tí wọn kì yóò le è gba ara wọn là.</para>
  <para style="q1">Ìwọ kì yóò sì lè máa rìn ní ìgbéraga mọ́,</para>
  <para style="q2">nítorí yóò jẹ́ àkókò ibi.</para>
  <para style="q1">
    <verse number="4" style="v"/>Ní ọjọ́ náà ni ẹnìkan yóò pa òwe kan sí yín;</para>
  <para style="q2">wọn yóò sì pohùnréré ẹkún kíkorò pé:</para>
  <para style="q1">‘Ní kíkó a ti kó wọn tán;</para>
  <para style="q2">
    <char style="nd">Olúwa</char> ti pín ohun ìní àwọn ènìyàn mi;</para>
  <para style="q1">Ó ti mú un kúrò lọ́dọ̀ mi!</para>
  <para style="q2">Ó fi oko wa lé àwọn ọlọ̀tẹ̀ lọ́wọ́.’ ”</para>
  <para style="b"/>
  <para style="q1">
    <verse number="5" style="v"/>Nítorí náà, ìwọ kò ní ní ẹnìkankan tí yóò ta okùn nínú ìjọ <char style="nd">Olúwa</char>,</para>
  <para style="q2">tí yóò pín ilẹ̀ nípa ìbò.</para>
  <para style="s1">Àwọn wòlíì èké</para>
  <para style="q1">
    <verse number="6" style="v"/>“Ẹ má ṣe sọtẹ́lẹ̀,” ni àwọn Wòlíì wọn wí.</para>
  <para style="q2">“Ẹ má ṣe sọtẹ́lẹ̀ nípa nǹkan wọ̀nyí;</para>
  <para style="q2">kí ìtìjú má ṣe le bá wa”</para>
  <para style="q1">
    <verse number="7" style="v"/>Ṣé kí á sọ ọ́, ìwọ ilé Jakọbu:</para>
  <para style="q2">“Ǹjẹ́ ẹ̀mí <char style="nd">Olúwa</char> ha ń bínú bí?</para>
  <para style="q2">Ǹjẹ́ iṣẹ́ rẹ ha nìwọ̀nyí?”</para>
  <para style="b"/>
  <para style="q1">“Ǹjẹ́ ọ̀rọ̀ mi kò ha ń ṣe rere</para>
  <para style="q2">fún ẹni tí ń rìn déédé bí?</para>
  <para style="q1">
    <verse number="8" style="v"/>Láìpẹ́ àwọn ènìyàn mi dìde</para>
  <para style="q2">bí ọ̀tá sí mi.</para>
  <para style="q1">Ìwọ bọ́ aṣọ ọlọ́rọ̀</para>
  <para style="q2">kúrò lára àwọn tí ń kọjá lọ ní àìléwu,</para>
  <para style="q2">bí àwọn ẹni tí ó padà bọ̀ láti ojú ogun.</para>
  <para style="q1">
    <verse number="9" style="v"/>Ẹ̀yin sì lé obìnrin àwọn ènìyàn mi</para>
  <para style="q2">kúrò nínú ilé ayọ̀ wọn,</para>
  <para style="q1">ẹ̀yin sì ti gba ògo mi,</para>
  <para style="q2">kúrò lọ́wọ́ àwọn ọmọ wọn láéláé.</para>
  <para style="q1">
    <verse number="10" style="v"/>Ẹ dìde, kí ẹ sì máa lọ!</para>
  <para style="q2">Nítorí èyí kì í ṣe ibi ìsinmi yín,</para>
  <para style="q1">nítorí tí a ti sọ ọ́ di àìmọ́</para>
  <para style="q2">yóò pa yín run,</para>
  <para style="q2">àní ìparun kíkorò.</para>
  <para style="q1">
    <verse number="11" style="v"/>Tí òpùrọ́ àti ẹlẹ́tàn bá wà tí wọ́n sì wí pé,</para>
  <para style="q2">‘Èmi yóò sọtẹ́lẹ̀ fún ọ nípa ọ̀pọ̀lọpọ̀ wáìnì àti ọtí líle,’</para>
  <para style="q2">òun ni yóò tilẹ̀ ṣe wòlíì àwọn ènìyàn wọ̀nyí!</para>
  <para style="s1">Ìlérí ìgbàlà</para>
  <para style="q1">
    <verse number="12" style="v"/>“Èmi yóò kó gbogbo yín jọ, ìwọ Jakọbu;</para>
  <para style="q2">Èmi yóò gbá ìyókù Israẹli jọ.</para>
  <para style="q1">Èmi yóò kó wọn jọ pọ̀ gẹ́gẹ́ bí àgùntàn nínú agbo ẹran,</para>
  <para style="q2">gẹ́gẹ́ bí ọ̀wọ́ ẹran nínú agbo wọn,</para>
  <para style="q2">ibẹ̀ yóò sì pariwo nítorí ọ̀pọ̀ ènìyàn.</para>
  <para style="q1">
    <verse number="13" style="v"/>Ẹni tí ó ń fọ ọ̀nà yóò lọ sókè níwájú wọn;</para>
  <para style="q2">wọn yóò fọ láti ẹnu ibodè, wọn yóò sì jáde lọ.</para>
  <para style="q1">Àwọn ọba wọn yóò sì kọjá lọ níwájú wọn,</para>
  <para style="q2">
    <char style="nd">Olúwa</char> ni yóò sì ṣe olórí wọn.”</para>
  <chapter number="3" style="c"/>
  <para style="s1">Bíbá àwọn olórí àti àwọn wòlíì wí</para>
  <para style="p">
    <verse number="1" style="v"/>Nígbà náà, ni mo wí pé,</para>
  <para style="q1">“Ẹ gbọ́, ẹ̀yin olórí Jakọbu,</para>
  <para style="q2">ẹ̀yin alákòóso ilé Israẹli.</para>
  <para style="q1">Ǹjẹ́ ẹ̀yin kò ha ni í gba òdodo bí.</para>
  <para style="q2">
    <verse number="2" style="v"/>Ẹ̀yin tí ó kórìíra ìre, tí ẹ sì fẹ́ràn ibi;</para>
  <para style="q1">Ẹ̀yin tí ẹ fa awọ ẹran-ara àwọn ènìyàn mi ya kúrò lára wọn</para>
  <para style="q2">àti ẹran-ara wọn kúrò ní egungun wọn;</para>
  <para style="q1">
    <verse number="3" style="v"/>Àwọn tí ó jẹ ẹran-ara àwọn ènìyàn mi,</para>
  <para style="q2">wọn sì bọ́ awọ ara wọn kúrò lára wọn.</para>
  <para style="q2">Wọ́n sì fọ́ egungun wọn sí wẹ́wẹ́;</para>
  <para style="q1">Wọn sì gé e sí wẹ́wẹ́ bí ẹran inú ìkòkò,</para>
  <para style="q2">bí ẹran inú agbada?”</para>
  <para style="b"/>
  <para style="q1">
    <verse number="4" style="v"/>Nígbà náà ni wọn yóò kígbe sí <char style="nd">Olúwa</char>,</para>
  <para style="q2">Ṣùgbọ́n òun kì yóò dá wọn lóhùn.</para>
  <para style="q1">Ní àkókò náà ni òun yóò fi ojú rẹ̀ pamọ́ kúrò lọ́dọ̀ wọn,</para>
  <para style="q2">nítorí ibi tí wọ́n ti ṣe.</para>
  <para style="p">
    <verse number="5" style="v"/>Báyìí ni <char style="nd">Olúwa</char> wí:</para>
  <para style="q1">“Ní ti àwọn Wòlíì</para>
  <para style="q2">tí ń ṣi àwọn ènìyàn mi lọ́nà,</para>
  <para style="q1">tí ẹnìkan bá fún wọn ní oúnjẹ,</para>
  <para style="q2">wọn yóò kéde àlàáfíà;</para>
  <para style="q1">Ṣùgbọ́n tí kò bá fi nǹkan sí wọn ní ẹnu,</para>
  <para style="q2">wọn yóò múra ogun sí i.</para>
  <para style="q1">
    <verse number="6" style="v"/>Nítorí náà òru yóò wá sórí yín,</para>
  <para style="q2">tí ẹ̀yin kì yóò sì rí ìran kankan,</para>
  <para style="q1">òkùnkùn yóò sì kùn fún yín,</para>
  <para style="q2">tí ẹ̀yin kì yóò sì lè sọtẹ́lẹ̀</para>
  <para style="q1">Oòrùn yóò sì wọ lórí àwọn wòlíì</para>
  <para style="q2">ọjọ́ yóò sì ṣókùnkùn lórí wọn.</para>
  <para style="q1">
    <verse number="7" style="v"/>Ojú yóò sì ti àwọn Wòlíì</para>
  <para style="q2">àwọn alásọtẹ́lẹ̀ pẹ̀lú yóò sì gba ìtìjú.</para>
  <para style="q1">Gbogbo wọn ni yóò bo ojú wọn,</para>
  <para style="q2">nítorí kò sí ìdáhùn láti ọ̀dọ̀ Ọlọ́run.”</para>
  <para style="q1">
    <verse number="8" style="v"/>Ṣùgbọ́n ní tèmi,</para>
  <para style="q2">èmi kún fún agbára pẹ̀lú ẹ̀mí <char style="nd">Olúwa</char>,</para>
  <para style="q2">láti sọ ìré-òfin-kọjá Jakọbu fún un,</para>
  <para style="q2">àti láti sọ ẹ̀ṣẹ̀ Israẹli fún un.</para>
  <para style="b"/>
  <para style="q1">
    <verse number="9" style="v"/>Gbọ́ ẹ̀yin olórí ilé Jakọbu,</para>
  <para style="q2">àti ẹ̀yin alákòóso ilé Israẹli,</para>
  <para style="q1">tí ó kórìíra òdodo</para>
  <para style="q2">tí ó sì yí òtítọ́ padà;</para>
  <para style="q1">
    <verse number="10" style="v"/>Tí ó kọ́ Sioni pẹ̀lú ìtàjẹ̀ sílẹ̀,</para>
  <para style="q2">àti Jerusalẹmu pẹ̀lú ìwà búburú.</para>
  <para style="q1">
    <verse number="11" style="v"/>Àwọn olórí rẹ̀ ń ṣe ìdájọ́ nítorí àbẹ̀tẹ́lẹ̀,</para>
  <para style="q2">àwọn àlùfáà rẹ̀ sì ń kọ́ni nítorí owó ọ̀yà</para>
  <para style="q2">àwọn wòlíì rẹ̀ pẹ̀lú sì ń sọtẹ́lẹ̀ nítorí owó.</para>
  <para style="q1">Síbẹ̀, wọn gbẹ́kẹ̀lé <char style="nd">Olúwa</char>, wọ́n sì wí pé,</para>
  <para style="q2">“Nítòótọ́, <char style="nd">Olúwa</char> wà pẹ̀lú wa!</para>
  <para style="q2">Ibi kan kì yóò bá wa.”</para>
  <para style="q1">
    <verse number="12" style="v"/>Nítorí náà, nítorí tiyín,</para>
  <para style="q2">ni a ó ṣe ro Sioni bí oko,</para>
  <para style="q1">Jerusalẹmu yóò sì di ebè</para>
  <para style="q2">àti òkè tẹmpili bí i ibi gíga igbó.</para>
  <chapter number="4" style="c"/>
  <para style="s1">Òkè <char style="nd">Olúwa</char></para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">4.1-3: </char>
      <char style="xt" closed="false">
        <ref loc="ISA 2:2-4">Isa 2.2-4</ref>.</char>
    </note>Ní ọjọ́ ìkẹyìn</para>
  <para style="q1">a ó fi òkè ilé <char style="nd">Olúwa</char> lélẹ̀ lórí àwọn òkè ńlá,</para>
  <para style="q2">a ó sì gbé e ga ju àwọn òkè kéékèèkéé lọ,</para>
  <para style="q2">àwọn ènìyàn yóò sì máa wọ̀ sínú rẹ̀.</para>
  <para style="p">
    <verse number="2" style="v"/>Ọ̀pọ̀lọpọ̀ orílẹ̀-èdè yóò wá,</para>
  <para style="q1">wọn yóò sì wí pé, “Ẹ wá, ẹ jẹ́ kí á gòkè ńlá <char style="nd">Olúwa</char>,</para>
  <para style="q2">àti sí ilé Ọlọ́run Jakọbu</para>
  <para style="q1">Òun yóò sì kọ́ wa ní ọ̀nà rẹ̀,</para>
  <para style="q2">kí àwa kí ó lè rìn ní ọ̀nà rẹ̀.”</para>
  <para style="q1">Òfin yóò jáde láti Sioni wá,</para>
  <para style="q2">àti ọ̀rọ̀ <char style="nd">Olúwa</char> láti Jerusalẹmu.</para>
  <para style="q1">
    <verse number="3" style="v"/>Òun yóò sì ṣe ìdájọ́ láàrín ọ̀pọ̀lọpọ̀ ènìyàn,</para>
  <para style="q2">yóò sì parí aáwọ̀ fún orílẹ̀-èdè alágbára jíjìn réré.</para>
  <para style="q1">Wọn yóò sì fi idà wọn rọ ohun èlò ìtulẹ̀</para>
  <para style="q2">àti ọ̀kọ̀ wọn di dòjé</para>
  <para style="q1">orílẹ̀-èdè kì yóò gbé idà sókè sí orílẹ̀-èdè mọ́,</para>
  <para style="q2">bẹ́ẹ̀ ni wọn kì yóò kọ́ ogun jíjà mọ́.</para>
  <para style="q1">
    <verse number="4" style="v"/>
    <note caller="-" style="x">
      <char style="xo" closed="false">4.4: </char>
      <char style="xt" closed="false">
        <ref loc="ZEC 3:10">Sk 3.10</ref>.</char>
    </note>Ṣùgbọ́n olúkúlùkù yóò jókòó lábẹ́ àjàrà rẹ̀</para>
  <para style="q2">àti lábẹ́ igi ọ̀pọ̀tọ́ rẹ̀,</para>
  <para style="q1">ẹnìkan kì yóò sì dẹ́rùbà wọ́n,</para>
  <para style="q2">nítorí <char style="nd">Olúwa</char> àwọn ọmọ-ogun ti sọ̀rọ̀.</para>
  <para style="q1">
    <verse number="5" style="v"/>Gbogbo àwọn ènìyàn ń rìn,</para>
  <para style="q2">olúkúlùkù ni orúkọ ọlọ́run tirẹ̀,</para>
  <para style="q1">ṣùgbọ́n àwa yóò máa rìn ní orúkọ <char style="nd">Olúwa</char>.</para>
  <para style="q2">Ọlọ́run wa láé àti láéláé.</para>
  <para style="s1">Èrò <char style="nd">Olúwa</char></para>
  <para style="p">
    <verse number="6" style="v"/>“Ní ọjọ́ náà,” ni <char style="nd">Olúwa</char> wí,</para>
  <para style="q1">“Èmi yóò kó àwọn arọ jọ;</para>
  <para style="q2">èmi yóò sì ṣà àwọn tí a lé kúrò ní ìlú jọ,</para>
  <para style="q2">àti àwọn ẹni tí èmi ti pọ́n lójú.</para>
  <para style="q1">
    <verse number="7" style="v"/>Èmi yóò dá àwọn arọ sí fún èyí tókù,</para>
  <para style="q2">èmi yóò sì sọ àwọn tí a lé kúrò ní ìlú di orílẹ̀-èdè alágbára.</para>
  <para style="q1">
    <char style="nd">Olúwa</char> yóò sì jẹ ọba lórí wọn ní òkè ńlá Sioni</para>
  <para style="q2">láti ìsinsin yìí lọ àti títí láéláé.</para>
  <para style="q1">
    <verse number="8" style="v"/>Ní ti ìwọ, ilé ìṣọ́ agbo àgùntàn,</para>
  <para style="q2">odi alágbára ọmọbìnrin Sioni,</para>
  <para style="q1">a ó mú ìjọba ìṣáájú padà bọ̀ sípò fún un yín;</para>
  <para style="q2">ìjọba yóò sì wà sí ọ̀dọ̀ ọmọbìnrin Jerusalẹmu.”</para>
  <para style="b"/>
  <para style="q1">
    <verse number="9" style="v"/>Kí ni ìwọ ha ń kígbe sókè sí nísinsin yìí?</para>
  <para style="q2">Ǹjẹ́ ìwọ kò ní ọba bí?</para>
  <para style="q1">Àwọn ìgbìmọ̀ rẹ ṣègbé bí?</para>
  <para style="q2">Nítorí ìrora ti dì ọ́ mú bí obìnrin tí ń rọbí.</para>
  <para style="q1">
    <verse number="10" style="v"/>Máa yí síhìn-ín sọ́hùn-ún nínú ìrora,</para>
  <para style="q2">ìwọ obìnrin Sioni,</para>
  <para style="q1">bí ẹni tí ń rọbí,</para>
  <para style="q2">nítorí nísinsin yìí ìwọ yóò jáde lọ kúrò ní ìlú,</para>
  <para style="q1">ìwọ yóò sì máa gbé inú igbó.</para>
  <para style="q2">Ìwọ yóò lọ sí Babeli;</para>
  <para style="q1">níbẹ̀ ni ìwọ yóò sì ti rí ìgbàlà.</para>
  <para style="q2">Níbẹ̀ ni <char style="nd">Olúwa</char> yóò ti rà ọ́ padà kúrò lọ́wọ́ àwọn ọ̀tá rẹ.</para>
  <para style="b"/>
  <para style="q1">
    <verse number="11" style="v"/>Ṣùgbọ́n nísinsin yìí ọ̀pọ̀lọpọ̀ orílẹ̀-èdè kó ara wọn jọ sí ọ.</para>
  <para style="q2">Wọ́n sì wí pé, “Ẹ jẹ́ kí a sọ ọ́ di àìmọ́,</para>
  <para style="q2">Ẹ jẹ́ kí ojú wa kí ó wo Sioni!”</para>
  <para style="q1">
    <verse number="12" style="v"/>Ṣùgbọ́n wọn kò mọ</para>
  <para style="q2">èrò inú <char style="nd">Olúwa</char>;</para>
  <para style="q1">Bẹ́ẹ̀ ni òye ìmọ̀ rẹ̀ kò yé wọn,</para>
  <para style="q2">nítorí ó ti kó wọn jọ bí i ìtí sínú ìpakà.</para>
  <para style="q1">
    <verse number="13" style="v"/>“Dìde, kí ó sì máa pa ọkà ìwọ ọmọbìnrin Sioni,</para>
  <para style="q2">nítorí èmi yóò sọ ìwo rẹ̀ di irin,</para>
  <para style="q1">èmi yóò sì sọ pátákò rẹ̀ di idẹ</para>
  <para style="q2">ìwọ yóò run ọ̀pọ̀lọpọ̀ orílẹ̀-èdè pátápátá.”</para>
  <para style="q1">Èmi yóò sì ya èrè wọn sọ́tọ̀ fún <char style="nd">Olúwa</char></para>
  <para style="q2">àti ọrọ̀ wọn sí Olúwa gbogbo ayé.</para>
  <chapter number="5" style="c"/>
  <para style="s1">Àsọtẹ́lẹ̀ nípa Olùgbàlà láti Bẹtilẹhẹmu</para>
  <para style="q1">
    <verse number="1" style="v"/>Nísinsin yìí, kó àwọn ọ̀wọ́ ogun rẹ jọ,</para>
  <para style="q2">ìwọ ìlú ti o ni ọmọ-ogun,</para>
  <para style="q1">nítorí ó ti fi gbógun dó tì wá.</para>
  <para style="q2">Wọn yóò fi ọ̀pá lu àwọn alákòóso Israẹli ní ẹ̀rẹ̀kẹ́.</para>
  <para style="b"/>
  <para style="q1">
    <verse number="2" style="v"/>“Ṣùgbọ́n ìwọ, Bẹtilẹhẹmu Efrata,</para>
  <para style="q2">bí ìwọ ti jẹ́ kékeré láàrín àwọn ẹ̀yà Juda,</para>
  <para style="q1">nínú rẹ ni ẹni tí yóò jẹ́ olórí ní Israẹli</para>
  <para style="q2">yóò ti jáde tọ̀ mí wá,</para>
  <para style="q1">ìjáde lọ rẹ̀ sì jẹ́ láti ìgbà àtijọ́,</para>
  <para style="q2">láti ìgbà láéláé.”</para>
  <para style="b"/>
  <para style="q1">
    <verse number="3" style="v"/>Nítorí náà Israẹli yóò di kíkọ̀sílẹ̀ pátápátá</para>
  <para style="q2">títí di àkókò tí ẹni tí ń rọbí yóò fi bí,</para>
  <para style="q1">àti àwọn ìyókù arákùnrin rẹ̀ yóò fi padà</para>
  <para style="q2">láti darapọ̀ mọ́ àwọn Israẹli.</para>
  <para style="b"/>
  <para style="q1">
    <verse number="4" style="v"/>Òun yóò sì dúró,</para>
  <para style="q2">yóò sì máa ṣe olùṣọ́-àgùntàn àwọn agbo ẹran rẹ̀ ní agbára <char style="nd">Olúwa</char>,</para>
  <para style="q2">ní ọláńlá orúkọ <char style="nd">Olúwa</char> Ọlọ́run rẹ̀.</para>
  <para style="q1">Wọn yóò sì wà láìléwu,</para>
  <para style="q2">nítorí nísinsin yìí ni títóbi rẹ</para>
  <para style="q2">yóò sì dé òpin ayé.</para>
  <para style="s1">Ìgbàlà àti ìparun</para>
  <para style="q1">
    <verse number="5" style="v"/>Òun yóò sì jẹ́ àlàáfíà wọn.</para>
  <para style="q2">Nígbà tí àwọn Asiria bá gbógun sí ilẹ̀ wa</para>
  <para style="q2">tí wọ́n sì ń yan lórí odi alágbára wa,</para>
  <para style="q1">nígbà náà ni a ó gbé olùṣọ́-àgùntàn méje dìde sí i,</para>
  <para style="q2">àti olórí ènìyàn mẹ́jọ.</para>
  <para style="q1">
    <verse number="6" style="v"/>Wọn yóò sì fi idà pa ilẹ̀ Asiria run,</para>
  <para style="q2">àti ilẹ̀ Nimrodu pẹ̀lú idà tí a fà.</para>
  <para style="q1">Òun yóò sì gbà wá sílẹ̀ lọ́wọ́ àwọn ará Asiria</para>
  <para style="q2">nígbà tí wọn bá gbógun ti ilẹ̀ wa</para>
  <para style="q2">tí wọ́n sì tún yan wọ ẹnu-bodè wa.</para>
  <para style="b"/>
  <para style="q1">
    <verse number="7" style="v"/>Ìyókù Jakọbu yóò sì wà</para>
  <para style="q2">láàrín ọ̀pọ̀lọpọ̀ ènìyàn</para>
  <para style="q1">bí ìrì láti ọ̀dọ̀ <char style="nd">Olúwa</char> wa,</para>
  <para style="q2">bí ọ̀wààrà òjò lórí koríko,</para>
  <para style="q1">tí kò gbẹ́kẹ̀lé ènìyàn</para>
  <para style="q2">tàbí kò dúró de àwọn ọmọ ènìyàn.</para>
  <para style="q1">
    <verse number="8" style="v"/>Ìyókù Jakọbu yóò sì wà láàrín àwọn aláìkọlà</para>
  <para style="q2">ní àárín àwọn ọ̀pọ̀ ènìyàn,</para>
  <para style="q1">bí i kìnnìún láàrín àwọn ẹranko inú igbó,</para>
  <para style="q2">bí i ọmọ kìnnìún láàrín agbo àgùntàn,</para>
  <para style="q1">èyí tí ó máa ń fà á ya pẹ́rẹpẹ̀rẹ,</para>
  <para style="q2">tí ó sì máa ń tẹ̀ ẹ́ mọ́lẹ̀,</para>
  <para style="q2">tí kò sì ṣí ẹnìkan tí ó lè gbà á là.</para>
  <para style="q1">
    <verse number="9" style="v"/>A ó gbé ọwọ́ rẹ̀ sókè ní ìṣẹ́gun lórí àwọn ọ̀tá rẹ̀,</para>
  <para style="q2">gbogbo àwọn ọ̀tá rẹ̀ sì ni a ó parun.</para>
  <para style="p">
    <verse number="10" style="v"/>“Ní ọjọ́ náà,” ni <char style="nd">Olúwa</char> wí,</para>
  <para style="q1">“Èmi yóò pa àwọn ẹṣin rẹ̀ run kúrò láàrín rẹ</para>
  <para style="q2">èmi yóò sì pa àwọn kẹ̀kẹ́ ogun rẹ̀ run.</para>
  <para style="q1">
    <verse number="11" style="v"/>Èmi yóò sì pa ilẹ̀ ìlú ńlá rẹ̀ run,</para>
  <para style="q2">èmi ó sì fa gbogbo ibi gíga rẹ̀ ya.</para>
  <para style="q1">
    <verse number="12" style="v"/>Èmi yóò gé ìwà àjẹ́ kúrò lọ́wọ́ rẹ̀,</para>
  <para style="q2">ìwọ kì yóò sì ní aláfọ̀ṣẹ mọ́.</para>
  <para style="q1">
    <verse number="13" style="v"/>Èmi yóò pa àwọn ère fínfín rẹ̀ run,</para>
  <para style="q2">àti ọwọ́n rẹ̀ kúrò láàrín rẹ̀;</para>
  <para style="q1">ìwọ kì yóò sì le è foríbalẹ̀</para>
  <para style="q2">fún iṣẹ́ ọwọ́ rẹ mọ́.</para>
  <para style="q1">
    <verse number="14" style="v"/>Èmi yóò fa ère Aṣerah tu kúrò láàrín rẹ̀,</para>
  <para style="q2">èmi yóò sì pa ìlú ńlá rẹ̀ run.</para>
  <para style="q1">
    <verse number="15" style="v"/>Èmi yóò gbẹ̀san ní ìbínú àti ìrunú</para>
  <para style="q2">lórí àwọn orílẹ̀-èdè tí kò ti tẹríba fún mi.”</para>
  <chapter number="6" style="c"/>
  <para style="s1">Ọlọ́run pe Israẹli níjà</para>
  <para style="p">
    <verse number="1" style="v"/>Ẹ fi etí sí ohun tí <char style="nd">Olúwa</char> wí:</para>
  <para style="q1">“Dìde dúró, bẹ ẹ̀bẹ̀ fún ẹjọ́ rẹ níwájú òkè ńlá;</para>
  <para style="q2">sì jẹ́ kí àwọn òkè kéékèèkéé gbọ́ ohun tí ó fẹ́ wí.</para>
  <para style="b"/>
  <para style="q1">
    <verse number="2" style="v"/>“Gbọ́, ìwọ òkè ńlá, ẹ̀sùn <char style="nd">Olúwa</char>;</para>
  <para style="q2">gbọ́, ìwọ ìpìlẹ̀ ilé ayérayé.</para>
  <para style="q1">Nítorí <char style="nd">Olúwa</char> ń bá àwọn ènìyàn rẹ̀ wíjọ́;</para>
  <para style="q2">òun yóò sì bá Israẹli rojọ́.</para>
  <para style="b"/>
  <para style="q1">
    <verse number="3" style="v"/>“Ẹ̀yin ènìyàn mi, kí ni mo ṣe fún yín?</para>
  <para style="q2">Àti nínú kí ni mo ti dá yin lágara? Dá mi lóhùn.</para>
  <para style="q1">
    <verse number="4" style="v"/>Nítorí èmi mú un yín gòkè láti ilẹ̀ Ejibiti wá,</para>
  <para style="q2">mo sì rà yín padà láti ilẹ̀ ẹrú wá.</para>
  <para style="q1">Mo rán Mose láti darí yín,</para>
  <para style="q2">bákan náà mo rán Aaroni àti Miriamu síwájú rẹ̀.</para>
  <para style="q1">
    <verse number="5" style="v"/>Ìwọ ènìyàn mi,</para>
  <para style="q2">rántí ohun tí Balaki ọba Moabu gbèrò</para>
  <para style="q2">àti ohun tí Balaamu ọmọ Beori dáhùn.</para>
  <para style="q1">Rántí ìrìnàjò rẹ̀ láti Ṣittimu dé Gilgali,</para>
  <para style="q2">kí ìwọ ba le mọ òdodo <char style="nd">Olúwa</char>.”</para>
  <para style="b"/>
  <para style="q1">
    <verse number="6" style="v"/>Kí ni èmi yóò ha mú wá síwájú <char style="nd">Olúwa</char></para>
  <para style="q2">tí èmi ó fi tẹ ara mi ba níwájú Ọlọ́run gíga?</para>
  <para style="q1">Kí èmi ha wá sí iwájú rẹ̀ pẹ̀lú ọrẹ ẹbọ sísun,</para>
  <para style="q2">pẹ̀lú ọmọ màlúù ọlọ́dún kan?</para>
  <para style="q1">
    <verse number="7" style="v"/>Ǹjẹ́ <char style="nd">Olúwa</char> yóò ní inú dídùn sí ẹgbẹgbàarùn-ún àgbò,</para>
  <para style="q2">tàbí sí ẹgbẹgbàarùn-ún ìṣàn òróró?</para>
  <para style="q1">Èmi yóò ha fi àkọ́bí mi sílẹ̀ fún ìré-òfin-kọjá mi,</para>
  <para style="q2">èso inú ara mi fún ẹ̀ṣẹ̀ ọkàn mi?</para>
  <para style="q1">
    <verse number="8" style="v"/>Ó ti fihàn ọ́, ìwọ ènìyàn, ohun tí ó dára,</para>
  <para style="q2">àti ohun tí <char style="nd">Olúwa</char> ń béèrè lọ́wọ́ rẹ?</para>
  <para style="q1">Bí kò ṣe láti ṣe òtítọ́, kí o sì fẹ́ràn àánú,</para>
  <para style="q2">àti kí o rìn ní ìrẹ̀lẹ̀ pẹ̀lú Ọlọ́run rẹ̀.</para>
  <para style="s1">Ẹ̀ṣẹ̀ Israẹli àti ìjìyà wọn</para>
  <para style="q1">
    <verse number="9" style="v"/>Gbọ́! Ohùn <char style="nd">Olúwa</char> kígbe sí ìlú ńlá náà,</para>
  <para style="q2">láti jẹ ọlọ́gbọ́n ni láti bẹ̀rù orúkọ rẹ.</para>
  <para style="q2">“Ẹ kíyèsi ọ̀pá rẹ̀ gbọ́ ọ̀pá àti Ẹni náà tí ó yàn án</para>
  <para style="q1">
    <verse number="10" style="v"/>Ǹjẹ́ ìṣúra ìwà búburú ha wà</para>
  <para style="q2">ní ilé ènìyàn búburú síbẹ̀,</para>
  <para style="q2">àti òṣùwọ̀n àìkún tí ó jẹ́ ohun ìbínú?</para>
  <para style="q1">
    <verse number="11" style="v"/>Ǹjẹ́ èmi ha lè kà wọ́n sí mímọ́</para>
  <para style="q2">pẹ̀lú òṣùwọ̀n búburú,</para>
  <para style="q2">pẹ̀lú àpò òṣùwọ̀n ẹ̀tàn?</para>
  <para style="q1">
    <verse number="12" style="v"/>Àwọn ọlọ́rọ̀ inú rẹ̀ kún fún ìwà ipá;</para>
  <para style="q2">àwọn tí ń gbé inú rẹ̀ ti ọ̀rọ̀ èké</para>
  <para style="q2">àti ahọ́n wọn ń sọ ẹ̀tàn?</para>
  <para style="q1">
    <verse number="13" style="v"/>Nítorí náà ni èmi yóò ṣe mú ọ ṣàìsàn ní lílù ọ́,</para>
  <para style="q2">láti sọ ọ́ dahoro nítorí ẹ̀ṣẹ̀ rẹ.</para>
  <para style="q1">
    <verse number="14" style="v"/>Ìwọ yóò jẹun ṣùgbọ́n kì yóò yó;</para>
  <para style="q2">ìyàn yóò wà láàrín rẹ;</para>
  <para style="q1">Ìwọ yóò kó pamọ́, ṣùgbọ́n ìwọ kì yóò lò láìléwu,</para>
  <para style="q2">nítorí ohun tí ìwọ kò pamọ́ ni èmi yóò fi fún idà.</para>
  <para style="q1">
    <verse number="15" style="v"/>Ìwọ yóò gbìn ṣùgbọ́n ìwọ kì yóò kórè</para>
  <para style="q2">ìwọ yóò tẹ olifi,</para>
  <para style="q1">ṣùgbọ́n ìwọ kì yóò fi òróró rẹ̀ kún ara rẹ;</para>
  <para style="q2">ìwọ yóò tẹ èso àjàrà, ṣùgbọ́n ìwọ kì yóò mu wáìnì.</para>
  <para style="q1">
    <verse number="16" style="v"/>Nítorí tí ìwọ ti pa òfin Omri mọ́,</para>
  <para style="q2">àti gbogbo iṣẹ́ ilé Ahabu,</para>
  <para style="q2">tí ó sì ti tẹ̀lé ìmọ̀ràn wọn,</para>
  <para style="q1">nítorí náà ni èmi yóò ṣe mú ọ fún ìparun</para>
  <para style="q2">àti àwọn ènìyàn rẹ fún ìfiṣe ẹlẹ́yà;</para>
  <para style="q2">ìwọ yóò sì ru ẹ̀gàn àwọn ènìyàn mi.”</para>
  <chapter number="7" style="c"/>
  <para style="s1">Ìrora Israẹli</para>
  <para style="q1">
    <verse number="1" style="v"/>Ègbé ni fún mi!</para>
  <para style="q1">Nítorí èmi sì dàbí ẹni tí ń kó èso ẹ̀ẹ̀rùn jọ,</para>
  <para style="q2">ìpèsè ọgbà àjàrà;</para>
  <para style="q1">kò sì ṣí odidi àjàrà kankan láti jẹ,</para>
  <para style="q2">kò sì ṣí àkọ́so ọ̀pọ̀tọ́ nítorí tí ebi ń pa mí.</para>
  <para style="q1">
    <verse number="2" style="v"/>Àwọn olódodo sì ti kúrò ní ilẹ̀ náà,</para>
  <para style="q2">kò sì ṣí ẹnìkan tí ó ṣẹ́kù tí ó jọ olóòtítọ́;</para>
  <para style="q1">gbogbo wọn sì ń purọ́ ní dídúró nítorí ìtàjẹ̀ sílẹ̀,</para>
  <para style="q2">olúkúlùkù wọ́n sì ń fi àwọ̀n de arákùnrin rẹ̀.</para>
  <para style="q1">
    <verse number="3" style="v"/>Ọwọ́ wọn méjèèjì ti múra tán láti ṣe búburú;</para>
  <para style="q2">àwọn alákòóso ń béèrè fún ẹ̀bùn,</para>
  <para style="q1">àwọn onídàájọ́ sì ń gba owó àbẹ̀tẹ́lẹ̀</para>
  <para style="q2">alágbára sì ń pàṣẹ ohun tí wọ́n fẹ́,</para>
  <para style="q2">gbogbo wọn sì jùmọ̀ ń dìtẹ̀.</para>
  <para style="q1">
    <verse number="4" style="v"/>Ẹni tí ó sàn jùlọ nínú wọn sì dàbí ẹ̀gún,</para>
  <para style="q2">ẹni tí ó jẹ́ olódodo jùlọ burú ju ẹ̀gún ọgbà lọ.</para>
  <para style="q1">Ọjọ́ àwọn olùṣọ́ rẹ̀ ti dé,</para>
  <para style="q2">àti ọjọ́ tí Ọlọ́run bẹ̀ ọ́ wò.</para>
  <para style="q2">Nísinsin yìí ní àkókò ìdààmú wọn.</para>
  <para style="q1">
    <verse number="5" style="v"/>Ẹ má ṣe gba ọ̀rẹ́ kan gbọ́;</para>
  <para style="q2">ẹ má sì ṣe gbẹ́kẹ̀lé amọ̀nà kankan.</para>
  <para style="q1">Pa ìlẹ̀kùn ẹnu rẹ fún ẹni</para>
  <para style="q2">tí ó sùn ní oókan àyà rẹ.</para>
  <para style="q1">
    <verse number="6" style="v"/>
    <note caller="-" style="x">
      <char style="xo" closed="false">7.6: </char>
      <char style="xt" closed="false">
        <ref loc="MAT 10:21">Mt 10.21</ref>,<ref loc="MAT 10:35">35</ref>,<ref loc="MAT 10:36">36</ref>; <ref loc="MRK 13:12">Mk 13.12</ref>; <ref loc="LUK 12:53">Lk 12.53</ref>.</char>
    </note>Nítorí tí ọmọkùnrin kò bọ̀wọ̀ fún baba rẹ̀,</para>
  <para style="q2">ọmọbìnrin sì dìde sí ìyá rẹ̀,</para>
  <para style="q1">aya ọmọ sí ìyá ọkọ rẹ̀,</para>
  <para style="q2">ọ̀tá olúkúlùkù ni àwọn ará ilé rẹ̀.</para>
  <para style="b"/>
  <para style="q1">
    <verse number="7" style="v"/>Ṣùgbọ́n ní tèmi, èmi ní ìwòye ní ìrètí sí <char style="nd">Olúwa</char>,</para>
  <para style="q2">Èmi dúró de Ọlọ́run olùgbàlà mi;</para>
  <para style="q2">Ọlọ́run mi yóò sì tẹ́tí sí mi.</para>
  <para style="s1">Israẹli yóò dìde</para>
  <para style="q1">
    <verse number="8" style="v"/>Má ṣe yọ̀ mí, ìwọ ọ̀tá mi;</para>
  <para style="q2">Bí mó bá ṣubú, èmi yóò dìde.</para>
  <para style="q1">Nígbà tí mo bá jókòó sínú òkùnkùn</para>
  <para style="q2">
    <char style="nd">Olúwa</char> yóò jẹ́ ìmọ́lẹ̀ fún mi.</para>
  <para style="q1">
    <verse number="9" style="v"/>Nítorí èmi ti dẹ́ṣẹ̀ sí i,</para>
  <para style="q2">Èmi yóò faradà ìbínú <char style="nd">Olúwa</char>,</para>
  <para style="q1">títí òun yóò ṣe gba ẹjọ́ mi rò,</para>
  <para style="q2">tí yóò sì ṣe ìdájọ́ mi.</para>
  <para style="q1">Òun yóò sì mú mi wá sínú ìmọ́lẹ̀;</para>
  <para style="q2">èmi yóò sì rí òdodo rẹ̀.</para>
  <para style="q1">
    <verse number="10" style="v"/>Nígbà náà ni ọ̀tá mi yóò rí i</para>
  <para style="q2">ìtìjú yóò sì bo ẹni tí ó wí fún mi pé,</para>
  <para style="q1">“Níbo ni <char style="nd">Olúwa</char> Ọlọ́run rẹ wà?”</para>
  <para style="q2">Ojú mi yóò rí ìṣubú rẹ̀;</para>
  <para style="q1">nísinsin yìí ni yóò di ìtẹ̀mọ́lẹ̀</para>
  <para style="q2">bí ẹrẹ̀ òpópó.</para>
  <para style="b"/>
  <para style="q1">
    <verse number="11" style="v"/>Ọjọ́ tí a ó mọ odi rẹ yóò dé,</para>
  <para style="q2">ọjọ́ náà ni àṣẹ yóò jìnnà réré.</para>
  <para style="q1">
    <verse number="12" style="v"/>Ní ọjọ́ náà àwọn ènìyàn yóò wá sọ́dọ̀ rẹ</para>
  <para style="q2">láti Asiria àti ìlú ńlá Ejibiti</para>
  <para style="q1">àní láti Ejibiti dé Eufurate</para>
  <para style="q2">láti Òkun dé Òkun</para>
  <para style="q2">àti láti òkè ńlá dé òkè ńlá.</para>
  <para style="q1">
    <verse number="13" style="v"/>Ilẹ̀ náà yóò di ahoro fún àwọn olùgbé inú rẹ̀,</para>
  <para style="q2">nítorí èso ìwà wọn.</para>
  <para style="s1">Àdúrà àti ìyìn</para>
  <para style="q1">
    <verse number="14" style="v"/>Fi ọ̀pá rẹ bọ́ àwọn ènìyàn, agbo ẹran ìní rẹ,</para>
  <para style="q2">èyí tí ó ń dágbé nínú igbó</para>
  <para style="q1">ní àárín Karmeli;</para>
  <para style="q2">Jẹ́ kí wọn jẹun ní Baṣani àti Gileadi</para>
  <para style="q2">bí ọjọ́ ìgbàanì.</para>
  <para style="b"/>
  <para style="q1">
    <verse number="15" style="v"/>“Bí i ọjọ́ tí ó jáde kúrò ní Ejibiti wá,</para>
  <para style="q2">ni èmi yóò fi ohun ìyanu hàn án.”</para>
  <para style="b"/>
  <para style="q1">
    <verse number="16" style="v"/>Orílẹ̀-èdè yóò rí i, ojú yóò sì tì wọ́n,</para>
  <para style="q2">nínú gbogbo agbára wọn.</para>
  <para style="q1">Wọn yóò fi ọwọ́ lé ẹnu wọn,</para>
  <para style="q2">etí wọn yóò sì di.</para>
  <para style="q1">
    <verse number="17" style="v"/>Wọn yóò lá erùpẹ̀ bí ejò,</para>
  <para style="q2">wọn yóò sì jáde kúrò nínú ihò wọn bí ekòló.</para>
  <para style="q1">Wọn yóò bẹ̀rù <char style="nd">Olúwa</char> Ọlọ́run wa,</para>
  <para style="q2">wọn yóò sì bẹ̀rù nítorí rẹ̀.</para>
  <para style="q1">
    <verse number="18" style="v"/>Ta ni Ọlọ́run bí rẹ̀,</para>
  <para style="q2">ẹni tí ó dárí ẹ̀ṣẹ̀ jì,</para>
  <para style="q2">tí ó sì fojú fo ìrékọjá èyí tókù ìní rẹ̀?</para>
  <para style="q1">Kì í dúró nínú ìbínú rẹ̀ láéláé</para>
  <para style="q2">nítorí òun ní inú dídùn sí àánú.</para>
  <para style="q1">
    <verse number="19" style="v"/>Òun yóò tún padà yọ́nú sí wa;</para>
  <para style="q2">òun yóò tẹ àwọn ẹ̀ṣẹ̀ wa mọ́lẹ̀,</para>
  <para style="q2">yóò sì fa gbogbo àìṣedéédéé wa sínú ibú Òkun.</para>
  <para style="q1">
    <verse number="20" style="v"/>
    <note caller="-" style="x">
      <char style="xo" closed="false">7.20: </char>
      <char style="xt" closed="false">
        <ref loc="LUK 1:55">Lk 1.55</ref>.</char>
    </note>Ìwọ yóò fi òtítọ́ hàn sí Jakọbu</para>
  <para style="q2">ìwọ yóò sì fi àánú hàn sí Abrahamu,</para>
  <para style="q1">bí ìwọ ṣe búra fún àwọn baba wa</para>
  <para style="q2">láti ọjọ́ ìgbàanì.</para>
</usx>
