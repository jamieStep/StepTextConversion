<?xml version="1.0" encoding="UTF-8"?>
<usx version="2.6">
  <book code="JAS" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Jakọbu</para>
  <para style="toc1">Ìwé Jakọbu</para>
  <para style="toc2">Jakọbu</para>
  <para style="toc3">Jk</para>
  <para style="mt1">Ìwé Jakọbu</para>
  <para style="mt4">(Ọdún 60 lẹ́yìn tí a bí Jesu Kristi)</para>
  <para style="imt">Ìfáárà</para>
  <para style="ip">A kọ ìwé Jakọbu sí àwọn Kristiani Júù láti jẹ́ kí wọn rí ìlànà àti ẹ̀kọ́ inú ìgbé ayé Kristi. Àwọn ìṣòro tó sọ̀rọ̀ lè ṣe àfihàn àwọn nǹkan tó ń dá wàhálà sílẹ̀ nílé Ọlọ́run. A kà nípa ìgbéraga, ìyara-ẹni-sọ́tọ̀, ìfẹ́kúfẹ̀ẹ́, ìwà àgàbàgebè, ìkóhun-ayé-léyà, àti ìṣọ̀rọ̀-ẹni-lẹ́yìn. Jakọbu kọ̀wé láti mú kí àtúnṣe kí ó wà lórí àwọn nǹkan búburú wọ̀nyí nípa ìfihàn pé ìgbàgbọ́ láìsí iṣẹ́ òkú ni (<char style="xt"><ref loc="JAS 2:26">2.26</ref></char>); ó ń sọ pé ìjẹ́wọ́ ìgbàgbọ́ nìkan kò tó. Ìgbàgbọ́ tòótọ́ yóò mú ìgbé ayé rere wá bí igi rere yóò ṣe mú èso rere jáde yàtọ̀ sí ẹ̀gún èṣùṣú.</para>
  <para style="ip">Jakọbu tẹnumọ́ ọn bí gbígbé ìgbé ayé Kristi ṣe jẹ́ pàtàkì tó láti fihàn bí ìgbàgbọ́ ènìyàn ṣe gbọdọ̀ jẹ́ tọkàntọkàn àti láti jẹ́ kí gbogbo ayé mọ̀ pé ìhìnrere máa ń yí ìgbé ayé ènìyàn padà. Bí ẹnikẹ́ni bá sọ pé Kristi ni òun tí ń kò sì rí ìyàtọ̀ nínú ayé rẹ̀, kò sàn ju aláìgbàgbọ́ lọ. Ní òtítọ́, ìhìnrere ń yí ìgbé ayé padà bí a bá fi ara wa fún Kristi, a ó sì rí i dájú pé láti inú ayé ìgbàgbọ́ ni ìfẹ́ tí kì í kú àti ìbùkún yóò tì sàn wá.</para>
  <para style="iot">Kókó-ọ̀rọ̀</para>
  <para style="io1">i. Ìgbé ayé Kristiani òtítọ́ <char style="ior"><ref loc="JAS 1:1-27">1.1-27</ref></char>.</para>
  <para style="io1">ii. Àwùjọ Kristiani <char style="ior"><ref loc="JAS 2:1-13">2.1-13</ref></char>.</para>
  <para style="io1">iii. Ìgbàgbọ́ àti iṣẹ́ <char style="ior"><ref loc="JAS 2:14-26">2.14-26</ref></char>.</para>
  <para style="io1">iv. Ọ̀rọ̀ lórí kíkó ahọ́n ní ìjánu <char style="ior"><ref loc="JAS 3:1-18">3.1-18</ref></char>.</para>
  <para style="io1">v. Ọ̀rọ̀ ìyànjú <char style="ior"><ref loc="JAS 4:1-17">4.1-17</ref></char>.</para>
  <para style="io1">vi. Ìkìlọ̀ fún àwọn ọlọ́rọ̀ <char style="ior"><ref loc="JAS 5:1-6">5.1-6</ref></char>.</para>
  <para style="io1">vii. Ọ̀rọ̀ ìyànjú ìgbẹ̀yìn <char style="ior"><ref loc="JAS 5:7-20">5.7-20</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Jakọbu, ìránṣẹ́ Ọlọ́run àti ti Jesu Kristi Olúwa,</para>
  <para style="b"/>
  <para style="p">Sí àwọn ẹ̀yà méjìlá tí ó fọ́n káàkiri, orílẹ̀-èdè.</para>
  <para style="b"/>
  <para style="p">Àlàáfíà.</para>
  <para style="b"/>
  <para style="s1">Àwọn ìṣòro àti àwọn ìdánwò</para>
  <para style="p">
    <verse number="2" style="v"/>Ẹ̀yin ará mi, nígbà tí ẹ̀yin bá bọ́ sínú onírúurú ìdánwò, ẹ ka gbogbo rẹ̀ sí ayọ̀; <verse number="3" style="v"/>nítorí tí ẹ̀yin mọ̀ pé, ìdánwò ìgbàgbọ́ yín ń ṣiṣẹ́ sùúrù. <verse number="4" style="v"/>Ṣùgbọ́n ẹ jẹ́ kí sùúrù kí ó ṣiṣẹ́ àṣepé, kí ẹ̀yin kí ó lè jẹ́ pípé àti aláìlábùkù tí kò ṣe aláìní ohunkóhun. <verse number="5" style="v"/>Bí ó bá ku ọgbọ́n fún ẹnikẹ́ni, kí ó béèrè lọ́wọ́ Ọlọ́run ẹni tí fi fún gbogbo ènìyàn ní ọ̀pọ̀lọpọ̀, tí kì í sì ka àlébù sí; a ó sì fi fún un. <verse number="6" style="v"/>Ṣùgbọ́n nígbà tí òun bá béèrè ní ìgbàgbọ́, ní àìṣiyèméjì rárá. Nítorí ẹni tí ó ń sé iyèméjì dàbí ìgbì omi Òkun, tí à ń ti ọwọ́ afẹ́fẹ́ bì síwá bì sẹ́yìn, tí a sì ń rú u sókè. <verse number="7" style="v"/>Kí irú ènìyàn bẹ́ẹ̀ má ṣe rò pé, òun yóò rí ohunkóhun gbà lọ́wọ́ Olúwa; <verse number="8" style="v"/>Ó jẹ ènìyàn oníyèméjì aláìlèdúró ní ọ̀nà rẹ̀ gbogbo.</para>
  <para style="p">
    <verse number="9" style="v"/>Ṣùgbọ́n jẹ́ kí arákùnrin tí ó ń ṣe onírẹ̀lẹ̀ máa ṣògo ní ipò gíga. <verse number="10" style="v"/><note caller="-" style="x"><char style="xo" closed="false">1.10-11: </char><char style="xt" closed="false"><ref loc="ISA 40:6-7">Isa 40.6-7</ref>.</char></note>Àti ọlọ́rọ̀, ní ìrẹ̀sílẹ̀, nítorí bí ìtànná koríko ni yóò kọjá lọ. <verse number="11" style="v"/>Nítorí oòrùn là ti òun ti ooru gbígbóná yóò gbẹ́ koríko, ìtànná rẹ̀ sì rẹ̀ dànù, ẹwà ojú rẹ̀ sì parun: bẹ́ẹ̀ pẹ̀lú ni ọlọ́rọ̀ yóò ṣègbé ní ọ̀nà rẹ̀.</para>
  <para style="p">
    <verse number="12" style="v"/>Ìbùkún ni fún ọkùnrin tí ó fi ọkàn rán ìdánwò; nítorí nígbà tí ó bá yege, yóò gba adé ìyè, tí Olúwa ti ṣèlérí fún àwọn tí ó fẹ́ ẹ.</para>
  <para style="p">
    <verse number="13" style="v"/>Kí ẹnikẹ́ni tí a dánwò kí ó má ṣe wí pé, “Láti ọwọ́ Ọlọ́run ni a ti dán mi wò.” Nítorí a kò lè fi búburú dán Ọlọ́run wò, òun náà kì í sì í dán ẹnikẹ́ni wò; <verse number="14" style="v"/>Ṣùgbọ́n olúkúlùkù ni a ń dánwò nígbà tí a bá fi ọwọ́ ìfẹ́kúfẹ̀ẹ́ ara rẹ̀ fà á lọ tí a sì tàn án jẹ. <verse number="15" style="v"/>Ǹjẹ́, ìfẹ́kúfẹ̀ẹ́ nígbà tí ó bá lóyún a bí ẹ̀ṣẹ̀, àti ẹ̀ṣẹ̀ náà nígbà tí ó bá dàgbà tán, a bí ikú.</para>
  <para style="p">
    <verse number="16" style="v"/>Kí a má ṣe tàn yín jẹ, ẹ̀yin ará mi olùfẹ́. <verse number="17" style="v"/>Gbogbo ẹ̀bùn rere àti gbogbo ẹ̀bùn pípé láti òkè ni ó ti wá, ó sì sọ̀kalẹ̀ láti ọ̀dọ̀ baba ìmọ́lẹ̀ wá, lọ́dọ̀ ẹni tí kò lè yípadà gẹ́gẹ́ bí òjìji àyídà. <verse number="18" style="v"/>Ó pinnu láti fi ọ̀rọ̀ òtítọ́ bí wa kí àwa kí ó le jẹ́ àkọ́so nínú ohun gbogbo tí ó dá.</para>
  <para style="s1">Gbígbọ́ àti ṣíṣe ọrọ̀ náà</para>
  <para style="p">
    <verse number="19" style="v"/>Kí ẹ mọ èyí, ẹ̀yin ará mi olùfẹ́; jẹ́ kí olúkúlùkù ènìyàn kí ó máa yára láti gbọ́, kí ó lọ́ra láti fọhùn, kí ó si lọ́ra láti bínú; <verse number="20" style="v"/>Nítorí ìbínú ènìyàn kì í ṣiṣẹ́ òdodo irú èyí tí Ọlọ́run ń fẹ́. <verse number="21" style="v"/>Nítorí náà, ẹ lépa láti borí gbogbo èérí àti ìwà búburú tí ó gbilẹ̀ yíká, kí ẹ sì fi ọkàn tútù gba ọ̀rọ̀ náà tí a gbìn, tí ó lè gba ọkàn yín là.</para>
  <para style="p">
    <verse number="22" style="v"/>Ẹ má kan jẹ́ olùgbọ́ ọ̀rọ̀ náà lásán, kí ẹ má ba à ti ipa èyí tan ara yín jẹ́. Ẹ ṣe ohun tí ó sọ. <verse number="23" style="v"/>Nítorí bí ẹnikẹ́ni bá jẹ́ olùgbọ́ ọ̀rọ̀ náà tí kò sì jẹ́ olùṣe, òun dàbí ọkùnrin tí ó ń ṣàkíyèsí ojú ara rẹ̀ nínú dígí <verse number="24" style="v"/>Nítorí, lẹ́yìn tí ó bá ti ṣàkíyèsí ara rẹ̀, tí ó sì bá tirẹ̀ lọ, lójúkan náà òun sì gbàgbé bí òun ti rí. <verse number="25" style="v"/>Ṣùgbọ́n ẹni tí ó bá ń wo inú òfin pípé, òfin òmìnira ni, tí ó sì dúró nínú rẹ̀, tí òun kò sì jẹ́ olùgbọ́ tí ń gbàgbé bí kò ṣe olùṣe rẹ̀, òun yóò jẹ́ alábùkún nínú iṣẹ́ rẹ̀.</para>
  <para style="p">
    <verse number="26" style="v"/>Bí ẹnikẹ́ni bá rò pé òun ń sin Ọlọ́run nígbà tí kò kó ahọ́n rẹ̀ ní ìjánu, ó ń tan ọkàn ara rẹ̀ jẹ, ìsìn rẹ̀ sì jẹ́ asán. <verse number="27" style="v"/>Ìsìn mímọ́ àti aláìléèérí níwájú Ọlọ́run àti baba ni èyí, láti máa bojútó àwọn aláìní baba àti àwọn opó nínú ìpọ́njú wọn, àti láti pa ara rẹ̀ mọ́ láìlábàwọ́n kúrò nínú ayé.</para>
  <chapter number="2" style="c"/>
  <para style="s1">Ojúsàájú jẹ́ èèwọ̀</para>
  <para style="p">
    <verse number="1" style="v"/>Ẹ̀yin ará mi, gẹ́gẹ́ bí onígbàgbọ́ nínú ògo Olúwa wá Jesu Kristi, ẹ máa ṣe ojúsàájú ẹnikẹ́ni. <verse number="2" style="v"/>Nítorí bí ọkùnrin kan bá wá sí ìpéjọpọ̀ yín, pẹ̀lú òrùka wúrà àti aṣọ dáradára, tí tálákà kan sì wá pẹ̀lú nínú aṣọ èérí; <verse number="3" style="v"/>tí ẹ̀yin sì bu ọlá fún ẹni tí ó wọ aṣọ dáradára tí ẹ sì wí pé, “Ìwọ jókòó níhìn-ín yìí ní ibi dáradára” tí ẹ sì wí fún tálákà náà pé, “Ìwọ dúró níbẹ̀” tàbí “jókòó níhìn-ín lábẹ́ àpótí ìtìsẹ̀ mi,” <verse number="4" style="v"/>ẹyin kò ha ń dá ara yín sí méjì nínú ara yín, ẹ̀yin kò sì di onídàájọ́ tí ó ní èrò búburú bí?</para>
  <para style="p">
    <verse number="5" style="v"/>Ẹ fi etí sílẹ̀, ẹ̀yin ará mi olùfẹ́: Ọlọ́run kò ha ti yan àwọn tálákà ayé yìí láti jẹ́ ọlọ́rọ̀ nínú ìgbàgbọ́, àti ajogún ìjọba náà, tí ó ti ṣe ìlérí fún àwọn tí ó fẹ́ ẹ? <verse number="6" style="v"/>Ṣùgbọ́n ẹ̀yin ti bu tálákà kù. Àwọn ọlọ́rọ̀ kò ha ń pọ́n yin lójú bí; wọn kò ha sì ń wọ́ yín lọ sílé ẹjọ́? <verse number="7" style="v"/>Wọn kò ha ń sọ ọ̀rọ̀-òdì sí orúkọ rere nì tí a fi ń pè yín bí?</para>
  <para style="p">
    <verse number="8" style="v"/>
    <note caller="-" style="x">
      <char style="xo" closed="false">2.8: </char>
      <char style="xt" closed="false">
        <ref loc="LEV 19:18">Le 19.18</ref>.</char>
    </note>Ṣùgbọ́n bí ẹ̀yin bá ń mú olú òfin nì ṣẹ gẹ́gẹ́ bí Ìwé mímọ́, èyí tí ó wí pé, “Ìwọ fẹ́ ẹni kejì rẹ gẹ́gẹ́ bí ara rẹ,” ẹ̀yin ń ṣe dáradára. <verse number="9" style="v"/>Ṣùgbọ́n bí ẹ̀yin bá ń ṣe ojúsàájú ènìyàn, ẹ̀yin ń dẹ́ṣẹ̀, a sì ń dá yín lẹ́bi nípa òfin bí arúfin. <verse number="10" style="v"/>Nítorí ẹnikẹ́ni tí ó bá pa gbogbo òfin mọ́, tí ó sì rú ọ̀kan, ó jẹ̀bi rírú gbogbo rẹ̀. <verse number="11" style="v"/><note caller="-" style="x"><char style="xo" closed="false">2.11: </char><char style="xt" closed="false"><ref loc="EXO 20:13-14">Ek 20.13-14</ref>; <ref loc="DEU 5:17-18">De 5.17-18</ref>.</char></note>Nítorí ẹni tí ó wí pé, “Ìwọ kò gbọdọ̀ ṣe panṣágà,” òun ni ó sì wí pé, “Ìwọ kò gbọdọ̀ pànìyàn.” Ǹjẹ́ bí ìwọ kò ṣe panṣágà, ṣùgbọ́n tí ìwọ pànìyàn, ìwọ jásí arúfin.</para>
  <para style="p">
    <verse number="12" style="v"/>Ẹ máa sọ̀rọ̀, ẹ sì máa hùwà, bí àwọn tí a ó fi òfin òmìnira dá lẹ́jọ́. <verse number="13" style="v"/>Nítorí ẹni tí kò ṣàánú, ni a ó ṣe ìdájọ́ fún láìsí àánú; àánú ń ṣògo lórí ìdájọ́.</para>
  <para style="s1">Ìgbàgbọ́ àti àwọn iṣẹ́</para>
  <para style="p">
    <verse number="14" style="v"/>Èrè kí ni ó jẹ́, ará mi, bí ẹni kan wí pé òun ní ìgbàgbọ́, ṣùgbọ́n tí kò ní àwọn iṣẹ́ láti fihan? Ìgbàgbọ́ náà lè gbà á là bí? <verse number="15" style="v"/>Bí arákùnrin tàbí arábìnrin kan bá wà ní àìní aṣọ, tí ó sì ṣe àìní oúnjẹ òòjọ́, <verse number="16" style="v"/>Tí ẹni kan nínú yín sì wí fún pé, “Máa lọ ní àlàáfíà, kí ara rẹ kí ó má ṣe tutù, kí ó sì yó,” ṣùgbọ́n ẹ kò fi nǹkan wọ̀n-ọn-nì ti ara ń fẹ́ fún wọn; èrè kí ni ó jẹ́? <verse number="17" style="v"/>Bẹ́ẹ̀ sì ni ìgbàgbọ́, bí kò bá ní iṣẹ́ rere, ó kú nínú ara rẹ̀.</para>
  <para style="p">
    <verse number="18" style="v"/>Ṣùgbọ́n ẹnìkan lè wí pé, “Ìwọ ní ìgbàgbọ́, èmi sì ní iṣẹ́:”</para>
  <para style="p">Fi ìgbàgbọ́ rẹ hàn mí ní àìsí iṣẹ́, èmi ó sì fi ìgbàgbọ́ mi hàn ọ́ nípa iṣẹ́ rere mi. <verse number="19" style="v"/>Ìwọ gbàgbọ́ pé Ọlọ́run kan ní ó ń bẹ; ó dára! Àwọn ẹ̀mí èṣù pẹ̀lú gbàgbọ́ bẹ́ẹ̀, wọ́n sì wárìrì.</para>
  <para style="p">
    <verse number="20" style="v"/>Ṣùgbọ́n, ìwọ aláìmòye ènìyàn, ìwọ ha fẹ́ ní ìdánilójú pé, ìgbàgbọ́ ní àìsí iṣẹ́ rere asán ni? <verse number="21" style="v"/><note caller="-" style="x"><char style="xo" closed="false">2.21: </char><char style="xt" closed="false"><ref loc="GEN 22:1-14">Gẹ 22.1-14</ref>.</char></note>Kí ha í ṣe nípa iṣẹ́ ni a dá Abrahamu baba wa láre, nígbà tí ó fi Isaaki ọmọ rẹ̀ rú ẹbọ lórí pẹpẹ? <verse number="22" style="v"/>Ìwọ rí i pé ìgbàgbọ́ rẹ bá iṣẹ́ rìn, àti pé nípa iṣẹ́ rere ni a sọ ìgbàgbọ́ di pípé. <verse number="23" style="v"/><note caller="-" style="x"><char style="xo" closed="false">2.23: </char><char style="xt" closed="false"><ref loc="GEN 15:6">Gẹ 15.6</ref>; <ref loc="ISA 41:8">Isa 41.8</ref>; <ref loc="2CH 20:7">2Ki 20.7</ref>.</char></note>Ìwé Mímọ́ sì ṣẹ́ tí ó wí pé, “Abrahamu gba Ọlọ́run gbọ́, a sì kà á sí òdodo fún un,” a sì pè é ní ọ̀rẹ́ Ọlọ́run. <verse number="24" style="v"/>Ǹjẹ́ ẹ̀yin rí i pé nípa iṣẹ́ rere ni à ń dá ènìyàn láre, kì í ṣe nípa ìgbàgbọ́ nìkan.</para>
  <para style="p">
    <verse number="25" style="v"/>
    <note caller="-" style="x">
      <char style="xo" closed="false">2.25: </char>
      <char style="xt" closed="false">
        <ref loc="JOS 2:1-21">Jo 2.1-21</ref>.</char>
    </note>Gẹ́gẹ́ bẹ́ẹ̀ pẹ̀lú kí a dá Rahabu panṣágà láre nípa iṣẹ́ bí, nígbà tí ó gba àwọn ayọ́lẹ̀wò, tí ó sì rán wọn jáde gba ọ̀nà mìíràn? <verse number="26" style="v"/>Nítorí bí ara ní àìsí ẹ̀mí ti jẹ́ òkú, bẹ́ẹ̀ gẹ́gẹ́ pẹ̀lú ni ìgbàgbọ́ ní àìsí iṣẹ́ jẹ́ òkú.</para>
  <chapter number="3" style="c"/>
  <para style="s1">Kíkó ahọ́n ní ìjánu</para>
  <para style="p">
    <verse number="1" style="v"/>Ẹ̀yin ará mi, ẹ má ṣe jẹ́ kí púpọ̀ nínú yín jẹ́ olùkọ́, kí ẹ̀yin kí ó mọ̀ pé àwa ni yóò jẹ̀bi jù. <verse number="2" style="v"/>Nítorí nínú ohun púpọ̀ ni gbogbo wa ń ṣe àṣìṣe. Bí ẹnìkan kò bá ṣì ṣe nínú ọ̀rọ̀, òun náà ni ẹni pípé, òun ni ó sì le kó gbogbo ara ní ìjánu.</para>
  <para style="p">
    <verse number="3" style="v"/>Bí a bá sì fi ìjánu bọ ẹṣin lẹ́nu, kí wọn kí ó le gbọ́ tiwa, gbogbo ara wọn ni àwa sì ń tì kiri pẹ̀lú. <verse number="4" style="v"/>Kíyèsi i, àwọn ọkọ̀ ojú omi pẹ̀lú, bí wọ́n ti tóbi tó nì, tí a sì ń ti ọwọ́ ẹ̀fúùfù líle gbá kiri, ìtọ́kọ̀ kékeré ni a fi ń darí wọn kiri, síbikíbi tí ó bá wu ẹni tí ó ń tọ́ ọkọ̀. <verse number="5" style="v"/>Bẹ́ẹ̀ pẹ̀lú ni ahọ́n jẹ́ ẹ̀yà kékeré, ó sì ń fọhùn ohùn ńlá. Wo igi ńlá tí iná kékeré ń sun jóná! <verse number="6" style="v"/>Iná sì ni ahọ́n, ayé ẹ̀ṣẹ̀ sì ni: ní àárín àwọn ẹ̀yà ara wa, ní ahọ́n ti ń bá gbogbo ara jẹ́, tí yóò sì ti iná bọ ipa ayé wa; ọ̀run àpáàdì a sì tiná bọ òun náà.</para>
  <para style="p">
    <verse number="7" style="v"/>Nítorí olúkúlùkù ẹ̀dá ẹranko, àti ti ẹyẹ, àti ti ejò, àti ti ohun tí ó ń bẹ ní Òkun, ni à ń tù lójú, tí a sì ti tù lójú láti ọwọ́ ẹ̀dá ènìyàn wá. <verse number="8" style="v"/>Ṣùgbọ́n ahọ́n ni ẹnikẹ́ni kò le tù lójú; ohun búburú aláìgbọ́ràn ni, ó kún fún oró ikú tí í pa ni.</para>
  <para style="p">
    <verse number="9" style="v"/>Òun ni àwa fi ń yin Olúwa àti Baba, òun ni a sì fi ń bú ènìyàn tí a dá ní àwòrán Ọlọ́run. <verse number="10" style="v"/>Láti ẹnu kan náà ni ìyìn àti èébú ti ń jáde. Ẹ̀yin ará mi, nǹkan wọ̀nyí kò yẹ kí ó rí bẹ́ẹ̀. <verse number="11" style="v"/>Orísun odò kan a ha máa sun omi dídára àti omi iyọ̀ jáde láti orísun kan náà bí? <verse number="12" style="v"/>Ẹ̀yin ará mi, igi ọ̀pọ̀tọ́ ha le so èso olifi bí? Tàbí àjàrà ha lè so èso ọ̀pọ̀tọ́? Bẹ́ẹ̀ ni orísun kan kò le sun omíró àti omi tútù.</para>
  <para style="s1">Oríṣìí ọgbọ́n méjì</para>
  <para style="p">
    <verse number="13" style="v"/>Ta ni ó gbọ́n tí ó sì ní ìmọ̀ nínú yín? Ẹ jẹ́ kí ó fi iṣẹ́ rẹ̀ hàn nípa ìwà rere, nípa ìwà tútù ti ọgbọ́n. <verse number="14" style="v"/>Ṣùgbọ́n bí ẹ̀yin bá ní owú kíkorò àti ìjà ní ọkàn yín, ẹ má ṣe ṣe féfé, ẹ má sì ṣèké sí òtítọ́. <verse number="15" style="v"/>Ọgbọ́n yìí kì í ṣe èyí tí ó ti ọ̀dọ̀ Ọlọ́run wá, ṣùgbọ́n ti ayé ni, ti ara ni, ti ẹ̀mí èṣù ni. <verse number="16" style="v"/>Nítorí níbi tí owú òun ìjà bá gbé wà, níbẹ̀ ni rúdurùdu àti iṣẹ́ búburú gbogbo wà.</para>
  <para style="p">
    <verse number="17" style="v"/>Ṣùgbọ́n ọgbọ́n tí ó ti òkè wá jẹ́ mímọ́ ní àkọ́kọ́, ti àlàáfíà, àti ti ìrẹ̀lẹ̀, kì í sì í ṣòro láti bẹ̀, ó kún fún àánú àti fún èso rere, kì í ṣe ojúsàájú, a sì máa sọ òtítọ́. <verse number="18" style="v"/>Àwọn tí ó ń ṣiṣẹ́ àlàáfíà a sì máa gbin èso àlàáfíà ní àlàáfíà.</para>
  <chapter number="4" style="c"/>
  <para style="s1">Ìyọ̀ǹda ara ẹni fún Ọlọ́run</para>
  <para style="p">
    <verse number="1" style="v"/>Níbo ni ogun ti wá, níbo ni ìjà sì ti wá láàrín yín? Ìfẹ́kúfẹ̀ẹ́ ara yín ha kọ́ ni tí ó ń jagun nínú àwọn ẹ̀yà ara yín bí? <verse number="2" style="v"/>Ẹ̀yin ń fẹ́ ìfẹ́kúfẹ̀ẹ́, ẹ kò sì ní: ẹ̀yin ń pànìyàn, ẹ sì ń ṣe ìlara, ẹ kò sì le ní: ẹ̀yin ń jà, ẹ̀yin sì ń jagun; ẹ kò ní, nítorí tí ẹ̀yin kò béèrè. <verse number="3" style="v"/>Ẹ̀yin béèrè, ẹ kò sì rí gbà, nítorí tí ẹ̀yin ṣì béèrè, kí ẹ̀yin kí ó lè lò ó fún ìfẹ́kúfẹ̀ẹ́ ara yín.</para>
  <para style="p">
    <verse number="4" style="v"/>Ẹ̀yin panṣágà ọkùnrin, àti panṣágà obìnrin, ẹ kò mọ̀ pé ìbárẹ́ ayé ìṣọ̀tá Ọlọ́run ni? Nítorí náà ẹni tí ó bá fẹ́ láti jẹ́ ọ̀rẹ́ ayé di ọ̀tá Ọlọ́run. <verse number="5" style="v"/>Ẹ̀yin ṣe bí Ìwé mímọ́ sọ lásán pé, Ẹ̀mí tí ó fi sínú wa ń jowú gidigidi lórí wa? <verse number="6" style="v"/><note caller="-" style="x"><char style="xo" closed="false">4.6: </char><char style="xt" closed="false"><ref loc="PRO 3:34">Òw 3.34</ref>.</char></note>Ṣùgbọ́n ó fún ni ní oore-ọ̀fẹ́ sí i. Nítorí náà ni ìwé mímọ́ ṣe wí pé,</para>
  <para style="q1">“Ọlọ́run kọ ojú ìjà sí àwọn agbéraga,</para>
  <para style="q2">ṣùgbọ́n ó fi oore-ọ̀fẹ́ fún àwọn onírẹ̀lẹ̀ ọkàn.”</para>
  <para style="p">
    <verse number="7" style="v"/>Nítorí náà, ẹ tẹríba fún Ọlọ́run. Ẹ kọ ojú ìjà sí èṣù, òun ó sì sá kúrò lọ́dọ̀ yín. <verse number="8" style="v"/>Ẹ súnmọ́ Ọlọ́run, òun ó sì súnmọ́ yín. Ẹ wẹ ọwọ́ yín mọ́, ẹ̀yin ẹlẹ́ṣẹ̀; ẹ sì ṣe ọkàn yín ní mímọ́, ẹ̀yin oníyèméjì. <verse number="9" style="v"/>Ẹ banújẹ́, ẹ ṣọ̀fọ̀, kí ẹ sì hu fún ẹkún. Ẹ jẹ́ kí ẹ̀rín yín kí ó di ọ̀fọ̀, àti ayọ̀ yín kí ó di ìbànújẹ́. <verse number="10" style="v"/>Ẹ rẹ ara yín sílẹ̀ níwájú Olúwa, òun ó sì gbé yín ga.</para>
  <para style="p">
    <verse number="11" style="v"/>Ará, ẹ má ṣe sọ̀rọ̀ ibi sí ara yín. Ẹni tí ó bá ń sọ̀rọ̀ ibi sí arákùnrin rẹ̀, tí ó ń dá arákùnrin rẹ̀ lẹ́jọ́, ó ń sọ̀rọ̀ ibi sí òfin, ó sì ń dá òfin lẹ́jọ́; ṣùgbọ́n bí ìwọ bá ń dá òfin lẹ́jọ́, ìwọ kì í ṣe olùfẹ́ òfin, bí kò ṣe onídàájọ́. <verse number="12" style="v"/>Aṣòfin àti onídàájọ́ kan ṣoṣo ní ó ń bẹ, àní ẹni tí ó lè gbàlà tí ó sì le parun, ṣùgbọ́n ta ni ìwọ tí ó ń dá ẹnìkejì rẹ lẹ́jọ́?</para>
  <para style="s1">Má ṣe ìlérí nípa ọjọ́ ọ̀la</para>
  <para style="p">
    <verse number="13" style="v"/>Ẹ wá nísinsin yìí, ẹ̀yin tí ó ń wí pé, “Lónìí tàbí lọ́la àwa ó lọ sí ìlú báyìí, a ó sì ṣe ọdún kan níbẹ̀, a ó sì ṣòwò, a ó sì jèrè.” <verse number="14" style="v"/>Nígbà tí ẹ̀yin kò mọ ohun tí yóò hù lọ́la. Kí ni ẹ̀mí yín? Ìkùùkuu sá à ni yín, tí ó hàn nígbà díẹ̀, lẹ́yìn náà a sì túká lọ. <verse number="15" style="v"/>Èyí tí ẹ̀ bá fi wí pé, “Bí Olúwa bá fẹ́, àwa yóò wà láààyè, àwa ó sì ṣe èyí tàbí èyí i nì.” <verse number="16" style="v"/>Ṣùgbọ́n nísinsin yìí, ẹ̀yin ń gbéraga nínú ìfọ́nnu yín, gbogbo irú ìfọ́nnu bẹ́ẹ̀, ibi ni. <verse number="17" style="v"/>Nítorí náà ẹni tí ó bá mọ rere í ṣe tí kò sì ṣe é, ẹ̀ṣẹ̀ ni fún un.</para>
  <chapter number="5" style="c"/>
  <para style="s1">Ìkìlọ̀ fún àwọn aninilára ọlọ́rọ̀</para>
  <para style="p">
    <verse number="1" style="v"/>Ẹ wá nísinsin yìí, ẹ̀yin ọlọ́rọ̀, ẹ máa sọkún kí ẹ sì máa pohùnréré ẹkún nítorí òsì tí ó ń bọ̀ wá ta yín. <verse number="2" style="v"/>Ọrọ̀ yín díbàjẹ́, kòkòrò sì ti jẹ aṣọ yín. <verse number="3" style="v"/>Wúrà òun fàdákà yín díbàjẹ́; ìbàjẹ́ wọn ni yóò sì ṣe ẹlẹ́rìí sí yín, tí yóò sì jẹ ẹran-ara yín bí iná. Ẹ̀yin tí kó ìṣúra jọ de ọjọ́ ìkẹyìn. <verse number="4" style="v"/>Kíyèsi i, ọ̀yà àwọn alágbàṣe tí wọ́n ti ṣe ìkórè oko yín, èyí tí ẹ kò san, ń ké rara; àti igbe àwọn tí ó ṣe ìkórè sì ti wọ inú etí Olúwa àwọn ọmọ-ogun. <verse number="5" style="v"/>Ẹ̀yin ti jẹ adùn ní ayé, ẹ̀yin sì ti fi ara yín fún ayé jíjẹ; ẹ̀yin ti mú ara yín sanra de ọjọ́ pípa. <verse number="6" style="v"/>Ẹ̀yin ti dá ẹ̀bi fún olódodo, ẹ sì ti pa á; ẹni tí kò kọ ojú ìjà sí yín.</para>
  <para style="s1">Sùúrù nínú ìjìyà</para>
  <para style="p">
    <verse number="7" style="v"/>Nítorí náà ará, ẹ mú sùúrù títí di ìpadà wá Olúwa. Kíyèsi i, àgbẹ̀ a máa retí èso iyebíye ti ilẹ̀, a sì mú sùúrù dè é, títí di ìgbà àkọ́rọ̀ àti àrọ̀kúrò òjò. <verse number="8" style="v"/>Ẹ̀yin pẹ̀lú, ẹ mú sùúrù; ẹ fi ọkàn yín balẹ̀: nítorí ìpadà wá Olúwa kù sí dẹ̀dẹ̀. <verse number="9" style="v"/>Ẹ má ṣe kùn sí ọmọnìkejì yín, ará, kí a má ba à dá a yín lẹ́bi: kíyèsi i, onídàájọ́ dúró ní ẹnu ìlẹ̀kùn.</para>
  <para style="p">
    <verse number="10" style="v"/>Ará mi, ẹ fi àwọn wòlíì tí ó ti ń sọ̀rọ̀ ní orúkọ Olúwa ṣe àpẹẹrẹ ìyà jíjẹ, àti sùúrù. <verse number="11" style="v"/><note caller="-" style="x"><char style="xo" closed="false">5.11: </char><char style="xt" closed="false"><ref loc="JOB 1:21-22">Jb 1.21-22</ref>; <ref loc="JOB 2:10">2.10</ref>; <ref loc="PSA 103:8">Sm 103.8</ref>; <ref loc="PSA 111:4">111.4</ref>.</char></note>Sá à wò ó, àwa a máa ka àwọn tí ó fi ara dà ìyà sí ẹni ìbùkún. Ẹ̀yin ti gbọ́ ti sùúrù Jobu, ẹ̀yin sì rí ìgbẹ̀yìn tí Olúwa ṣe; pé Olúwa kún fún ìyọ́nú, ó sì ní àánú.</para>
  <para style="p">
    <verse number="12" style="v"/>
    <note caller="-" style="x">
      <char style="xo" closed="false">5.12: </char>
      <char style="xt" closed="false">
        <ref loc="MAT 5:37">Mt 5.37</ref>.</char>
    </note>Ṣùgbọ́n ju ohun gbogbo lọ, ará mi, ẹ má ṣe ìbúra, ìbá à ṣe fífi ọ̀run búra, tàbí ilẹ̀, tàbí ìbúra-kíbúra mìíràn. Ṣùgbọ́n jẹ́ kí “Bẹ́ẹ̀ ni” yín jẹ́ bẹ́ẹ̀ ni; àti “Bẹ́ẹ̀ kọ́” yín jẹ́ bẹ́ẹ̀ kọ́; kí ẹ má ba à bọ́ sínú ẹ̀bi.</para>
  <para style="s1">Àdúrà ìgbàgbọ́</para>
  <para style="p">
    <verse number="13" style="v"/>Inú ẹnikẹ́ni ha bàjẹ́ nínú yín bí? Jẹ́ kí ó gbàdúrà. Inú ẹnikẹ́ni ha dùn? Jẹ́ kí ó kọrin mímọ́. <verse number="14" style="v"/>Ẹnikẹ́ni ha ṣe àìsàn nínú yín bí? Kí ó pe àwọn àgbà ìjọ, kí wọ́n sì gbàdúrà sórí rẹ̀, kí wọn fi òróró kùn ún ní orúkọ Olúwa: <verse number="15" style="v"/>Àdúrà ìgbàgbọ́ yóò sì gba aláìsàn náà là, Olúwa yóò sì gbé e dìde; bí ó bá sì ṣe pé ó ti dẹ́ṣẹ̀, a ó dáríjì í. <verse number="16" style="v"/>Ẹ jẹ́wọ́ ẹ̀ṣẹ̀ yín fún ara yín, kí ẹ sì máa gbàdúrà fún ara yín, kí a lè mú yín láradá. Iṣẹ́ tí àdúrà olódodo ń ṣe ní agbára púpọ̀.</para>
  <para style="p">
    <verse number="17" style="v"/>
    <note caller="-" style="x">
      <char style="xo" closed="false">5.17: </char>
      <char style="xt" closed="false">
        <ref loc="1KI 17:1">1Ọb 17.1</ref>; <ref loc="1KI 18:1">18.1</ref>; <ref loc="LUK 4:25">Lk 4.25</ref>.</char>
    </note>Ènìyàn bí àwa ni Elijah, ó gbàdúrà gidigidi pé kí òjò kí ó má ṣe rọ̀, òjò kò sì rọ̀ sórí ilẹ̀ fún ọdún mẹ́ta òun oṣù mẹ́fà. <verse number="18" style="v"/><note caller="-" style="x"><char style="xo" closed="false">5.18: </char><char style="xt" closed="false"><ref loc="1KI 18:42">1Ọb 18.42</ref>.</char></note>Ó sì tún gbàdúrà, ọ̀run sì tún rọ̀jò, ilẹ̀ sì so èso rẹ̀ jáde.</para>
  <para style="p">
    <verse number="19" style="v"/>Ará, bí ẹnikẹ́ni nínú yín bá ṣìnà kúrò nínú òtítọ́, tí ẹni kan sì yí i padà; <verse number="20" style="v"/>Jẹ́ kí ó mọ̀ pé, ẹni tí ó bá yí ẹlẹ́ṣẹ̀ kan padà kúrò nínú ìṣìnà rẹ̀, yóò gba ọkàn kan là kúrò lọ́wọ́ ikú, yóò sì bo ọ̀pọ̀lọpọ̀ ẹ̀ṣẹ̀ mọ́lẹ̀.</para>
</usx>
