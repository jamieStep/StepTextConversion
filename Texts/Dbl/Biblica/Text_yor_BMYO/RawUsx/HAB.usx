<?xml version="1.0" encoding="UTF-8"?>
<usx version="2.6">
  <book code="HAB" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Habakuku</para>
  <para style="toc1">Ìwé Wòlíì Habakuku</para>
  <para style="toc2">Habakuku</para>
  <para style="toc3">Hk</para>
  <para style="mt1">Ìwé Wòlíì Habakuku</para>
  <para style="mt4">(Ọdún 626 ká tó bí Jesu)</para>
  <para style="imt">Ìfáàrà</para>
  <para style="ip">Ìwé yìí jẹ́ àsọyé ọ̀rọ̀ láàrín wòlíì àti Ọlọ́run. Habakuku tẹnumọ́ ohun tí ó jẹ ẹ́ lọ́kàn pẹ̀lú Ọlọ́run nípa àwọn àìṣedéédéé tí ó wà ní ọwọ́ àwọn ọmọ Israẹli. Ó jẹ́ ohun ìyàlẹ́nu fún Habakuku pé àwọn ènìyàn búburú ń gbèrú, ìninilára sì ń gbilẹ̀ ní Juda; ṣùgbọ́n ó wòye pé <char style="nd">Olúwa</char> fọwọ́lẹ́rán. Ó jẹ́ ìyàlẹ́nu fún un pé Ọlọ́run lo Babeli tí ó jẹ́ orílẹ̀-èdè tí ó kún fún ẹ̀ṣẹ̀ láti fi ìyà jẹ Juda tí ó jẹ́ mímọ́ jù wọ́n lọ, bẹ́ẹ̀ ni ojú Ọlọ́run korò láti wo ẹ̀ṣẹ̀. Ipò Israẹli sí Ọlọ́run ni ohun tí ìwé yìí dojúkọ.</para>
  <para style="ip">Àwọn ohun tí ó jẹ́ kókó inú ìwé yìí dá lórí àwọn ọ̀nà tí a gbà ń tún àwọn òfin rọ láti ṣègbé lẹ́yìn àwọn olódodo sínú ìṣòro. Ọ̀pọ̀ àwọn ìdájọ́ òdodo ni àwọn aláìṣòótọ́ ti yí padà fún ìpalára àwọn olódodo. Àwọn orílẹ̀-èdè tí wọ́n mòòkùn nínú ẹ̀ṣẹ̀ ni wọn fi pàṣán ìyà na àwọn orílẹ̀-èdè tí wọ́n jẹ́ ti Ọlọ́run. Àwọn ìṣẹ̀lẹ̀ wọ̀nyí jẹ́ ìpayà fún Habakuku, wọ́n ń ru sókè ní ọkàn rẹ̀ ní ìgbà gbogbo. Habakuku ṣe ìjẹ́wọ́ ẹ̀ṣẹ̀ rẹ̀ ní gbangba (<char style="xt"><ref loc="HAB 3:1">3.1</ref></char>). Ìyanu ló jẹ́ fún Habakuku nígbà tí ó rí i pé ìwà búburú, ìwarùnkì àti ìninilára wọ́n pọ̀jù ní Juda ṣùgbọ́n Ọlọ́run ń wò wọ́n kò sì ṣe ohunkóhun. Nígbà tí Habakuku gbọ́ wí pé <char style="nd">Olúwa</char> ti fẹ́ fà wọ́n tu, ìgbà náà ni ìyàlẹ́nu rẹ̀ dópin. Ní ìgbẹ̀yìn ni Habakuku kọ́ ẹ̀kọ́ pé ó yẹ láti sinmi lé àsìkò Ọlọ́run àti láti dúró dé iṣẹ́ rẹ̀ nínú ìsìn. Èyí ni ó pilẹ̀ ọ̀rọ̀ láàrín wòlíì àti Ọlọ́run.</para>
  <para style="iot">Kókó-ọ̀rọ̀</para>
  <para style="io1">i. Ìráhùn àkọ́kọ́ Habakuku <char style="ior"><ref loc="HAB 1:1-4">1.1-4</ref></char>.</para>
  <para style="io1">ii. Ìdáhùn Ọlọ́run sí ìráhùn Habakuku <char style="ior"><ref loc="HAB 1:5-11">1.5-11</ref></char>.</para>
  <para style="io1">ii. Ìráhùn ẹ̀ẹ̀kejì Habakuku sí Ọlọ́run <char style="ior"><ref loc="HAB 1:12-2:1">1.12–2.1</ref></char>.</para>
  <para style="io1">iii. Ìdáhùn Ọlọ́run sí ìráhùn ẹ̀ẹ̀kejì Habakuku <char style="ior"><ref loc="HAB 2:2-20">2.2-20</ref></char>.</para>
  <para style="io1">iv. Àdúrà Habakuku <char style="ior"><ref loc="HAB 3:1-19">3.1-19</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Àsọtẹ́lẹ̀ tí wòlíì Habakuku rí.</para>
  <para style="b"/>
  <para style="s1">Ìráhùn Habakuku</para>
  <para style="q1">
    <verse number="2" style="v"/>
    <note caller="-" style="x">
      <char style="xo" closed="false">1.2: </char>
      <char style="xt" closed="false">
        <ref loc="ISA 13:1-14:23">Isa 13.1–14.23</ref>; <ref loc="ISA 47">47</ref>; <ref loc="JER 50-51">Jr 50–51</ref>.</char>
    </note>
    <char style="nd">Olúwa</char>, èmi yóò ti ké pẹ́ tó fún ìrànlọ́wọ́,</para>
  <para style="q2">Ṣùgbọ́n ti ìwọ kò ni fetí sí mi?</para>
  <para style="q1">Tàbí kígbe sí ọ ní ti, “Ìwà ipá!”</para>
  <para style="q2">ṣùgbọ́n tí ìwọ kò sì gbàlà?</para>
  <para style="q1">
    <verse number="3" style="v"/>Èéṣe tí ìwọ fi mú mi rí àìṣedéédéé</para>
  <para style="q2">Èéṣe tí ìwọ sì fi ààyè gba ìwà ìkà?</para>
  <para style="q1">Ìparun àti ìwà ipá wà ní iwájú mi;</para>
  <para style="q2">ìjà ń bẹ, ìkọlù sì wà pẹ̀lú.</para>
  <para style="q1">
    <verse number="4" style="v"/>Nítorí náà, òfin di ohun àìkàsí,</para>
  <para style="q2">ìdájọ́ òdodo kò sì borí.</para>
  <para style="q1">Àwọn ẹni búburú yí àwọn olódodo ká,</para>
  <para style="q2">Nítorí náà ni ìdájọ́ òdodo ṣe yí padà.</para>
  <para style="s1">Ìdáhùn <char style="nd">Olúwa</char></para>
  <para style="q1">
    <verse number="5" style="v"/>
    <note caller="-" style="x">
      <char style="xo" closed="false">1.5: </char>
      <char style="xt" closed="false">
        <ref loc="ACT 13:41">Ap 13.41</ref>.</char>
    </note>“Ẹ wo inú àwọn kèfèrí, ki ẹ sí wòye,</para>
  <para style="q2">Kí háà kí ó sì ṣe yin gidigidi.</para>
  <para style="q1">Nítorí èmi ó ṣe ohun kan ní ọjọ́ yín</para>
  <para style="q2">tí ẹ̀yin kò jẹ́ gbàgbọ́,</para>
  <para style="q2">bí a tilẹ̀ sọ fún yin.</para>
  <para style="q1">
    <verse number="6" style="v"/>
    <note caller="-" style="x">
      <char style="xo" closed="false">1.6: </char>
      <char style="xt" closed="false">
        <ref loc="REV 20:9">If 20.9</ref>.</char>
    </note>Nítorí pé, èmi yóò gbé àwọn ara Babeli dìde,</para>
  <para style="q2">àwọn aláìláàánú àti onínú-fùfù ènìyàn</para>
  <para style="q1">tí ó rin gbogbo ilẹ̀ ayé já</para>
  <para style="q2">láti fi agbára gbà àwọn ibùgbé tí kì í ṣe tiwọn.</para>
  <para style="q1">
    <verse number="7" style="v"/>Wọn jẹ́ ènìyàn ti a bẹ̀rù, tí a sì páyà,</para>
  <para style="q2">ìdájọ́ wọn, àti ọláńlá wọn,</para>
  <para style="q2">Yóò máa ti inú wọn jáde.</para>
  <para style="q1">
    <verse number="8" style="v"/>Ẹṣin wọn yára ju ẹkùn lọ,</para>
  <para style="q2">wọ́n sì gbóná jú ìkookò àṣálẹ́ lọ</para>
  <para style="q1">àwọn ẹlẹ́ṣin wọn yóò sí tan ara wọn ká;</para>
  <para style="q2">wọn yóò sì wá láti ọ̀nà jíjìn réré,</para>
  <para style="q1">wọn yóò sí fò bí ẹyẹ igún tí ń wá láti jẹrun</para>
  <para style="q2">
    <verse number="9" style="v"/>Gbogbo wọn sì wà fún ìwà ipá</para>
  <para style="q1">ìwò ojú wọn yóò sì wá síwájú;</para>
  <para style="q2">wọn sì ko ìgbèkùn jọ bí iyanrìn.</para>
  <para style="q1">
    <verse number="10" style="v"/>Wọn ó si máa fi àwọn ọba ṣẹ̀sín</para>
  <para style="q2">wọn ó sì tún kẹ́gàn àwọn aládé.</para>
  <para style="q1">Wọn yóò sì fi gbogbo ìlú odi alágbára nì rẹ́rìn-ín;</para>
  <para style="q2">Nítorí pé, wọn yóò ko erùpẹ̀ jọ, wọn yóò sì gbà á</para>
  <para style="q1">
    <verse number="11" style="v"/>Nígbà náà ni inú rẹ̀ yóò yípadà,</para>
  <para style="q2">yóò sì rékọjá, yóò si ṣẹ̀ ní kíka agbára rẹ̀ yìí sí iṣẹ́ òrìṣà rẹ̀.”</para>
  <para style="s1">Ìráhùn lẹ́ẹ̀kejì Habakuku</para>
  <para style="q1">
    <verse number="12" style="v"/>
    <char style="nd">Olúwa</char>, ǹjẹ́ láti ayérayé kọ ni ìwọ tí wà?</para>
  <para style="q2">
    <char style="nd">Olúwa</char> Ọlọ́run mi. Ẹni mímọ́ mi, àwa kì yóò kú</para>
  <para style="q1">
    <char style="nd">Olúwa</char>, ìwọ tí yàn wọn fún ìdájọ́;</para>
  <para style="q2">Ọlọ́run alágbára, ìwọ tí fi ẹsẹ̀ wọn múlẹ̀ fún ìbáwí</para>
  <para style="q1">
    <verse number="13" style="v"/>Ojú rẹ mọ́ tónítóní láti wo ibi;</para>
  <para style="q2">ìwọ kò le gbà ìwà ìkà</para>
  <para style="q1">nítorí kí ni ìwọ ṣe gba àwọn alárékérekè láààyè?</para>
  <para style="q2">Nítorí kí ni ìwọ ṣe dákẹ́ nígbà tí ẹni búburú ń pa</para>
  <para style="q2">ẹni tí i ṣe olódodo ju wọn lọ run?</para>
  <para style="q1">
    <verse number="14" style="v"/>Ìwọ sì tí sọ ènìyàn di bí ẹja inú Òkun,</para>
  <para style="q2">bí ohun tí ń rákò tí wọn ko ni alákòóso</para>
  <para style="q1">
    <verse number="15" style="v"/>Àwọn ènìyàn búburú fi àwọ̀n wọn gbé wọn sókè</para>
  <para style="q2">ó sì kó wọn jọ nínú àwọ̀n ńlá rẹ̀;</para>
  <para style="q2">nítorí náà, ó dunnú, ó sì yọ̀ pẹ̀lú.</para>
  <para style="q1">
    <verse number="16" style="v"/>Nítorí náà, ó rú ẹbọ sí àwọ̀n rẹ̀,</para>
  <para style="q2">ó sì ń sun tùràrí fún àwọ̀n ńlá rẹ̀</para>
  <para style="q1">nítorí pẹ̀lú àwọ̀n rẹ̀ ni ó fi ń gbé ní ìgbádùn</para>
  <para style="q2">tí ó sì ń gbádùn pẹ̀lú oúnjẹ tí ó bá wù ú.</para>
  <para style="q1">
    <verse number="17" style="v"/>Ǹjẹ́ wọn yóò ha máa pa àwọ̀n wọn mọ́ ní òfìfo bí,</para>
  <para style="q2">tí wọn yóò sì pa orílẹ̀-èdè run láìsí àánú?</para>
  <chapter number="2" style="c"/>
  <para style="s1">Ìdáhùn Ọlọ́run sí ìráhùn wòlíì Habakuku</para>
  <para style="q1">
    <verse number="1" style="v"/>
    <note caller="-" style="x">
      <char style="xo" closed="false">2.1: </char>
      <char style="xt" closed="false">
        <ref loc="ISA 21:8">Isa 21.8</ref>.</char>
    </note>Èmi yóò dúró lórí ibusọ́ mi láti máa wòye</para>
  <para style="q2">Èmi yóò sì gbé ara mi ka orí alóre</para>
  <para style="q1">Èmi yóò si ṣọ́ láti gbọ́ ohun tí yóò sọ fún mi</para>
  <para style="q2">àti èsì ti èmi yóò fún ẹ̀sùn yìí nígbà tó bá ń bá mi wí.</para>
  <para style="s1">Ìdáhùn <char style="nd">Olúwa</char></para>
  <para style="p">
    <verse number="2" style="v"/>Nígbà náà ni <char style="nd">Olúwa</char> dáhùn pé:</para>
  <para style="q1">“Kọ ìṣípayá náà sílẹ̀</para>
  <para style="q2">kí o sì fi hàn ketekete lórí wàláà</para>
  <para style="q2">kí ẹni tí ń kà á, lè máa sáré.</para>
  <para style="q1">
    <verse number="3" style="v"/>
    <note caller="-" style="x">
      <char style="xo" closed="false">2.3: </char>
      <char style="xt" closed="false">
        <ref loc="HEB 10:37">Hb 10.37</ref>.</char>
    </note>Nítorí ìṣípayá náà jẹ́ tí ìgbà kan tí a múra sílẹ̀ dè;</para>
  <para style="q2">yóò máa yára sí ìgbẹ̀yìn</para>
  <para style="q2">kí yóò sìsọ èké.</para>
  <para style="q1">Bí o tilẹ̀ lọ́ra, dúró dè é;</para>
  <para style="q2">nítorí, dájúdájú, yóò dé, kí yóò sí pẹ́.”</para>
  <para style="b"/>
  <para style="b"/>
  <para style="q1">
    <verse number="4" style="v"/>
    <note caller="-" style="x">
      <char style="xo" closed="false">2.4: </char>
      <char style="xt" closed="false">
        <ref loc="ROM 1:17">Ro 1.17</ref>; <ref loc="GAL 3:11">Ga 3.11</ref>; <ref loc="HEB 10:38-39">Hb 10.38-39</ref>.</char>
    </note>“Kíyèsi, ọkàn rẹ tí ó gbéga;</para>
  <para style="q2">Ìfẹ́ rẹ̀ kò dúró ṣinṣin nínú rẹ̀,</para>
  <para style="q2">ṣùgbọ́n olódodo yóò wa nípa ìgbàgbọ́ rẹ̀.</para>
  <para style="q1">
    <verse number="5" style="v"/>Bẹ́ẹ̀ ni pẹ̀lú, nítorí tí ọtí wáìnì ni ẹ̀tàn,</para>
  <para style="q2">agbéraga ènìyàn òun, kò sì ní sinmi</para>
  <para style="q1">ẹni tí ó sọ ìwọra rẹ di gbígbòòrò bí isà òkú,</para>
  <para style="q2">ó sì dàbí ikú, a kò sì le tẹ́ ẹ lọ́rùn,</para>
  <para style="q1">ó kó gbogbo orílẹ̀-èdè jọ sí ọ̀dọ̀</para>
  <para style="q2">ó sì gba gbogbo ènìyàn jọ sí ọ̀dọ̀ rẹ̀.</para>
  <para style="p">
    <verse number="6" style="v"/>“Gbogbo àwọn wọ̀nyí kì yóò máa pa òwe sí i tí wọn yóò sì máa kọ orin òwe sí i wí pé,</para>
  <para style="q1">“ ‘Ègbé ni fún ẹni tí ń mu ohun tí kì í ṣe tirẹ̀ pọ̀ sí i!</para>
  <para style="q2">Tí ó sì sọ ara rẹ̀ di ọlọ́rọ̀ nípasẹ̀ ìlọ́nilọ́wọ́gbà!</para>
  <para style="q2">Eléyìí yóò ha ti pẹ́ tó?’</para>
  <para style="q1">
    <verse number="7" style="v"/>Ǹjẹ́ ẹni ti ó yọ ọ́ lẹ́nu, kí yóò ha dìde ní òjijì?</para>
  <para style="q2">Àti àwọn tí ó wàhálà rẹ kì yóò jí, kí wọn ó sì dẹ́rùbà ọ́?</para>
  <para style="q2">Nígbà náà ni ìwọ yóò wa dí ìkógun fún wọn.</para>
  <para style="q1">
    <verse number="8" style="v"/>Nítorí ìwọ ti kó orílẹ̀-èdè púpọ̀,</para>
  <para style="q2">àwọn ènìyàn tókù yóò sì kó ọ</para>
  <para style="q1">nítorí ìwọ tí ta ẹ̀jẹ̀ ènìyàn sílẹ̀; nítorí ẹ̀jẹ̀</para>
  <para style="q2">Ìwọ tí pa ilẹ̀ àti ìlú ńlá run</para>
  <para style="q2">àti gbogbo ènìyàn to ń gbé inú rẹ̀.</para>
  <para style="b"/>
  <para style="q1">
    <verse number="9" style="v"/>“Ègbé ni fún ẹni tí ń jẹ èrè ìjẹkújẹ sí ilé rẹ̀,</para>
  <para style="q2">tí o sí gbé ìtẹ́ rẹ̀ lórí ibi gíga,</para>
  <para style="q2">kí a ba le gbà á sílẹ̀ kúrò lọ́wọ́ ibi!</para>
  <para style="q1">
    <verse number="10" style="v"/>Ìwọ ti gbìmọ̀ ìtìjú sí ilé rẹ</para>
  <para style="q2">nípa kíké ènìyàn púpọ̀ kúrò;</para>
  <para style="q2">ìwọ sì ti pàdánù ẹ̀mí rẹ</para>
  <para style="q1">
    <verse number="11" style="v"/>Nítorí tí òkúta yóò kígbe jáde láti inú ògiri wá,</para>
  <para style="q2">àti ìtí igi láti inú igi rírẹ́ wá yóò sì dá a lóhùn.</para>
  <para style="b"/>
  <para style="q1">
    <verse number="12" style="v"/>“Ègbé ni fún ẹni tí ó fi ẹ̀jẹ̀ kọ́ ìlú,</para>
  <para style="q2">tí o sì fi àìṣedéédéé tẹ ìlú ńlá dó?</para>
  <para style="q1">
    <verse number="13" style="v"/>Ọlọ́run àwọn ọmọ-ogun kò ha ti ṣètò rẹ̀ pé</para>
  <para style="q2">làálàá àwọn ènìyàn jẹ́ epo fún iná</para>
  <para style="q2">kí àwọn orílẹ̀-èdè náà sì máa ṣe wàhálà fún asán?</para>
  <para style="q1">
    <verse number="14" style="v"/>Nítorí tí ayé yóò kún fún ìmọ̀ ògo <char style="nd">Olúwa</char>,</para>
  <para style="q2">bí omi ti bo Òkun.</para>
  <para style="b"/>
  <para style="q1">
    <verse number="15" style="v"/>“Ègbé ni fún ẹni tí ó fi ohun mímu fún aládùúgbò rẹ̀,</para>
  <para style="q2">tí ó sì fi ọtí-lílé rẹ̀ fún un, tí o sì jẹ́ kó mu àmupara,</para>
  <para style="q2">kí ìwọ kí ó ba lè wo ìhòhò wọn”</para>
  <para style="q1">
    <verse number="16" style="v"/>Ìtìjú yóò bò ọ́ dípò ògo, ìwọ náà mu pẹ̀lú</para>
  <para style="q2">kí ìhòhò rẹ kí ó lè hàn,</para>
  <para style="q1">ago ọwọ́ ọ̀tún <char style="nd">Olúwa</char>, yóò yípadà sí ọ,</para>
  <para style="q2">ìtìjú yóò sì bo ògo rẹ.</para>
  <para style="q1">
    <verse number="17" style="v"/>Nítorí ìwà ipá tí ó tí hù sí Lebanoni yóò bò ọ́,</para>
  <para style="q2">àti ìparun àwọn ẹranko yóò dẹ́rùbà ọ́ mọ́lẹ̀</para>
  <para style="q1">Nítorí ìwọ tí ta ẹ̀jẹ̀ ènìyàn sílẹ̀;</para>
  <para style="q2">ìwọ tí pa ilẹ̀ náà àti ìlú ńlá run àti gbogbo àwọn tí ń gbé inú rẹ̀.</para>
  <para style="b"/>
  <para style="q1">
    <verse number="18" style="v"/>“Èrè kí ni òrìṣà ni, tí oníṣọ̀nà rẹ̀ fi gbẹ́ ẹ,</para>
  <para style="q2">ère dídá ti ń kọ ni èké?</para>
  <para style="q1">Nítorí ti ẹni ti ó dá a gbẹ́kẹ̀ rẹ̀ lé ohun tí ó fúnrarẹ̀ dá;</para>
  <para style="q2">ó sì mọ ère tí kò le fọhùn.</para>
  <para style="q1">
    <verse number="19" style="v"/>Ègbé ni fún ẹni ti ń sọ fún igi pé, ‘di alààyè?’</para>
  <para style="q2">Fún òkúta tí kò lè fọhùn pé, ‘Dìde’</para>
  <para style="q1">Ǹjẹ́ òun lè tọ́ ni sí ọ̀nà?</para>
  <para style="q2">Wúrà àti fàdákà ni a fi bò ó yíká;</para>
  <para style="q2">kò sì sí èémí kan nínú rẹ.”</para>
  <para style="b"/>
  <para style="q1">
    <verse number="20" style="v"/>
    <note caller="-" style="x">
      <char style="xo" closed="false">2.20: </char>
      <char style="xt" closed="false">
        <ref loc="ZEP 1:7">Sf 1.7</ref>; <ref loc="ZEC 2:13">Sk 2.13</ref>.</char>
    </note>Ṣùgbọ́n <char style="nd">Olúwa</char> wà nínú tẹmpili mímọ́ rẹ̀;</para>
  <para style="q2">Ẹ jẹ́ kí gbogbo ayé parọ́rọ́ níwájú rẹ.</para>
  <chapter number="3" style="c"/>
  <para style="s1">Àdúrà Habakuku</para>
  <para style="d">
    <verse number="1" style="v"/>Àdúrà wòlíì Habakuku gẹ́gẹ́ bí <char style="tl">sígónótì.</char> Ohun èlò orin.</para>
  <para style="q1">
    <verse number="2" style="v"/>
    <char style="nd">Olúwa</char> mo tí gbọ́ ohùn rẹ;</para>
  <para style="q2">ẹ̀rù sì ba mi fún iṣẹ́ rẹ <char style="nd">Olúwa</char></para>
  <para style="q1">sọ wọn di ọ̀tún ní ọjọ́ ti wa,</para>
  <para style="q2">ní àkókò tiwa, jẹ́ kó di mí mọ̀;</para>
  <para style="q2">ni ìbínú, rántí àánú.</para>
  <para style="b"/>
  <para style="q1">
    <verse number="3" style="v"/>Ọlọ́run yóò wa láti Temani,</para>
  <para style="q2">ibi mímọ́ jùlọ láti Òkè Parani</para>
  <para style="q1">ògo rẹ̀ sí bo àwọn ọ̀run,</para>
  <para style="q2">ilé ayé sì kún fún ìyìn rẹ</para>
  <para style="q1">
    <verse number="4" style="v"/>Dídán rẹ sí dàbí ìmọ́lẹ̀ oòrùn</para>
  <para style="q2">ìtànṣán ìmọ́lẹ̀ jáde wa láti ọwọ́ rẹ,</para>
  <para style="q2">níbi tí wọn fi agbára rẹ̀ pamọ́ sí.</para>
  <para style="q1">
    <verse number="5" style="v"/>Àjàkálẹ̀-ààrùn ń lọ ni iwájú rẹ;</para>
  <para style="q2">ìyọnu sí ń tọ ẹsẹ̀ rẹ lọ.</para>
  <para style="q1">
    <verse number="6" style="v"/>Ó dúró, ó sì mi ayé;</para>
  <para style="q2">ó wò, ó sì mú àwọn orílẹ̀-èdè wárìrì</para>
  <para style="q1">a sì tú àwọn òkè ńlá ayérayé ká,</para>
  <para style="q2">àwọn òkè kéékèèkéé ayérayé sì tẹríba:</para>
  <para style="q2">ọ̀nà rẹ ayérayé ni.</para>
  <para style="q1">
    <verse number="7" style="v"/>Mo rí àgọ́ Kuṣani nínú ìpọ́njú</para>
  <para style="q2">àti àwọn ibùgbé Midiani nínú ìrora.</para>
  <para style="b"/>
  <para style="q1">
    <verse number="8" style="v"/>Ǹjẹ́ ìwọ ha ń bínú sí àwọn Odò nì, <char style="nd">Olúwa</char>?</para>
  <para style="q2">Ǹjẹ́ ìbínú rẹ wa lórí àwọn odò ṣíṣàn bí?</para>
  <para style="q1">Ìbínú rẹ ha wá sórí Òkun</para>
  <para style="q2">tí ìwọ fi ń gun ẹṣin,</para>
  <para style="q2">àti kẹ̀kẹ́ ìgbàlà rẹ?</para>
  <para style="q1">
    <verse number="9" style="v"/>A ṣí ọrun rẹ sílẹ̀ pátápátá,</para>
  <para style="q2">gẹ́gẹ́ bí ìbúra àwọn ẹ̀yà, àní ọ̀rọ̀ rẹ,</para>
  <para style="q1">ìwọ sì fi odò pín ilẹ̀ ayé.</para>
  <para style="q2">
    <verse number="10" style="v"/>Àwọn òkè ńlá ri ọ wọn sì wárìrì</para>
  <para style="q1">àgbàrá òjò ń sàn án kọjá lọ;</para>
  <para style="q2">ibú ń ké ramúramù</para>
  <para style="q2">ó sì gbé irú omi sókè.</para>
  <para style="b"/>
  <para style="q1">
    <verse number="11" style="v"/>Òòrùn àti Òṣùpá dúró jẹ́ẹ́jẹ́ ni ibùgbé wọn,</para>
  <para style="q2">pẹ̀lú ìmọ́lẹ̀ ọfà rẹ ni wọn yára lọ,</para>
  <para style="q2">àti ni dídán ọ̀kọ̀ rẹ ti ń kọ mànà.</para>
  <para style="q1">
    <verse number="12" style="v"/>Ní ìrunú ni ìwọ rin ilẹ̀ náà já,</para>
  <para style="q2">ní ìbínú ni ìwọ tí tẹ́ àwọn orílẹ̀-èdè rẹ.</para>
  <para style="q1">
    <verse number="13" style="v"/>Ìwọ jáde lọ láti tú àwọn ènìyàn rẹ sílẹ̀,</para>
  <para style="q2">àti láti gba ẹni ààmì òróró rẹ là;</para>
  <para style="q1">Ìwọ ti run àwọn olórí kúrò nínú ilẹ̀ àwọn ènìyàn búburú,</para>
  <para style="q2">ó sì bọ ìhámọ́ra rẹ láti orí de ẹsẹ̀</para>
  <para style="q1">
    <verse number="14" style="v"/>Pẹ̀lú ọ̀kọ̀ rẹ̀ kí ó fi gún orí rẹ</para>
  <para style="q2">nígbà tí àwọn jagunjagun rẹ̀</para>
  <para style="q1">jáde láti tú wá ká:</para>
  <para style="q2">ayọ̀ wọn sì ni láti jẹ tálákà run ní ìkọ̀kọ̀.</para>
  <para style="q1">
    <verse number="15" style="v"/>Ìwọ fi ẹṣin rẹ rìn Òkun já,</para>
  <para style="q2">ó sì da àwọn omi ńlá ru.</para>
  <para style="b"/>
  <para style="q1">
    <verse number="16" style="v"/>Mo gbọ́, ọkàn mi sì wárìrì,</para>
  <para style="q2">ètè mi sì gbọ̀n sí ìró náà;</para>
  <para style="q1">ìbàjẹ́ sì wọ inú egungun mi lọ,</para>
  <para style="q2">ẹsẹ̀ mi sì wárìrì,</para>
  <para style="q1">mo dúró ni ìdákẹ́ jẹ́ẹ́ fún ọjọ́ ìdààmú</para>
  <para style="q2">láti de sórí àwọn ènìyàn tó ń dojúkọ wá.</para>
  <para style="q1">
    <verse number="17" style="v"/>Bí igi ọ̀pọ̀tọ́ ko tilẹ̀ tanná,</para>
  <para style="q2">tí èso kò sí nínú àjàrà;</para>
  <para style="q1">tí igi olifi ko le so,</para>
  <para style="q2">àwọn oko ko sì mú oúnjẹ wá;</para>
  <para style="q1">tí a sì ké agbo ẹran kúrò nínú agbo,</para>
  <para style="q2">tí kò sì sí ọwọ́ ẹran ni ibùso mọ́,</para>
  <para style="q1">
    <verse number="18" style="v"/>síbẹ̀, èmi ó láyọ̀ nínú <char style="nd">Olúwa</char>,</para>
  <para style="q2">èmi yóò sí máa yọ nínú Ọlọ́run ìgbàlà mi.</para>
  <para style="b"/>
  <para style="q1">
    <verse number="19" style="v"/>
    <char style="nd">Olúwa</char> Olódùmarè ni agbára mi,</para>
  <para style="q2">òun yóò sí ṣe ẹsẹ̀ mi bí ẹsẹ̀ abo àgbọ̀nrín,</para>
  <para style="q2">yóò sí mú mi rìn lórí ibi gíga.</para>
  <para style="d">Sí olórí akọrin lórí ohun èlò orin olókùn mi.</para>
</usx>
