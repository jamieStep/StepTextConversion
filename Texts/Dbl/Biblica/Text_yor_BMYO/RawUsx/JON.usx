<?xml version="1.0" encoding="UTF-8"?>
<usx version="2.6">
  <book code="JON" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Jona</para>
  <para style="toc1">Ìwé Wòlíì Jona</para>
  <para style="toc2">Jona</para>
  <para style="toc3">Jn</para>
  <para style="mt1">Ìwé Wòlíì Jona</para>
  <para style="mt4">(Ọdún 862 ká tó bí Jesu)</para>
  <para style="imt">Ìfáàrà</para>
  <para style="ip">A fi orúkọ wòlíì tó kópa jùlọ nínú ìwé yìí, Jona, pe ìwé yìí. A lérò pé òun náà ni ó kọ ìwé yìí, ní àkókò tí ọba Jeroboamu kejì gba ilẹ̀ rẹ̀ padà lọ́wọ́ ọba alágbára nì, ọba Asiria. Eliṣa nínú iṣẹ́ ìránṣẹ́ rẹ̀ sọ fún ọba Israẹli pé yóò borí Damasku (<char style="xt"><ref loc="2KI 13:14-18">2Ọb 13.14-18</ref></char>), Jona pàápàá ṣe àtúnsọ èyí. Kò pẹ́ tí Ọlọ́run gbé àjàgà ìgbèkùn Israẹli kúrò tí ajá wọ́n tún padà sínú èébì rẹ̀; wọ́n tún bẹ̀rẹ̀ sí dẹ́ṣẹ̀ bí ti àtijọ́, wọ́n ń retí “ọjọ́ <char style="nd">Olúwa</char>.”</para>
  <para style="ip">Ọ̀pọ̀lọpọ̀ ló ti béèrè bóyá ìwé Jona jẹ́ ìwé ìtàn lásán. Ohun tó fa ìbéèrè bí èyí ni àbùdá ìwé yìí. Bí àpẹẹrẹ “ìtàn ẹja ńlá.” Ìwé yìí ṣe àfiwé ìgbé ayé àwọn wòlíì, àwọn bí i Mose, Samuẹli, Joṣua, Elijah àti Eliṣa. Ìwé Jona ń ṣàlàyé ohun tó ń ṣẹlẹ̀ nínú ayé àti nínú iṣẹ́ ìránṣẹ́ wòlíì tìkára rẹ̀. Èyí kò yàtọ̀ sí àgbékalẹ̀ iṣẹ́ ìránṣẹ́ tó jẹ mọ́ tí wòlíì Elijah àti Eliṣa èyí tí a lè ri nínú (1, 2 Àwọn ọba). Òǹkọ̀wé yìí ṣe àfúnpọ̀ gbogbo ìṣẹ̀lẹ̀ yìí sí ogójì ẹsẹ, ó sì fi ẹsẹ mẹ́jọ mìíràn ṣe àdúrà ọpẹ́, ó jọ ìwé Rutu púpọ̀. Bákan náà, ìwé yìí fi yé wa pé “Ìgbàlà wá láti ọ̀dọ̀ <char style="nd">Olúwa</char>.” Ìwé yìí fi ìfẹ́ Ọlọ́run sí àwọn ènìyàn rẹ̀ hàn.</para>
  <para style="iot">Kókó-ọ̀rọ̀</para>
  <para style="io1">i. Jona kọ̀ láti ṣe iṣẹ́ ìránṣẹ́ rẹ̀ <char style="ior"><ref loc="JON 1:1-17">1.1-17</ref></char>.</para>
  <para style="io1">ii. Ìjìyà àti ìtúsílẹ̀ Jona <char style="ior"><ref loc="JON 2:1-10">2.1–2.10</ref></char>.</para>
  <para style="io1">iii. Jona lọ sí Ninefe <char style="ior"><ref loc="JON 3:1-10">3.1–3.10</ref></char>.</para>
  <para style="io1">iv. Ìbínú Jona lórí àánú tí <char style="nd">Olúwa</char> fihàn fún Ninefe <char style="ior"><ref loc="JON 4:1-11">4.1-11</ref></char>.</para>
  <para style="ie"/>
  <chapter number="1" style="c"/>
  <para style="s1">Jona sá ní iwájú <char style="nd">Olúwa</char></para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> sì tọ Jona ọmọ Amittai wá, wí pé: <verse number="2" style="v"/>“Dìde lọ sí ìlú ńlá Ninefe kí o sì wàásù sí i, nítorí ìwà búburú rẹ̀ gòkè wá iwájú mi.”</para>
  <para style="p">
    <verse number="3" style="v"/>Ṣùgbọ́n Jona dìde kúrò láti sálọ sí Tarṣiṣi kúrò níwájú <char style="nd">Olúwa</char>, ó sì sọ̀kalẹ̀ lọ sí Joppa, ìbí ti ó tí rí ọkọ̀ kan tí ń lọ sí Tarṣiṣi: lẹ́yìn ti ó sanwó ọkọ̀, ó wọlé sínú rẹ̀, láti bá wọn lọ sí Tarṣiṣi kúrò níwájú <char style="nd">Olúwa</char>.</para>
  <para style="p">
    <verse number="4" style="v"/>Nígbà náà ni <char style="nd">Olúwa</char> rán ìjì ńlá jáde sí ojú Òkun, ìjì líle sì wà nínú Òkun tó bẹ́ẹ̀ tí ọkọ̀ náà dàbí ẹni pé yóò fọ́. <verse number="5" style="v"/>Nígbà náà ni àwọn atukọ̀ bẹ̀rù, olúkúlùkù sì ń kígbe sí ọlọ́run rẹ̀, wọ́n kó ẹrù tí ó wà nínú ọkọ̀ dà sínú Òkun, kí ó bá à lè fúyẹ́.</para>
  <para style="p">Ṣùgbọ́n Jona sọ̀kalẹ̀ lọ sí ìsàlẹ̀ ọkọ̀ ó sì dùbúlẹ̀, ó sùn wọra. <verse number="6" style="v"/>Bẹ́ẹ̀ ni olórí ọkọ̀ tọ̀ ọ́ wá, ó sì wí fún un pé, “Èéṣe tí ìwọ fi sùn, ìwọ olóòórùn? Dìde kí o ké pe Ọlọ́run rẹ! Bóyá yóò ro tiwa, kí àwa má ba à ṣègbé.”</para>
  <para style="p">
    <verse number="7" style="v"/>Nígbà náà ni àwọn atukọ̀ sọ fún ara wọn pé, “Wá, ẹ jẹ́ kí a sẹ́ kèké, kí àwa kí o le mọ̀ nítorí ta ni búburú yìí ṣe wá sórí wa.” Wọ́n ṣẹ́ kèké, kèké sì mú Jona. <verse number="8" style="v"/>Nígbà náà ni wọn wí fún un pé, “Sọ fún wa, àwa bẹ̀ ọ́, nítorí ta ni búburú yìí ṣe wá sórí wa? Kí ni iṣẹ́ rẹ? Níbo ni ìwọ ti wá? Kí ni orúkọ ìlú rẹ? Ẹ̀yà orílẹ̀-èdè wo sì ni ìwọ sì í ṣe?”</para>
  <para style="p">
    <verse number="9" style="v"/>Òun sì dá wọn lóhùn pé, “Heberu ni èmi, mo sì bẹ̀rù <char style="nd">Olúwa</char>, Ọlọ́run ọ̀run ẹni tí ó dá Òkun àti ìyàngbẹ ilẹ̀.”</para>
  <para style="p">
    <verse number="10" style="v"/>Nígbà náà ni àwọn ọkùnrin náà bẹ̀rù gidigidi, wọn sì wí fún un pé, “Èéṣe tí ìwọ fi ṣe èyí?” (Nítorí àwọn ọkùnrin náà mọ̀ pé ó ń sá kúrò ní iwájú <char style="nd">Olúwa</char> ni, nítorí òun ti sọ fun wọn bẹ́ẹ̀.)</para>
  <para style="p">
    <verse number="11" style="v"/>Nígbà náà ni wọ́n wí fún un pé, “Kí ni kí àwa ó ṣe sí ọ kí Òkun lè dákẹ́ fún wa?” Nítorí Òkun ru, ó sì ja ẹ̀fúùfù líle.</para>
  <para style="p">
    <verse number="12" style="v"/>Òun sì wí fún wọn pé, “Ẹ gbé mi, kí ẹ sì sọ mi sínú Òkun, bẹ́ẹ̀ ni okun yóò sì dákẹ́ fún un yin. Nítorí èmi mọ̀ pé, nítorí mi ni ẹ̀fúùfù líle yìí ṣe dé bá a yín.”</para>
  <para style="p">
    <verse number="13" style="v"/>Ṣùgbọ́n àwọn ọkùnrin náà gbìyànjú gidigidi láti mú ọkọ̀ wà sí ilẹ̀: ṣùgbọ́n wọn kò lè ṣe é: nítorí tí Òkun túbọ̀ ru sí i, ó sì ja ẹ̀fúùfù líle sí wọn. <verse number="14" style="v"/>Nítorí náà wọ́n kígbe sí <char style="nd">Olúwa</char>, wọ́n sì wí pé, “<char style="nd">Olúwa</char> àwa bẹ̀ ọ́, má ṣe jẹ́ kí àwa ṣègbé nítorí ẹ̀mí ọkùnrin yìí. Má sì ka ẹ̀jẹ̀ aláìṣẹ̀ sí wa ní ọrùn, nítorí ìwọ, <char style="nd">Olúwa</char>, ti ṣe bí ó ti wù ọ́.” <verse number="15" style="v"/>Bẹ́ẹ̀ ni wọ́n gbé Jona, tí wọ́n sì sọ ọ́ sínú Òkun, Òkun sì dẹ́kun ríru rẹ̀. <verse number="16" style="v"/>Nígbà náà ni àwọn ọkùnrin náà bẹ̀rù <char style="nd">Olúwa</char> gidigidi, wọn si rú ẹbọ sí <char style="nd">Olúwa</char>, wọ́n sì jẹ́ ẹ̀jẹ́.</para>
  <para style="p">
    <verse number="17" style="v"/>Ṣùgbọ́n <char style="nd">Olúwa</char> ti pèsè ẹja ńlá kan láti gbé Jona mì. Jona sì wà nínú ẹja náà ni ọ̀sán mẹ́ta àti òru mẹ́ta.</para>
  <chapter number="2" style="c"/>
  <para style="s1">Àdúrà Jona</para>
  <para style="p">
    <verse number="1" style="v"/>Nígbà náà ni Jona gbàdúrà sí <char style="nd">Olúwa</char> Ọlọ́run rẹ̀ láti inú ẹja náà wá, <verse number="2" style="v"/>Ó sì wí pé:</para>
  <para style="q1">“Nínú ìpọ́njú mi ni mo kígbe sí <char style="nd">Olúwa</char>,</para>
  <para style="q2">òun sì gbọ́ ohùn mi.</para>
  <para style="q1">Mo kígbe láti inú ipò òkú, mo pè fún ìrànwọ́,</para>
  <para style="q2">ìwọ sì gbọ́ ohùn mi.</para>
  <para style="q1">
    <verse number="3" style="v"/>Nítorí tí ìwọ ti sọ mí sínú ibú,</para>
  <para style="q2">ní àárín Òkun,</para>
  <para style="q2">ìṣàn omi sì yí mi káàkiri;</para>
  <para style="q1">gbogbo bíbì omi àti rírú omi</para>
  <para style="q2">rékọjá lórí mi.</para>
  <para style="q1">
    <verse number="4" style="v"/>Nígbà náà ni mo wí pé,</para>
  <para style="q2">‘a ta mí nù kúrò níwájú rẹ;</para>
  <para style="q1">ṣùgbọ́n síbẹ̀ èmi yóò tún</para>
  <para style="q2">máa wo ìhà tẹmpili mímọ́ rẹ.’</para>
  <para style="q1">
    <verse number="5" style="v"/>Omi yí mi káàkiri, àní títí dé ọkàn;</para>
  <para style="q2">ibú yí mi káàkiri,</para>
  <para style="q2">a fi koríko odò wé mi lórí.</para>
  <para style="q1">
    <verse number="6" style="v"/>Èmi sọ̀kalẹ̀ lọ sí ìsàlẹ̀ àwọn òkè ńlá;</para>
  <para style="q2">ilẹ̀ ayé pẹ̀lú ìdènà rẹ̀ yí mi ká títí:</para>
  <para style="q1">ṣùgbọ́n ìwọ ti mú ẹ̀mí mi wá sókè láti inú ibú wá,</para>
  <para style="q2">
    <char style="nd">Olúwa</char> Ọlọ́run mi.</para>
  <para style="b"/>
  <para style="q1">
    <verse number="7" style="v"/>“Nígbà tí ó rẹ ọkàn mi nínú mi,</para>
  <para style="q2">èmi rántí rẹ, <char style="nd">Olúwa</char>,</para>
  <para style="q1">àdúrà mi sì wá sí ọ̀dọ̀ rẹ,</para>
  <para style="q2">nínú tẹmpili mímọ́ rẹ.</para>
  <para style="b"/>
  <para style="q1">
    <verse number="8" style="v"/>“Àwọn tí ń fàmọ́ òrìṣà èké</para>
  <para style="q2">kọ àánú ara wọn sílẹ̀.</para>
  <para style="q1">
    <verse number="9" style="v"/>Ṣùgbọ́n èmi yóò fi orin ọpẹ́, rú ẹbọ sí ọ.</para>
  <para style="q2">Èmi yóò san ẹ̀jẹ́ tí mo ti jẹ́.</para>
  <para style="q2">‘Ìgbàlà wá láti ọ̀dọ̀ <char style="nd">Olúwa</char>.’ ”</para>
  <para style="p">
    <verse number="10" style="v"/>
    <char style="nd">Olúwa</char> sì pàṣẹ fún ẹja náà, ó sì pọ Jona sí orí ilẹ̀ gbígbẹ.</para>
  <chapter number="3" style="c"/>
  <para style="s1">Jona lọ si Ninefe</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> sì tọ Jona wá nígbà kejì wí pé: <verse number="2" style="v"/>“Dìde lọ sí Ninefe, ìlú ńlá a nì, kí o sì kéde sí i, ìkéde tí mo sọ fún ọ.”</para>
  <para style="p">
    <verse number="3" style="v"/>Jona sì dìde ó lọ sí Ninefe gẹ́gẹ́ bí ọ̀rọ̀ <char style="nd">Olúwa</char>. Ninefe jẹ́ ìlú títóbi gidigidi, ó tó ìrìn ọjọ́ mẹ́ta. <verse number="4" style="v"/>Jona sì bẹ̀rẹ̀ sí wọ ìlú náà lọ ní ìrìn ọjọ́ kan, ó sì ń kéde, ó sì wí pé, “Níwọ́n ogójì ọjọ́ sí i, a ó bi Ninefe wó.” <verse number="5" style="v"/>Àwọn ènìyàn Ninefe sì gba Ọlọ́run gbọ́. Wọ́n sì kéde àwẹ̀, gbogbo wọ́n sì wọ aṣọ ọ̀fọ̀, bẹ̀rẹ̀ láti orí ọmọdé títí dé orí àgbà wọn.</para>
  <para style="p">
    <verse number="6" style="v"/>Ọ̀rọ̀ náà sì dé ọ̀dọ̀ ọba Ninefe, ó sì dìde kúrò lórí ìtẹ́ rẹ̀, ó sì bọ́ aṣọ ìgúnwà rẹ̀ kúrò lára rẹ̀, ó sì da aṣọ ọ̀fọ̀ bora, ó sì jókòó nínú eérú. <verse number="7" style="v"/>Nígbà náà ní ó kéde rẹ̀ ni Ninefe pé:</para>
  <para style="pmo">“Kí a la Ninefe já nípa àṣẹ ọba, àti àwọn àgbàgbà rẹ̀ pé:</para>
  <para style="pm">“Má ṣe jẹ́ kí ènìyàn, tàbí ẹranko, ọ̀wọ́ ẹran tàbí agbo ẹran, tọ́ ohunkóhun wò: má jẹ́ kí wọn jẹ tàbí mu omi. <verse number="8" style="v"/>Ṣùgbọ́n jẹ́ kí ènìyàn àti ẹranko da aṣọ ọ̀fọ̀ bo ara, kí wọn sì kígbe kíkan sí Ọlọ́run, sì jẹ́ kí wọn yípadà, olúkúlùkù kúrò ní ọ̀nà ibi rẹ̀ àti kúrò ní ìwà ìpa tí ó wà lọ́wọ́ wọn. <verse number="9" style="v"/><note caller="-" style="x"><char style="xo" closed="false">3.9: </char><char style="xt" closed="false"><ref loc="JOL 2:14">Jl 2.14</ref>.</char></note>Ta ni ó lè mọ̀ bí Ọlọ́run yóò yípadà kí ó sì ronúpìwàdà, kí ó sì yípadà kúrò ní ìbínú gbígbóná rẹ̀, kí àwa má ṣègbé?”</para>
  <para style="p">
    <verse number="10" style="v"/>Ọlọ́run sì rí ìṣe wọn pé wọ́n yípadà kúrò ní ọ̀nà ibi wọn: Ọlọ́run sì ronúpìwàdà ibi tí òun ti wí pé òun yóò ṣe sí wọn, òun kò sì ṣe e mọ́.</para>
  <chapter number="4" style="c"/>
  <para style="s1">Jona bínú sí àánú tí <char style="nd">Olúwa</char> fihàn</para>
  <para style="p">
    <verse number="1" style="v"/>Ṣùgbọ́n ó ba Jona nínú jẹ́ gidigidi, ó sì bínú púpọ̀. <verse number="2" style="v"/><note caller="-" style="x"><char style="xo" closed="false">4.2: </char><char style="xt" closed="false"><ref loc="EZK 34:6">El 34.6</ref>.</char></note>Ó sì gbàdúrà sí <char style="nd">Olúwa</char>, ó sì wí pé, “Èmí bẹ̀ ọ́, <char style="nd">Olúwa</char>, ǹjẹ́ ọ̀rọ̀ ti mo sọ kọ́ ni èyí nígbà tí mo wà ní ilẹ̀ mi? Nítorí èyí ni mo ṣé sálọ sí Tarṣiṣi ní ìṣáájú: nítorí èmi mọ̀ pé, Ọlọ́run olóore-ọ̀fẹ́ ní ìwọ, àti aláàánú, O lọ́ra láti bínú, O sì ṣeun púpọ̀, O sì ronúpìwàdà ibi náà. <verse number="3" style="v"/>Ǹjẹ́ báyìí, <char style="nd">Olúwa</char>, èmi bẹ̀ ọ, gba ẹ̀mí mi kúrò lọ́wọ́ mi nítorí ó sàn fún mi láti kú ju àti wà láààyè lọ.”</para>
  <para style="p">
    <verse number="4" style="v"/>Nígbà náà ni <char style="nd">Olúwa</char> wí pé, “Ìwọ́ ha ni ẹ̀tọ́ láti bínú bí?”</para>
  <para style="p">
    <verse number="5" style="v"/>Jona sì jáde kúrò ní ìlú náà, ó sì jókòó níhà ìlà-oòrùn ìlú náà. Ó sì pa àgọ́ kan níbẹ̀ fún ara rẹ̀, ó sì jókòó ni òjìji ní abẹ́ rẹ̀ títí yóò fi rí ohun tí yóò ṣẹlẹ̀ sí ìlú náà. <verse number="6" style="v"/><char style="nd">Olúwa</char> Ọlọ́run sì pèsè ìtàkùn kan, ó ṣe é kí ó gòkè wá sórí Jona; kí ó lè ṣe ìji bò ó lórí; láti gbà á kúrò nínú ìbànújẹ́ rẹ̀. Jona sì yọ ayọ̀ ńlá nítorí ìtàkùn náà. <verse number="7" style="v"/>Ṣùgbọ́n Ọlọ́run pèsè kòkòrò kan nígbà tí ilẹ̀ mọ́ ní ọjọ́ kejì, ó sì jẹ ìtàkùn náà ó sì rọ. <verse number="8" style="v"/>Ó sì ṣe, nígbà tí oòrùn yọ, Ọlọ́run pèsè ẹ̀fúùfù gbígbóná tí ìlà-oòrùn; oòrùn sì pa Jona lórí tó bẹ́ẹ̀ tí ó fi rẹ̀ ẹ́. Ó sì fẹ́ nínú ara rẹ̀ láti kú, ó sì wí pé, “Ó sàn fún mi láti kú ju àti wà láààyè lọ.”</para>
  <para style="p">
    <verse number="9" style="v"/>Ọlọ́run sì wí fún Jona pé, “O ha tọ́ fún ọ láti bínú nítorí ìtàkùn náà?”</para>
  <para style="p">Òun sì wí pé, “Mo ni ẹ̀tọ́, o tọ́ fún mi láti bínú títí dé ikú.”</para>
  <para style="p">
    <verse number="10" style="v"/>Nígbà náà ni <char style="nd">Olúwa</char> wí pé, “Ìwọ kẹ́dùn ìtàkùn náà, nítorí èyí tí ìwọ kò ṣiṣẹ́ fun, tí ìwọ kò mu dàgbà; tí ó hù jáde ní òru kan tí ó sì kú ni òru kan. <verse number="11" style="v"/>Ṣùgbọ́n Ninefe ní jù ọ̀kẹ́ mẹ́fà (12,000) ènìyàn nínú rẹ̀, tí wọn kò mọ ọwọ́ ọ̀tún wọn yàtọ̀ sí ti òsì, àti ọ̀pọ̀lọpọ̀ ohun ọ̀sìn pẹ̀lú. Ṣé èmí kò ha ní kẹ́dùn nípa ìlú ńlá náà?”</para>
</usx>
