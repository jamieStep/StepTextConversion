<?xml version="1.0" encoding="UTF-8"?>
<usx version="2.6">
  <book code="ZEP" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Sefaniah</para>
  <para style="toc1">Ìwé Wòlíì Sefaniah</para>
  <para style="toc2">Sefaniah</para>
  <para style="toc3">Sf</para>
  <para style="mt1">Ìwé Wòlíì Sefaniah</para>
  <para style="mt4">(Ọdún 330 ká tó bí Jesu)</para>
  <para style="imt">Ìfáàrà</para>
  <para style="ip">Ohun tí òǹkọ̀wé yìí ní lọ́kàn láti ṣe ni láti kéde ìkùsídẹ̀dẹ̀ ìdájọ́ Ọlọ́run lórí àwọn Juda. Ìparun tí Sefaniah sọ àsọtẹ́lẹ̀ rẹ̀ wá láti ọwọ́ àwọn Babeli lẹ́yìn tí wọn ti fún àwọn Asiria lágbára àti tí wọ́n ti mú agbára ìpìlẹ̀ wá sí òpin.</para>
  <para style="ip">Kókó pàtàkì tí Sefaniah ṣàlàyé nínú ìwé rẹ̀ ni ìpadàbọ̀ <char style="nd">Olúwa</char>, nígbà tí Ọlọ́run yóò fi ìyà jẹ àwọn orílẹ̀-èdè tí kò ṣe ìfẹ́ rẹ̀ gidigidi, papọ̀ pẹ̀lú àwọn aláìmọ̀kan Juda. Ṣùgbọ́n Sefaniah tún jẹ́ kí ó di mí mọ̀ pé Ọlọ́run yóò fi àánú hàn sí àwọn ènìyàn rẹ̀ síbẹ̀: gẹ́gẹ́ bí ọ̀pọ̀lọpọ̀ àwọn wòlíì mìíràn, ó parí àwọn ìkéde ìparun rẹ̀, ó sì yí i sí rere pé Ọlọ́run yóò mú Juda dúró.</para>
  <para style="iot">Kókó-ọ̀rọ̀</para>
  <para style="io1">i. Àlàyé ìbẹ̀rẹ̀ <char style="ior"><ref loc="ZEP 1:1-3">1.1-3</ref></char>.</para>
  <para style="io1">ii. Ọjọ́ <char style="nd">Olúwa</char> ń bọ̀ lórí Juda àti àwọn orílẹ̀-èdè <char style="ior"><ref loc="ZEP 1:4-18">1.4-18</ref></char>.</para>
  <para style="io1">iii. Ìdájọ́ Ọlọ́run lórí àwọn orílẹ̀-èdè <char style="ior"><ref loc="ZEP 2:1-3:8">2.1–3.8</ref></char>.</para>
  <para style="io1">iv. Ìràpadà àwọn ènìyàn tókù <char style="ior"><ref loc="ZEP 3:9-20">3.9-20</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tí ó tọ Sefaniah ọmọ Kuṣi, ọmọ Gedaliah, ọmọ Amariah, ọmọ Hesekiah, ní ìgbà Josiah ọmọ Amoni ọba Juda.</para>
  <para style="b"/>
  <para style="s1">Ìkìlọ̀ fún ìparun tí ń bọ̀</para>
  <para style="q1">
    <verse number="2" style="v"/>“Èmi yóò mú gbogbo nǹkan kúrò</para>
  <para style="q2">lórí ilẹ̀ náà pátápátá,”</para>
  <para style="q2">ni <char style="nd">Olúwa</char> wí.</para>
  <para style="q1">
    <verse number="3" style="v"/>“Èmi yóò mú ènìyàn àti ẹranko</para>
  <para style="q2">kúrò; èmi yóò mú àwọn ẹyẹ ojú</para>
  <para style="q2">ọ̀run kúrò àti ẹja inú Òkun, àti</para>
  <para style="q1">ohun ìdìgbòlù pẹ̀lú àwọn</para>
  <para style="q2">ènìyàn búburú; èmi yóò ké ènìyàn kúrò lórí ilẹ̀ ayé,”</para>
  <para style="q2">ni <char style="nd">Olúwa</char> wí.</para>
  <para style="s1">Ìlòdì sí Juda</para>
  <para style="q1">
    <verse number="4" style="v"/>“Èmi yóò na ọwọ́ mi sórí Juda</para>
  <para style="q2">àti sórí gbogbo àwọn ènìyàn tí ń gbé ní Jerusalẹmu.</para>
  <para style="q1">Èmi yóò sì ké kúrò níhìn-ín-yìí ìyókù àwọn Baali, àti orúkọ àwọn abọ̀rìṣà</para>
  <para style="q2">pẹ̀lú àwọn àlùfáà abọ̀rìṣà,</para>
  <para style="q1">
    <verse number="5" style="v"/>àti àwọn tí ń foríbalẹ̀ lórí òrùlé,</para>
  <para style="q2">àwọn tí ń sin ogun ọ̀run,</para>
  <para style="q1">àwọn tó ń foríbalẹ̀, tí wọ́n sì ń fi <char style="nd">Olúwa</char> búra,</para>
  <para style="q2">tí wọ́n sì ń fi Moleki búra.</para>
  <para style="q1">
    <verse number="6" style="v"/>Àwọn tí ó yípadà kúrò lọ́dọ̀ <char style="nd">Olúwa</char>;</para>
  <para style="q2">Àti àwọn tí kò tí wá <char style="nd">Olúwa</char>, bẹ́ẹ̀ ni wọn kò sì béèrè rẹ̀.”</para>
  <para style="b"/>
  <para style="q1">
    <verse number="7" style="v"/>
    <note caller="-" style="x">
      <char style="xo" closed="false">1.7: </char>
      <char style="xt" closed="false">
        <ref loc="HAB 2:20">Hk 2.20</ref>; <ref loc="ZEC 2:13">Sk 2.13</ref>.</char>
    </note>Ẹ dákẹ́ jẹ́ẹ́ níwájú <char style="nd">Olúwa</char> Olódùmarè,</para>
  <para style="q2">nítorí tí ọjọ́ <char style="nd">Olúwa</char> kù sí dẹ̀dẹ̀.</para>
  <para style="q1">
    <char style="nd">Olúwa</char> ti pèsè ẹbọ kan sílẹ̀,</para>
  <para style="q2">ó sì ti ya àwọn alápèjẹ rẹ̀ sí mímọ́.</para>
  <para style="b"/>
  <para style="q1">
    <verse number="8" style="v"/>“Ní ọjọ́ ẹbọ <char style="nd">Olúwa</char>,</para>
  <para style="q2">Èmi yóò bẹ àwọn olórí wò, àti àwọn</para>
  <para style="q2">ọmọ ọba ọkùnrin,</para>
  <para style="q1">pẹ̀lú gbogbo</para>
  <para style="q2">àwọn tí ó wọ àjèjì aṣọ.</para>
  <para style="q1">
    <verse number="9" style="v"/>Ní ọjọ́ náà, èmi yóò fi ìyà jẹ</para>
  <para style="q2">gbogbo àwọn tí ó yẹra láti rìn lórí ìloro ẹnu-ọ̀nà,</para>
  <para style="q1">tí wọ́n sì kún tẹmpili àwọn ọlọ́run wọn</para>
  <para style="q2">pẹ̀lú ìwà ipá àti ẹ̀tàn.</para>
  <para style="b"/>
  <para style="q1">
    <verse number="10" style="v"/>“Ní ọjọ́ náà,” ni <char style="nd">Olúwa</char> wí,</para>
  <para style="q2">“Ohùn ẹkún yóò wà láti ìhà Ibodè ẹja,</para>
  <para style="q2">híhu láti ìhà kejì wá àti</para>
  <para style="q2">ariwo ńlá láti òkè kékeré wá.</para>
  <para style="q1">
    <verse number="11" style="v"/>Ẹ hu, ẹ̀yin tí ń gbé ní (Maktẹsi) agbègbè ọjà,</para>
  <para style="q2">gbogbo àwọn oníṣòwò rẹ̀ ni a ó mú kúrò,</para>
  <para style="q2">gbogbo àwọn ẹni tí ó ń ra fàdákà ni a ó sì parun.</para>
  <para style="q1">
    <verse number="12" style="v"/>Ní àkókò wọ̀n-ọn-nì, èmi yóò wá Jerusalẹmu kiri pẹ̀lú fìtílà,</para>
  <para style="q2">èmi ó sì fi ìyà jẹ àwọn tí kò ní ìtẹ́lọ́rùn,</para>
  <para style="q2">tí wọn sì dàbí àwọn ènìyàn tí ó sinmi sínú gẹ̀dẹ̀gẹ́dẹ̀ wọn,</para>
  <para style="q1">àwọn tí wọn sì ń wí ní ọkàn wọn pé, ‘<char style="nd">Olúwa</char> kì yóò ṣe nǹkan kan</para>
  <para style="q2">tí ó jẹ́ rere tàbí tí ó jẹ́ búburú.’</para>
  <para style="q1">
    <verse number="13" style="v"/>Nítorí náà, ọrọ̀ wọn yóò di ìkógun,</para>
  <para style="q2">àti ilé wọn yóò sì run.</para>
  <para style="q1">Àwọn yóò sì kọ́ ilé pẹ̀lú, ṣùgbọ́n</para>
  <para style="q2">wọn kì yóò gbé nínú ilé náà,</para>
  <para style="q1">wọn yóò gbin ọgbà àjàrà,</para>
  <para style="q2">ṣùgbọ́n wọn kì yóò mu ọtí</para>
  <para style="q1">wáìnì láti inú rẹ̀.”</para>
  <para style="s1">Ọjọ́ ńlá <char style="nd">Olúwa</char></para>
  <para style="q1">
    <verse number="14" style="v"/>“Ọjọ́ ńlá <char style="nd">Olúwa</char> kù sí dẹ̀dẹ̀,</para>
  <para style="q2">ó kù sí dẹ̀dẹ̀ ó sì ń yára bọ̀</para>
  <para style="q1">kánkán. Ẹ tẹ́tí sílẹ̀, ohùn ẹkún</para>
  <para style="q2">àwọn alágbára ní ọjọ́ <char style="nd">Olúwa</char> yóò korò púpọ̀,</para>
  <para style="q1">
    <verse number="15" style="v"/>Ọjọ́ náà yóò jẹ́ ọjọ́ ìbínú,</para>
  <para style="q2">ọjọ́ ìrora àti ìpọ́njú,</para>
  <para style="q1">ọjọ́ òfò àti idà ọjọ́ ìdahoro</para>
  <para style="q2">ọjọ́ òkùnkùn àti ìtẹ̀ba,</para>
  <para style="q2">ọjọ́ kurukuru àti òkùnkùn biribiri,</para>
  <para style="q1">
    <verse number="16" style="v"/>ọjọ́ ìpè àti ìpè ogun</para>
  <para style="q2">sí àwọn ìlú olódi</para>
  <para style="q2">àti sí àwọn ilé ìṣọ́ gíga.</para>
  <para style="b"/>
  <para style="q1">
    <verse number="17" style="v"/>“Èmi yóò sì mú ìpọ́njú wá sórí</para>
  <para style="q2">ènìyàn, wọn yóò sì máa rìn gẹ́gẹ́ bí afọ́jú,</para>
  <para style="q2">nítorí àwọn ti dẹ́ṣẹ̀ sí <char style="nd">Olúwa</char>.</para>
  <para style="q1">Ẹ̀jẹ̀ wọn ni a ó sì tú jáde bí eruku</para>
  <para style="q2">àti ẹran-ara wọn bí ìgbẹ́.</para>
  <para style="q1">
    <verse number="18" style="v"/>Bẹ́ẹ̀ ni fàdákà tàbí wúrà wọn</para>
  <para style="q2">kì yóò sì le gbà wọ́n là</para>
  <para style="q2">ní ọjọ́ ìbínú <char style="nd">Olúwa</char>.”</para>
  <para style="b"/>
  <para style="q1">Ṣùgbọ́n gbogbo ayé ni a ó fi iná</para>
  <para style="q2">ìjowú rẹ̀ parun,</para>
  <para style="q1">nítorí òun yóò fi ìyára fi òpin sí</para>
  <para style="q2">gbogbo àwọn tí ń gbé ní ilẹ̀ ayé.</para>
  <chapter number="2" style="c"/>
  <para style="s1">Ìpè si Ìrònúpìwàdà</para>
  <para style="q1">
    <verse number="1" style="v"/>Ẹ kó ara yín jọ pọ̀, àní ẹ kó ra yín jọ pọ̀</para>
  <para style="q2">orílẹ̀-èdè tí kò ní ìtìjú,</para>
  <para style="q1">
    <verse number="2" style="v"/>kí a tó pa àṣẹ náà, kí ọjọ́ náà tó kọjá bí ìyàngbò ọkà,</para>
  <para style="q2">kí gbígbóná ìbínú <char style="nd">Olúwa</char> tó dé bá a yín,</para>
  <para style="q1">kí ọjọ́ ìbínú <char style="nd">Olúwa</char> kí ó tó dé bá a yín.</para>
  <para style="q1">
    <verse number="3" style="v"/>Ẹ wá <char style="nd">Olúwa</char>, gbogbo ẹ̀yin onírẹ̀lẹ̀ ilẹ̀ náà,</para>
  <para style="q2">ẹ̀yin tí ń ṣe ohun tí ó bá pàṣẹ.</para>
  <para style="q1">Ẹ wá òdodo, ẹ wá ìrẹ̀lẹ̀ pẹ̀lú,</para>
  <para style="q2">bóyá á ó pa yín mọ́ ní ọjọ́ ìbínú <char style="nd">Olúwa</char>.</para>
  <para style="s1">Ìlòdì sí Filistia</para>
  <para style="q1">
    <verse number="4" style="v"/>
    <note caller="-" style="x">
      <char style="xo" closed="false">2.4-7: </char>
      <char style="xt" closed="false">
        <ref loc="ISA 14:29-31">Isa 14.29-31</ref>; <ref loc="JER 47">Jr 47</ref>; <ref loc="EZK 25:15-17">El 25.15-17</ref>; <ref loc="JOL 3:4-8">Jl 3.4-8</ref>; <ref loc="AMO 1:6-8">Am 1.6-8</ref>; <ref loc="ZEC 9:5-7">Sk 9.5-7</ref>.</char>
    </note>Nítorí pé, a ó kọ Gasa sílẹ̀,</para>
  <para style="q2">Aṣkeloni yóò sì dahoro.</para>
  <para style="q1">Ní ọ̀sán gangan ni a ó lé Aṣdodu jáde,</para>
  <para style="q2">a ó sì fa Ekroni tu kúrò.</para>
  <para style="q1">
    <verse number="5" style="v"/>Ègbé ni fún ẹ̀yin tí ń gbé etí Òkun,</para>
  <para style="q2">ẹ̀yin ènìyàn ara Kereti;</para>
  <para style="q1">Ọ̀rọ̀ <char style="nd">Olúwa</char> dojúkọ ọ́, ìwọ Kenaani,</para>
  <para style="q2">ilẹ̀ àwọn ara Filistini.</para>
  <para style="q1">“Èmi yóò pa yín run,</para>
  <para style="q2">ẹnìkan kò sì ní ṣẹ́kù nínú yín.”</para>
  <para style="q1">
    <verse number="6" style="v"/>Ilẹ̀ náà ní etí Òkun, ni ibùgbé àwọn ará Kereti,</para>
  <para style="q2">ni yóò jẹ́ ibùjókòó fún àwọn olùṣọ́-àgùntàn àti agbo àgùntàn.</para>
  <para style="q1">
    <verse number="7" style="v"/>Agbègbè náà yóò sì jẹ́ ti ìyókù àwọn ilé Juda,</para>
  <para style="q2">níbẹ̀ ni wọn yóò sì ti rí koríko fún ẹran,</para>
  <para style="q1">Ní ilé Aṣkeloni ni wọn yóò</para>
  <para style="q2">dùbúlẹ̀ ni àṣálẹ́.</para>
  <para style="q1">
    <char style="nd">Olúwa</char> Ọlọ́run wọn yóò bẹ̀ wọn wò,</para>
  <para style="q2">yóò sì yí ìgbèkùn wọn padà.</para>
  <para style="s1">Ìlòdì sí Moabu àti Ammoni</para>
  <para style="q1">
    <verse number="8" style="v"/>
    <note caller="-" style="x">
      <char style="xo" closed="false">2.8-11: </char>
      <char style="xt" closed="false">
        <ref loc="ISA 15-16">Isa 15–16</ref>; <ref loc="ISA 25:10-12">25.10-12</ref>; <ref loc="JER 48">Jr 48</ref>; <ref loc="EZK 25:8-11">El 25.8-11</ref>; <ref loc="AMO 2:1-3">Am 2.1-3</ref>.</char>
    </note>“Èmi ti gbọ́ ẹ̀gàn Moabu,</para>
  <para style="q2">àti ẹlẹ́yà àwọn Ammoni,</para>
  <para style="q1">àwọn tó kẹ́gàn àwọn ènìyàn mi,</para>
  <para style="q2">tí wọ́n sì ti gbé ara wọn ga sí agbègbè wọn.</para>
  <para style="q1">
    <verse number="9" style="v"/>Nítorí náà, bí Èmi tí wà,”</para>
  <para style="q2">ni <char style="nd">Olúwa</char> àwọn ọmọ-ogun, Ọlọ́run àwọn Israẹli wí,</para>
  <para style="q2">“nítòótọ́ Moabu yóò dàbí Sodomu</para>
  <para style="q1">àti Ammoni yóò sì dàbí Gomorra,</para>
  <para style="q2">ibi tí ó kún fún yèrèpè</para>
  <para style="q1">àti ìhó iyọ̀ àti ìdahoro títí láéláé.</para>
  <para style="q2">Ìyókù àwọn ènìyàn mi yóò kó wọn;</para>
  <para style="q1">àwọn tí ó sì yọ nínú ewu ní orílẹ̀-èdè mi ni</para>
  <para style="q2">yóò jogún ilẹ̀ wọn.”</para>
  <para style="b"/>
  <para style="q1">
    <verse number="10" style="v"/>Èyí ni ohun tí wọn yóò gbà padà nítorí ìgbéraga wọn,</para>
  <para style="q2">nítorí wọ́n kẹ́gàn, wọn sì ti fi àwọn ènìyàn <char style="nd">Olúwa</char> àwọn ọmọ-ogun ṣe ẹlẹ́yà.</para>
  <para style="q1">
    <verse number="11" style="v"/>
    <char style="nd">Olúwa</char> yóò jẹ́ ìbẹ̀rù fún wọn;</para>
  <para style="q2">nígbà tí Òun bá pa gbogbo òrìṣà ilẹ̀ náà run.</para>
  <para style="q1">Orílẹ̀-èdè láti etí odò yóò máa sìn,</para>
  <para style="q2">olúkúlùkù láti ilẹ̀ rẹ̀ wá.</para>
  <para style="q1">
    <verse number="12" style="v"/>“Ẹ̀yin Etiopia pẹ̀lú,</para>
  <para style="q2">a ó fi idà mi pa yín.”</para>
  <para style="s1">Asiria</para>
  <para style="q1">
    <verse number="13" style="v"/>Òun yóò sì na ọwọ́ rẹ̀ sí apá àríwá,</para>
  <para style="q2">yóò sì pa Asiria run,</para>
  <para style="q1">yóò sì sọ Ninefe di ahoro,</para>
  <para style="q2">àti di gbígbẹ bí aginjù.</para>
  <para style="q1">
    <verse number="14" style="v"/>Agbo ẹran yóò sì dùbúlẹ̀ ni àárín rẹ̀,</para>
  <para style="q2">àti gbogbo ẹranko àwọn orílẹ̀-èdè.</para>
  <para style="q1">Òwìwí aginjù àti ti n kígbe ẹyẹ òwìwí</para>
  <para style="q2">yóò wọ bí ẹyẹ ni ọwọ́n rẹ̀.</para>
  <para style="q1">Ohùn wọn yóò kọrin ni ojú fèrèsé,</para>
  <para style="q2">ìdahoro yóò wà nínú ìloro ẹnu-ọ̀nà,</para>
  <para style="q2">òun yóò sì ṣẹ́ ọ̀pá kedari sílẹ̀.</para>
  <para style="q1">
    <verse number="15" style="v"/>Èyí ni ìlú aláyọ̀ tí ó ń gbé láìléwu.</para>
  <para style="q2">Ó sì sọ fun ara rẹ̀ pé,</para>
  <para style="q1">“Èmi ni, kò sì sí ẹnìkan tí ó ń bẹ lẹ́yìn mi.”</para>
  <para style="q2">Irú ahoro wo ni òun ha ti jẹ́,</para>
  <para style="q1">ibùgbé fún àwọn ẹranko igbó!</para>
  <para style="q2">Gbogbo ẹni tí ó bá kọjá ọ̀dọ̀ rẹ̀</para>
  <para style="q1">yóò fi rẹ́rìn-ín ẹlẹ́yà,</para>
  <para style="q2">wọ́n yóò sì gbọn ẹsẹ̀ wọn.</para>
  <chapter number="3" style="c"/>
  <para style="s1">Ọjọ́ iwájú Jerusalẹmu</para>
  <para style="q1">
    <verse number="1" style="v"/>Ègbé ni fún ìlú aninilára,</para>
  <para style="q2">ọlọ̀tẹ̀ àti aláìmọ́.</para>
  <para style="q1">
    <verse number="2" style="v"/>Òun kò gbọ́rọ̀ sí ẹnikẹ́ni,</para>
  <para style="q2">òun kò gba ìtọ́ni,</para>
  <para style="q1">òun kò gbẹ́kẹ̀lé <char style="nd">Olúwa</char>,</para>
  <para style="q2">bẹ́ẹ̀ ni òun kò súnmọ́ ọ̀dọ̀ Ọlọ́run rẹ̀.</para>
  <para style="q1">
    <verse number="3" style="v"/>Àwọn olórí rẹ̀ jẹ́ kìnnìún tí ń ké ramúramù,</para>
  <para style="q2">àwọn onídàájọ́ rẹ̀, ìkookò àṣálẹ́ ni wọn,</para>
  <para style="q2">wọn kò sì fi nǹkan kan kalẹ̀ fún òwúrọ̀.</para>
  <para style="q1">
    <verse number="4" style="v"/>Àwọn wòlíì rẹ̀ gbéraga,</para>
  <para style="q2">wọ́n sì jẹ́ alárékérekè ènìyàn.</para>
  <para style="q1">Àwọn àlùfáà rẹ̀ ti ba ibi mímọ́ jẹ́,</para>
  <para style="q2">wọ́n sì rú òfin.</para>
  <para style="q1">
    <verse number="5" style="v"/>
    <char style="nd">Olúwa</char> ni àárín rẹ̀ jẹ́ olódodo;</para>
  <para style="q2">kì yóò ṣe ohun tí kò tọ̀nà.</para>
  <para style="q1">Àràárọ̀ ni ó máa ń mú ìdájọ́ rẹ̀ wá sí ìmọ́lẹ̀,</para>
  <para style="q2">kì í sì kùnà ní gbogbo ọjọ́ tuntun,</para>
  <para style="q2">síbẹ̀ àwọn aláìṣòótọ́ kò mọ ìtìjú.</para>
  <para style="q1">
    <verse number="6" style="v"/>“Èmi ti ké àwọn orílẹ̀-èdè kúrò,</para>
  <para style="q2">ilé gíga wọn sì ti bàjẹ́.</para>
  <para style="q1">Mo ti fi ìgboro wọn sílẹ̀ ní òfo</para>
  <para style="q2">tó bẹ́ẹ̀ tí ẹnìkankan kò kọjá níbẹ̀.</para>
  <para style="q1">Ìlú wọn parun tó bẹ́ẹ̀ tí kò sí</para>
  <para style="q2">ẹnìkan tí yóò ṣẹ́kù,</para>
  <para style="q2">kò sì ní sí ẹnìkan rárá.</para>
  <para style="q1">
    <verse number="7" style="v"/>Èmi wí fún ìlú náà wí pé</para>
  <para style="q2">‘Nítòótọ́, ìwọ yóò bẹ̀rù mi,</para>
  <para style="q2">ìwọ yóò sì gba ìtọ́ni!’</para>
  <para style="q1">Bẹ́ẹ̀ ni, a kì yóò ké ibùgbé rẹ̀ kúrò</para>
  <para style="q2">bí ó ti wù kí ń jẹ wọ́n ní yà tó.</para>
  <para style="q1">Ṣùgbọ́n síbẹ̀ wọ́n sì tún ní ìtara</para>
  <para style="q2">láti ṣe ìbàjẹ́.</para>
  <para style="q1">
    <verse number="8" style="v"/>Nítorí náà ẹ dúró dè mí,” ni <char style="nd">Olúwa</char> wí,</para>
  <para style="q2">“títí di ọjọ́ náà tí èmi yóò fi jẹ́rìí sí yin;</para>
  <para style="q1">nítorí ìpinnu mi ni láti kó orílẹ̀-èdè jọ</para>
  <para style="q2">kí èmi kí ó lè kó ilẹ̀ ọba jọ</para>
  <para style="q1">àti láti da ìbínú mi jáde sórí wọn,</para>
  <para style="q2">àní gbogbo ìbínú gbígbóná mi.</para>
  <para style="q1">Nítorí, gbogbo ayé</para>
  <para style="q2">ni a ó fi iná owú mi jẹ run.</para>
  <para style="b"/>
  <para style="q1">
    <verse number="9" style="v"/>“Nígbà náà ni èmi yóò yí èdè àwọn ènìyàn padà sí èdè mímọ́,</para>
  <para style="q2">nítorí kí gbogbo wọn bá a lè máa pe orúkọ <char style="nd">Olúwa</char>,</para>
  <para style="q2">láti fi ọkàn kan sìn ín.</para>
  <para style="q1">
    <verse number="10" style="v"/>Láti òkè odò Etiopia,</para>
  <para style="q2">àwọn olùjọsìn mi, àwọn ènìyàn mi tí ó ti fọ́nká,</para>
  <para style="q2">yóò mú ọrẹ wá fún mi.</para>
  <para style="q1">
    <verse number="11" style="v"/>Ní ọjọ́ náà ni a kì yóò sì dójútì</para>
  <para style="q2">nítorí gbogbo iṣẹ́ ibi ni tí ó ti ṣẹ̀ sí mi,</para>
  <para style="q1">nígbà náà ni èmi yóò mu</para>
  <para style="q2">kúrò nínú ìlú yìí, àwọn tí ń yọ̀ nínú ìgbéraga wọn.</para>
  <para style="q1">Ìwọ kì yóò sì gbéraga mọ́</para>
  <para style="q2">ní òkè mímọ́ mi.</para>
  <para style="q1">
    <verse number="12" style="v"/>Ṣùgbọ́n Èmi yóò fi àwọn ọlọ́kàn tútù</para>
  <para style="q2">àti onírẹ̀lẹ̀ sílẹ̀ pẹ̀lú ni àárín rẹ̀,</para>
  <para style="q2">wọn yóò sì gbẹ́kẹ̀lé orúkọ <char style="nd">Olúwa</char>.</para>
  <para style="q1">
    <verse number="13" style="v"/>Àwọn ìyókù Israẹli kì yóò hùwà</para>
  <para style="q2">ibi, wọn kì yóò sọ̀rọ̀ èké,</para>
  <para style="q2">bẹ́ẹ̀ ni a kì yóò rí ahọ́n àrékérekè ní</para>
  <para style="q1">ẹnu wọn. Àwọn yóò jẹun, wọn yóò sì dùbúlẹ̀,</para>
  <para style="q2">bẹ́ẹ̀ ni ẹnikẹ́ni kì yóò dẹ́rùbà wọ́n.”</para>
  <para style="b"/>
  <para style="q1">
    <verse number="14" style="v"/>Kọrin, ìwọ ọmọbìnrin Sioni,</para>
  <para style="q2">kígbe sókè, ìwọ Israẹli!</para>
  <para style="q1">Fi gbogbo ọkàn yọ̀, kí inú rẹ kí ó sì dùn,</para>
  <para style="q2">ìwọ ọmọbìnrin Jerusalẹmu.</para>
  <para style="q1">
    <verse number="15" style="v"/>
    <char style="nd">Olúwa</char> ti mú ìdájọ́ rẹ wọ̀n-ọn-nì</para>
  <para style="q2">kúrò, ó sì ti ti àwọn ọ̀tá rẹ padà sẹ́yìn.</para>
  <para style="q1">
    <char style="nd">Olúwa</char>, ọba Israẹli wà pẹ̀lú rẹ,</para>
  <para style="q2">Ìwọ kì yóò sì bẹ̀rù ibi kan mọ́.</para>
  <para style="q1">
    <verse number="16" style="v"/>Ní ọjọ́ náà, wọn yóò sọ fún Jerusalẹmu pé,</para>
  <para style="q2">“Má ṣe bẹ̀rù Sioni;</para>
  <para style="q2">má sì ṣe jẹ́ kí ọwọ́ rẹ kí ó dẹ̀.</para>
  <para style="q1">
    <verse number="17" style="v"/>
    <char style="nd">Olúwa</char> Ọlọ́run rẹ wà pẹ̀lú rẹ,</para>
  <para style="q2">Ó ní agbára láti gbà ọ là.</para>
  <para style="q1">Yóò yọ̀ ni orí rẹ fún ayọ̀;</para>
  <para style="q2">Yóò tún ọ ṣe nínú ìfẹ́ rẹ̀,</para>
  <para style="q2">Yóò sì fi orin yọ̀ ní orí rẹ.”</para>
  <para style="b"/>
  <para style="q1">
    <verse number="18" style="v"/>“Èmi ó kó àwọn tí ó ń banújẹ́ fún àjọ̀dún tí a yàn jọ,</para>
  <para style="q2">àwọn tí ó jẹ́ tirẹ̀;</para>
  <para style="q2">àwọn tí ẹ̀gàn rẹ̀ jásí ẹ̀rù.</para>
  <para style="q1">
    <verse number="19" style="v"/>Ní àkókò náà</para>
  <para style="q2">ni èmi yóò dojúkọ àwọn</para>
  <para style="q1">tí ń ni yín lára,</para>
  <para style="q2">èmi yóò gba àtiro là,</para>
  <para style="q1">èmi yóò sì ṣa àwọn tí ó ti fọ́nká jọ,</para>
  <para style="q2">èmi yóò fi ìyìn àti ọlá fún wọn ní</para>
  <para style="q2">gbogbo ilẹ̀ tí a bá ti dójútì wọ́n.</para>
  <para style="q1">
    <verse number="20" style="v"/>Ní àkókò náà ni èmi yóò ṣà yín jọ;</para>
  <para style="q2">Nígbà náà ni èmi yóò mú un yín padà wá sílé.</para>
  <para style="q1">Èmi yóò fi ọlá àti ìyìn fún un yín</para>
  <para style="q2">láàrín gbogbo ènìyàn àgbáyé,</para>
  <para style="q1">nígbà tí èmi yóò yí ìgbèkùn yín</para>
  <para style="q2">padà bọ sípò ní ojú ara yín,”</para>
  <para style="q2">ni <char style="nd">Olúwa</char> wí.</para>
</usx>
