<?xml version="1.0" encoding="UTF-8"?>
<usx version="2.6">
  <book code="1PE" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">1 Peteru</para>
  <para style="toc1">Ìwé Peteru Kìn-ín-ní</para>
  <para style="toc2">1 Peteru</para>
  <para style="toc3">1Pt</para>
  <para style="mt1">Ìwé Peteru Kìn-ín-ní</para>
  <para style="mt4">(Ọdún 60 lẹ́yìn tí a bí Jesu Kristi)</para>
  <para style="imt">Ìfáárà</para>
  <para style="ip">Aposteli Peteru kọ lẹ́tà yìí nígbà tí ó fẹ́rẹ̀ dé òpin ayé rẹ̀, láti fi tu àwọn Júù tiwọn ti gbàgbọ́ nínú àti láti fi mú wọn ní ọkàn le pàápàá jùlọ àwọn tí ń gbé ní Asia. Ó tọ́ka sí i pé ìyà jíjẹ jẹ́ ara ìgbé ayé Kristi àti pé Ọlọ́run ti pèsè ẹ̀bùn tí kò le bàjẹ́ sílẹ̀ fún ẹni tí ó bá gbẹ́kẹ̀lé e. Bí ẹnikẹ́ni bá ń rò láti padà sínú ẹ̀sìn àwọn Júù láti ba à bọ́ lọ́wọ́ inúnibíni àṣìṣe ńlá ni èyí jẹ́ fún irú ẹni bẹ́ẹ̀. Peteru tọ́ka sí i pé nísinsin yìí ìjọ Ọlọ́run ní ààbò orílẹ̀-èdè àti ti oníṣẹ́ àlùfáà Ọlọ́run (<char style="xt"><ref loc="1PE 2:9">2.9</ref></char>). Nítorí náà èrò kérò láti padà sínú ẹ̀sìn Júù jẹ́ asán. Peteru wá fi Kristi tó jìyà ṣe àpẹẹrẹ, ó rọ gbogbo àwọn Kristiani láti wà ní ìmúrasílẹ̀ fún irú ìrírí ti Kristi. Ẹ̀kọ́ fún àwọn onígbàgbọ́ ni ó parí lẹ́tà náà.</para>
  <para style="ip">Àwọn Kristiani àkọ́kọ́ gbé ìgbé ayé tó kún fún ọ̀pọ̀lọpọ̀ ìdojúkọ. Wọ́n fi ẹ̀mí wọn lélẹ̀ nítorí ìgbàgbọ́ wọn. Peteru fi ìdí ìrètí ìyè àìnípẹ̀kun múlẹ̀, ó fún wa ní ìpèníjà láti máa gbé ìgbé ayé mímọ́. Ó jẹ́ kí a rí Kristi bí òkúta ìyè, tí ìjìyà rẹ̀ sì jẹ́ àpẹẹrẹ fún wa. Ó sọ nípa ojúṣe ọkọ àti aya, ó sì gba àwọn alàgbà ní ìmọ̀ràn.</para>
  <para style="iot">Kókó-ọ̀rọ̀</para>
  <para style="io1">i. Ògo ìgbàlà ti Kristi <char style="ior"><ref loc="1PE 1:1-25">1.1-25</ref></char>.</para>
  <para style="io1">ii. Ìgbọràn Kristi <char style="ior"><ref loc="1PE 2:1-10">2.1-10</ref></char>.</para>
  <para style="io1">iii. Fífi ìjìyà àti ìrírí Kristi ṣe àpẹẹrẹ <char style="ior"><ref loc="1PE 2:11-25">2.11-25</ref></char>.</para>
  <para style="io1">iv. Ìgbé ayé Kristi nínú ilé àti gbogbo ayé <char style="ior"><ref loc="1PE 3:1-17">3.1-17</ref></char>.</para>
  <para style="io1">v. Ìjìyà àti fífi Kristi ṣe àpẹẹrẹ <char style="ior"><ref loc="1PE 3:18-19">3.18-19</ref></char>.</para>
  <para style="io1">vi. Iṣẹ́ Kristi àti ọ̀rọ̀ ìgbẹ̀yìn <char style="ior"><ref loc="1PE 5:1-14">5.1-14</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Peteru, aposteli Jesu Kristi,</para>
  <para style="b"/>
  <para style="p">Sí àwọn àyànfẹ́ Ọlọ́run, ti wọ́n ń ṣe àtìpó ní àgbáyé, tiwọn tú káàkiri sí Pọntu, Galatia, Kappadokia, Asia, àti Bitinia, <verse number="2" style="v"/>àwọn ẹni tí a ti yàn gẹ́gẹ́ bí ìmọ̀tẹ́lẹ̀ Ọlọ́run Baba, nípa ìsọdimímọ́ Ẹ̀mí, sí ìgbọ́ràn àti ìbùwọ́n ẹ̀jẹ̀ Jesu Kristi:</para>
  <para style="b"/>
  <para style="p">Kí oore-ọ̀fẹ́ àti àlàáfíà máa bí sì fún yín.</para>
  <para style="b"/>
  <para style="s1">Ìyìn sí Ọlọ́run fún ìrètí tó wà láààyè</para>
  <para style="p">
    <verse number="3" style="v"/>Ìyìn yẹ Ọlọ́run àti Baba Jesu Kristi Olúwa wa! Ẹni tí ó tún wa bí gẹ́gẹ́ bí àánú ńlá rẹ̀ sínú ìrètí ààyè nípa àjíǹde Jesu Kristi kúrò nínú òkú, <verse number="4" style="v"/>àti sínú ogún àìdíbàjẹ́, àti àìlábàwọ́n, àti èyí tí kì í ṣá, tí a ti fi pamọ́ ni ọ̀run dè yin, <verse number="5" style="v"/>ẹyin tí a ń pamọ́ nípa agbára Ọlọ́run nípa ìgbàgbọ́ si ìgbàlà, tí a múra láti fihàn ní ìgbà ìkẹyìn. <verse number="6" style="v"/>Ẹ yọ̀ nínú èyí púpọ̀, bí ó tilẹ̀ jẹ́ pe nísinsin yìí fún ìgbà díẹ̀, níwọ̀n bí ó ti yẹ, a ti fi ọ̀pọ̀lọpọ̀ ìdánwò bá yín nínú jẹ́: <verse number="7" style="v"/>Àwọn wọ̀nyí sì wáyé ki ìdánwò ìgbàgbọ́ yín tí ó ni iye lórí ju wúrà, ti ń ṣègbé lọ, bí ó tilẹ̀ jẹ́ pé iná ni a fi ń dán an wò, lè yọrísí ìyìn àti ògo àti ọlá ni ìgbà ìfarahàn Jesu Kristi. <verse number="8" style="v"/>Ẹni tí ẹ̀yin fẹ́ láìrí, ẹni tí ẹ̀yin gbàgbọ́, bí ó tilẹ̀ jẹ́ pé ẹ kò rí i nísinsin yìí ẹ̀yin sì ń yọ ayọ̀ tí a kò lè fi ẹnu sọ, tí ó sì kún fún ògo; <verse number="9" style="v"/>ẹyin sì ń gba ìlépa ìgbàgbọ́ yín, àní ìgbàlà ọkàn yín.</para>
  <para style="p">
    <verse number="10" style="v"/>Ní ti ìgbàlà yìí, àwọn wòlíì tí wọ́n sọ àsọtẹ́lẹ̀ nípa oore-ọ̀fẹ́ tí ó mú tọ̀ yín wá, wọ́n wádìí jinlẹ̀ lẹ́sọ̀ lẹ́sọ̀. <verse number="11" style="v"/>Wọ́n ń wádìí ìgbà wo tàbí irú sá à wo ni Ẹ̀mí Kristi tí ó wà nínú wọ́n ń tọ́ka sí, nígbà tí ó jẹ́rìí ìyà Kristi àti ògo tí yóò tẹ̀lé e. <verse number="12" style="v"/>Àwọn ẹni tí a fihàn fún, pé kì í ṣe fún àwọn tìkára wọn, bí kò ṣe fún àwa ni wọ́n ṣe ìránṣẹ́ ohun wọ̀n-ọn-nì, tí a ti ròyìn fún yin nísinsin yìí, láti ọ̀dọ̀ àwọn tó ti ń wàásù ìhìnrere náà fún yín nípasẹ̀ Ẹ̀mí Mímọ́ tí a rán wá láti ọ̀run; ohun tí àwọn angẹli ń fẹ́ láti wò.</para>
  <para style="s1">Ẹ jẹ́ mímọ́</para>
  <para style="p">
    <verse number="13" style="v"/>Nítorí náà, ẹ múra ọkàn yín sílẹ̀, ẹ kó ara yín ní ìjánu, kí ẹ sì fi ìrètí yín ní kíkún sí oore-ọ̀fẹ́, èyí tí a ń mu bọ̀ fún yin ni ìgbà ìfarahàn Jesu Kristi. <verse number="14" style="v"/>Bí àwọn ọmọ tí ń gbọ́rọ̀, ẹ ma ṣe da ara yín pọ̀ mọ́ ìfẹ́kúfẹ̀ẹ́ àìmọ́ yín ti àtijọ́. <verse number="15" style="v"/>Ṣùgbọ́n gẹ́gẹ́ bí ẹni tí o pè yin ti jẹ mímọ́; bẹ́ẹ̀ ni kí ẹ̀yin náà jẹ mímọ́. <verse number="16" style="v"/><note caller="-" style="x"><char style="xo" closed="false">1.16: </char><char style="xt" closed="false"><ref loc="LEV 11:44-45">Le 11.44-45</ref>.</char></note>Nítorí a ti kọ ọ pé, “Ẹ jẹ́ mímọ́: nítorí tí Èmi jẹ mímọ́!”</para>
  <para style="p">
    <verse number="17" style="v"/>Níwọ́n bí ẹ̀yin ti ń ké pe Baba, ẹni tí ń ṣe ìdájọ́ gẹ́gẹ́ bí iṣẹ́ olúkúlùkù láìṣe ojúsàájú, ẹ máa lo ìgbà àtìpó yin ni ìbẹ̀rù. <verse number="18" style="v"/>Níwọ̀n bí ẹ̀yin ti mọ̀ pé a kò fi ohun ìdíbàjẹ́ rà yín padà, bí fàdákà tàbí wúrà kúrò nínú ìwà asán yín, tí ẹ̀yin ti jogún láti ọ̀dọ̀ àwọn baba yín. <verse number="19" style="v"/>Ṣùgbọ́n pẹ̀lú ẹ̀jẹ̀ iyebíye, bí i ti ọ̀dọ́-àgùntàn ti kò lábùkù, tí kò sì lábàwọ́n, àní, ẹ̀jẹ̀ Kristi. <verse number="20" style="v"/>Ẹni tí a ti mọ̀ tẹ́lẹ̀ nítòótọ́ ṣáájú ìpilẹ̀ṣẹ̀ ayé, ṣùgbọ́n tí a fihàn ní ìgbà ìkẹyìn wọ̀nyí nítorí yín, <verse number="21" style="v"/>Àní ẹ̀yin tí o tipasẹ̀ rẹ̀ gba Ọlọ́run gbọ́, ẹni ti ó jí i dìde kúrò nínú òkú, tí ó sì fi ògo fún un; kí ìgbàgbọ́ àti ìrètí yín lè wà lọ́dọ̀ Ọlọ́run.</para>
  <para style="p">
    <verse number="22" style="v"/>Níwọ́n bí ẹ̀yin ti wẹ ọkàn yin mọ́ nípa ìgbọ́ràn yín sí òtítọ́ sí ìfẹ́ ará ti kò ní ẹ̀tàn, ẹ fẹ́ ọmọnìkejì yín gidigidi láti ọkàn wá. <verse number="23" style="v"/>Bí a ti tún yín bí, kì í ṣe láti inú ìdíbàjẹ́ wá, bí kò ṣe èyí ti kì í díbàjẹ́ nípa ọ̀rọ̀ Ọlọ́run tí ń bẹ láààyè tí ó sì dúró. <verse number="24" style="v"/><note caller="-" style="x"><char style="xo" closed="false">1.24-25: </char><char style="xt" closed="false"><ref loc="ISA 40:6-9">Isa 40.6-9</ref>.</char></note>Nítorí pé,</para>
  <para style="q1">“Gbogbo ènìyàn dàbí koríko,</para>
  <para style="q2">àti gbogbo ògo rẹ̀ bi ìtànná koríko.</para>
  <para style="q1">Koríko á máa gbẹ ìtànná a sì máa rẹ̀ dànù,</para>
  <para style="q2">
    <verse number="25" style="v"/>Ṣùgbọ́n ọ̀rọ̀ Olúwa dúró títí láé.”</para>
  <para style="m">Ọ̀rọ̀ náà yìí sì ni ìhìnrere tí a wàásù fún yín.</para>
  <chapter number="2" style="c"/>
  <para style="p">
    <verse number="1" style="v"/>Nítorí náà, ẹ fi àrankàn gbogbo sílẹ̀ ni apá kan, àti ẹ̀tàn gbogbo, àti àgàbàgebè, àti ìlara, àti sísọ ọ̀rọ̀ búburú gbogbo. <verse number="2" style="v"/>Bí ọmọ ọwọ́ tuntun, kí ẹ máa fẹ́ wàrà ti Ẹ̀mí, èyí tí kò lẹ́tàn, kí ẹ̀yin lè máa tipasẹ̀ rẹ̀ dàgbà sí ìgbàlà, <verse number="3" style="v"/><note caller="-" style="x"><char style="xo" closed="false">2.3: </char><char style="xt" closed="false"><ref loc="PSA 34:8">Sm 34.8</ref>.</char></note>nísinsin yìí tí ẹ̀yin ti tọ́ ọ wò pé rere ni Olúwa.</para>
  <para style="s1">Àpáta iyè àti ènìyàn tí a yàn</para>
  <para style="p">
    <verse number="4" style="v"/>
    <note caller="-" style="x">
      <char style="xo" closed="false">2.4: </char>
      <char style="xt" closed="false">
        <ref loc="PSA 118:22">Sm 118.22</ref>; <ref loc="ISA 28:16">Isa 28.16</ref>.</char>
    </note>Ẹni tí ẹ̀yin ń tọ̀ bọ̀, sí bi òkúta ààyè náà, èyí ti a ti ọwọ́ ènìyàn kọ̀ sílẹ̀ nítòótọ́, ṣùgbọ́n lọ́dọ̀ Ọlọ́run, àṣàyàn òkúta iyebíye. <verse number="5" style="v"/>Ẹ̀yin pẹ̀lú, bí òkúta ààyè, ni a kọ́ ní ilé ẹ̀mí, àlùfáà mímọ́, láti máa rú ẹbọ ẹ̀mí, tí i ṣe ìtẹ́wọ́gbà lọ́dọ̀ Ọlọ́run nípa Jesu Kristi. <verse number="6" style="v"/><note caller="-" style="x"><char style="xo" closed="false">2.6: </char><char style="xt" closed="false"><ref loc="ISA 28:16">Isa 28.16</ref>.</char></note>Nítorí nínú Ìwé Mímọ́, ó wí pe:</para>
  <para style="q1">“Kíyèsi i, mo fi pàtàkì òkúta igun ilé àṣàyàn,</para>
  <para style="q2">iyebíye, lélẹ̀ ni Sioni:</para>
  <para style="q1">ẹni tí ó bá sì gbà á gbọ́</para>
  <para style="q2">ojú kì yóò tì í.”</para>
  <para style="m">
    <verse number="7" style="v"/>
    <note caller="-" style="x">
      <char style="xo" closed="false">2.7: </char>
      <char style="xt" closed="false">
        <ref loc="PSA 118:22">Sm 118.22</ref>.</char>
    </note>Báyìí fún ẹ̀yin ti ẹ gbà á gbọ́, ó ṣe iyebíye; ṣùgbọ́n fún àwọn tí kò gbà á gbọ́,</para>
  <para style="q1">“Òkúta tí àwọn ọ̀mọ̀lé kọ̀sílẹ̀,</para>
  <para style="q2">òun ni ó di pàtàkì igun ilé,”</para>
  <para style="m">
    <verse number="8" style="v"/>
    <note caller="-" style="x">
      <char style="xo" closed="false">2.8: </char>
      <char style="xt" closed="false">
        <ref loc="ISA 8:14-15">Isa 8.14-15</ref>.</char>
    </note>àti pẹ̀lú,</para>
  <para style="q1">“Òkúta ìdìgbòlù,</para>
  <para style="q2">àti àpáta ìkọ̀sẹ̀.”</para>
  <para style="m">Nítorí wọ́n kọsẹ̀ nípa ṣíṣe àìgbọ́ràn sí ọ̀rọ̀ náà, sínú èyí tí a gbé yàn wọ́n sí pẹ̀lú.</para>
  <para style="p">
    <verse number="9" style="v"/>
    <note caller="-" style="x">
      <char style="xo" closed="false">2.9: </char>
      <char style="xt" closed="false">
        <ref loc="EXO 19:5-6">Ek 19.5-6</ref>.</char>
    </note>Ṣùgbọ́n ẹ̀yin ni ìran tí a yàn olú àlùfáà, Orílẹ̀-èdè mímọ́, Ènìyàn ọ̀tọ̀ ki ẹ̀yin lè fi ọláńlá ẹni tí ó pè yín jáde kúrò nínú òkùnkùn sínú ìmọ́lẹ̀ ìyanu rẹ̀ hàn: <verse number="10" style="v"/><note caller="-" style="x"><char style="xo" closed="false">2.10: </char><char style="xt" closed="false"><ref loc="HOS 2:23">Ho 2.23</ref>.</char></note>Ẹ̀yin tí kì í ṣe ènìyàn nígbà kan rí, ṣùgbọ́n nísinsin yìí, ẹ̀yin ti di ènìyàn Ọlọ́run, ẹ̀yin tí kò rí àánú gbà rí, ṣùgbọ́n nísinsin yìí, ẹ ti rí àánú gbà.</para>
  <para style="p">
    <verse number="11" style="v"/>Olùfẹ́ ọ̀wọ́n, mo bẹ̀ yín, bí àjèjì àti àtìpó, láti fà sẹ́hìn kúrò nínú ìfẹ́kúfẹ̀ẹ́ ara, tí ń ba ọkàn jagun; <verse number="12" style="v"/>Kí ìwà yín láàrín àwọn aláìkọlà dára; pé, bí wọ́n ti ń sọ̀rọ̀ yín bí olùṣe búburú, nípa iṣẹ́ rere yín tí wọn ó máa kíyèsi, kí wọ́n lè máa yin Ọlọ́run lógo lọ́jọ́ ti òun ba bẹ̀ wá wò.</para>
  <para style="s1">Ìbọ̀wọ̀ fún àwọn òfin àti àwọn aláṣẹ</para>
  <para style="p">
    <verse number="13" style="v"/>Ẹ máa tẹríba fún gbogbo ìlànà ènìyàn nítorí ti Olúwa: ìbá à ṣe fún ọba tàbí fún olórí. <verse number="14" style="v"/>Tàbí fún àwọn baálẹ̀, fún àwọn tí a rán láti ọ̀dọ̀ rẹ̀ láti gbẹ̀san lára àwọn tí ń ṣe búburú, àti fún ìyìn àwọn tí ń ṣe rere. <verse number="15" style="v"/>Ìfẹ́ Ọlọ́run sá ni èyí pé, ní rere í ṣe, kí ẹ lè dẹ́kun ọ̀rọ̀ àìmọ̀kan òmùgọ̀ ènìyàn. <verse number="16" style="v"/>Ẹ máa gbé gẹ́gẹ́ bí ẹni òmìnira, ṣùgbọ́n ẹ ma ṣe lo òmìnira yín láti bo ibi mọ́lẹ̀; ṣùgbọ́n kí ẹ gbé gẹ́gẹ́ bí ìránṣẹ́ Ọlọ́run. <verse number="17" style="v"/>Ẹ bọ̀wọ̀ fún gbogbo ènìyàn, ẹ fẹ́ àwọn ará, ẹ bẹ̀rù Ọlọ́run, ẹ bọ̀wọ̀ fún ọba.</para>
  <para style="p">
    <verse number="18" style="v"/>Ẹ̀yin ọmọ ọ̀dọ̀, ẹ máa tẹríba fún àwọn ọ̀gá yín pẹ̀lú ìbẹ̀rù gbogbo, kì í ṣe fún àwọn ẹni rere àti oníwà tútù nìkan, ṣùgbọ́n fún àwọn òǹrorò pẹ̀lú. <verse number="19" style="v"/>Nítorí pé èyí ní ìgbóríyìn fún, bí ènìyàn bá fi ara da ìrora, ìjìyà lọ́nà àìtọ́, nítorí ọkàn rere sí Ọlọ́run. <verse number="20" style="v"/>Ṣùgbọ́n ògo kín ni ó jẹ́, nígbà tí ẹ ba ṣẹ̀ tí a sì lù yín, bí ẹ bá fi sùúrù gbà á? Ṣùgbọ́n nígbà tí ẹ̀yin bá ń ṣe rere tí ẹ sì ń jìyà, bí ẹ bá fi sùúrù gbà á, ẹ̀yín ní ọpẹ́ lọ́dọ̀ Ọlọ́run. <verse number="21" style="v"/>Sí èyí ni a pè yín: nítorí Kristi pẹ̀lú jìyà fún un yin, ó fi àpẹẹrẹ sílẹ̀ fún un yín, kí ẹ̀yin lè máa tọ ipasẹ̀ rẹ̀:</para>
  <para style="q1">
    <verse number="22" style="v"/>
    <note caller="-" style="x">
      <char style="xo" closed="false">2.22: </char>
      <char style="xt" closed="false">
        <ref loc="ISA 53:9">Isa 53.9</ref>.</char>
    </note>“Òun kò dẹ́ṣẹ̀ kankan,</para>
  <para style="q2">bẹ́ẹ̀ sì ni, a kò rí ẹ̀tàn kan lẹ́nu rẹ̀.”</para>
  <para style="m">
    <verse number="23" style="v"/>Ẹni, nígbà tí a kẹ́gàn rẹ̀, tí kò sì padà kẹ́gàn; nígbà tí ó jìyà tí kò sì halẹ̀; ṣùgbọ́n ó fi ọ̀ràn rẹ̀ lé ẹni ti ń ṣe ìdájọ́ òdodo lọ́wọ́. <verse number="24" style="v"/><note caller="-" style="x"><char style="xo" closed="false">2.24: </char><char style="xt" closed="false"><ref loc="ISA 53:12">Isa 53.12</ref>; <ref loc="ISA 53:5-6">Isa 53.5-6</ref>.</char></note>Ẹni tí òun tìkára rẹ̀ fi ara rẹ̀ ru ẹ̀ṣẹ̀ wa lórí igi àgbélébùú, pé kí àwa lè di òkú sí ẹ̀ṣẹ̀, ki a sì di ààyè sí òdodo: nípa ìjìyà ẹni tí ó mú yín láradá. <verse number="25" style="v"/>Nítorí tí ẹ̀yin ń ṣáko lọ bí àgùntàn, ṣùgbọ́n nísinsin yìí ẹ̀yin ti padà sí ọ̀dọ̀ olùṣọ́-àgùntàn àti bíṣọ́ọ̀bù ọkàn yín.</para>
  <chapter number="3" style="c"/>
  <para style="s1">Àwọn aya àti àwọn ọkọ</para>
  <para style="p">
    <verse number="1" style="v"/>Bẹ́ẹ̀ gẹ́gẹ́, ẹ̀yin aya, ẹ máa tẹríba fún àwọn ọkọ yín; pé, bí ẹnikẹ́ni ba tilẹ̀ ń ṣe àìgbọ́ràn sí ọ̀rọ̀ náà, kí a lè jèrè wọn láì sọ̀rọ̀ nípa ìwà àwọn aya wọn. <verse number="2" style="v"/>Nígbà tí wọ́n bá ń wo ìwà rere pẹ̀lú ẹ̀rù yín: <verse number="3" style="v"/>Kí ọ̀ṣọ́ yín má ṣe jẹ́ ọ̀ṣọ́ òde, tí irun dídì, àti wúrà lílò, tàbí ti aṣọ wíwọ̀; <verse number="4" style="v"/>Ṣùgbọ́n kí ó jẹ́ ẹni tí ó fi ara sin ní ọkàn, nínú ọ̀ṣọ́ àìdíbàjẹ́ ti ẹ̀mí ìrẹ̀lẹ̀ àti ẹ̀mí tútù, èyí tí i ṣe iyebíye níwájú Ọlọ́run. <verse number="5" style="v"/>Nítorí báyìí ni àwọn obìnrin mímọ́ ìgbàanì pẹ̀lú, tí wọ́n gbẹ́kẹ̀lé Ọlọ́run, fi ṣe ara wọn lọ́ṣọ̀ọ́, wọn a máa tẹríba fún àwọn ọkọ wọn. <verse number="6" style="v"/><note caller="-" style="x"><char style="xo" closed="false">3.6: </char><char style="xt" closed="false"><ref loc="GEN 18:12">Gẹ 18.12</ref>.</char></note>Gẹ́gẹ́ bí Sara ti gbọ́ ti Abrahamu, tí ó ń pè é ní olúwa rẹ̀. Ọmọbìnrin ẹni tí ẹ̀yin jẹ́, bí ẹ̀yin bá ń ṣe rere, tí ohunkóhun kò sí dẹ́rùbà yín.</para>
  <para style="p">
    <verse number="7" style="v"/>Bẹ́ẹ̀ gẹ́gẹ́ ẹ̀yin ọkọ, ẹ máa fi òye ba àwọn aya yín gbé, ẹ máa fi ọlá fún aya, bi ohun èlò ti kò lágbára, àti pẹ̀lú bí àjùmọ̀jogún oore-ọ̀fẹ́ ìyè; kí àdúrà yín má bà á ní ìdènà.</para>
  <para style="s1">Jíjìyà fún ṣíṣe iṣẹ́ rere</para>
  <para style="p">
    <verse number="8" style="v"/>Lákòótan, kí gbogbo yín jẹ́ onínú kan, ẹ máa bá ara yín kẹ́dùn, ẹ ní ìfẹ́ ará, ẹ máa ṣe ìyọ́nú, ẹ ni ẹ̀mí ìrẹ̀lẹ̀ <verse number="9" style="v"/>Ẹ má ṣe fi búburú san búburú, tàbí fi èébú san èébú: ṣùgbọ́n kàkà bẹ́ẹ̀, ẹ máa súre; nítorí èyí ni a pè yín sí, kí ẹ̀yin lè jogún ìbùkún. <verse number="10" style="v"/><note caller="-" style="x"><char style="xo" closed="false">3.10-12: </char><char style="xt" closed="false"><ref loc="PSA 34:12-16">Sm 34.12-16</ref>.</char></note>Nítorí,</para>
  <para style="q1">“Ẹni tí yóò bá fẹ́ ìyè,</para>
  <para style="q2">ti yóò sì rí ọjọ́ rere,</para>
  <para style="q1">kí o pa ahọ́n rẹ̀ mọ́ kúrò nínú ibi,</para>
  <para style="q2">àti ètè rẹ̀ mọ́ kúrò nínú sísọ ọ̀rọ̀ ẹ̀tàn:</para>
  <para style="q1">
    <verse number="11" style="v"/>Kí ó yà kúrò nínú ibi, kí ó sì máa ṣe rere;</para>
  <para style="q2">kí ó máa wá àlàáfíà, kí ó sì máa lépa rẹ̀.</para>
  <para style="q1">
    <verse number="12" style="v"/>Nítorí ojú Olúwa ń bẹ lára àwọn olódodo,</para>
  <para style="q2">etí rẹ̀ sì ṣí sí ẹ̀bẹ̀ wọn:</para>
  <para style="q1">ṣùgbọ́n ojú Olúwa korò sí àwọn tí ń ṣe búburú.”</para>
  <para style="p">
    <verse number="13" style="v"/>Tá nì yóò sì ṣe yín ní ibi, bí ẹ̀yin bá jẹ́ onítara sí ohun rere? <verse number="14" style="v"/><note caller="-" style="x"><char style="xo" closed="false">3.14-15: </char><char style="xt" closed="false"><ref loc="ISA 8:12-13">Isa 8.12-13</ref>.</char></note>Ṣùgbọ́n bí ẹ̀yin bá jìyà nítorí òdodo, a ti bùkún yín. “Ẹ má ṣe bẹ̀rù ìhàlẹ̀ wọn, kí ẹ má sì ṣe kọminú.” <verse number="15" style="v"/>Ṣùgbọ́n ẹ bọ̀wọ̀ fún Kristi bí Olúwa ní ọkàn yín: kí ẹ sì múra tan nígbà gbogbo láti dá olúkúlùkù lóhùn tí ń béèrè ìrètí tí o ń bẹ nínú yín, ṣùgbọ́n pẹ̀lú ọkàn tútù àti ìbẹ̀rù. <verse number="16" style="v"/>Kí ẹ máa ni ẹ̀rí ọkàn rere bí wọ́n ti ń sọ̀rọ̀ yín ní ibi, kí ojú lè ti àwọn tí ń kẹ́gàn ìwà rere yín nínú Kristi. <verse number="17" style="v"/>Nítorí ó sàn, bí ó bá jẹ́ ìfẹ́ Ọlọ́run, kí ẹ jìyà fún ṣíṣe rere ju fún ṣíṣe búburú lọ. <verse number="18" style="v"/>Nítorí tí Kristi pẹ̀lú jìyà lẹ́ẹ̀kan nítorí ẹ̀ṣẹ̀ wa, olóòótọ́ fún àwọn aláìṣòótọ́, kí a lè mú wa dé ọ̀dọ̀ Ọlọ́run, ẹni tí a pa nínú ara, ṣùgbọ́n tí a sọ di ààyè nínú ẹ̀mí: <verse number="19" style="v"/>Nínú èyí tí ó lọ pẹ̀lú tí ó sì wàásù fún àwọn ẹ̀mí nínú túbú: <verse number="20" style="v"/><note caller="-" style="x"><char style="xo" closed="false">3.20: </char><char style="xt" closed="false"><ref loc="GEN 6:8">Gẹ 6.8</ref>.</char></note>àwọn tí ó ṣe aláìgbọ́ràn nígbà kan, nígbà tí sùúrù Ọlọ́run dúró pẹ́ ní sá à kan ní ọjọ́ Noa, nígbà tí wọ́n fi kan ọkọ̀ nínú èyí tí a gba ọkàn díẹ̀ là nípa omi, èyí ni ẹni mẹ́jọ. <verse number="21" style="v"/>Àpẹẹrẹ èyí ti ń gbà yín là nísinsin yìí pẹ̀lú, àní ìtẹ̀bọmi, kì í ṣe wíwẹ́ èérí ti ara nù, bí kò ṣe ìdáhùn ẹ̀rí ọkàn rere si Ọlọ́run, nípa àjíǹde Jesu Kristi. <verse number="22" style="v"/>Ẹni tí ó lọ sí ọ̀run, tí ó sì ń bẹ lọ́wọ́ ọ̀tún Ọlọ́run: pẹ̀lú àwọn angẹli, àwọn aláṣẹ, àti àwọn alágbára sì tẹríba lábẹ́ rẹ̀.</para>
  <chapter number="4" style="c"/>
  <para style="s1">Ìgbé ayé fún Ọlọ́run</para>
  <para style="p">
    <verse number="1" style="v"/>Ǹjẹ́ bí Kristi ti jìyà fún wa nípa ti ará, irú kan náà ni kí ẹ̀yin fi hámọ́ra; nítorí ẹni tí ó bá ti jìyà nípa ti ara, ó ti bọ́ lọ́wọ́ ẹ̀ṣẹ̀; <verse number="2" style="v"/>Kí ẹ̀yin má ṣe fi ìgbà ayé yín ìyókù wà nínú ara mọ́ sí ìfẹ́kúfẹ̀ẹ́ ènìyàn bí kò ṣe sí ìfẹ́ Ọlọ́run. <verse number="3" style="v"/>Nítorí ìgbà tí ó ti kọjá ti tó fún ṣíṣe ìfẹ́ àwọn aláìkọlà, rínrìn nínú ìwà wọ̀bìà, ìfẹ́kúfẹ̀ẹ́, ọtí àmupara, ìréde òru, kíkó ẹ̀gbẹ́ ọ̀mùtí, àti ìbọ̀rìṣà tí í ṣe ohun ìríra. <verse number="4" style="v"/>Èyí tí ó yà wọ́n lẹ́nu pé ẹ̀yin kò ba wọn súré sínú irú àṣejù ìwà wọ̀bìà wọ́n, tí wọ́n sì ń sọ̀rọ̀ yín ní búburú. <verse number="5" style="v"/>Àwọn ẹni tí yóò jíyìn fún ẹni tí ó ti múra láti ṣe ìdájọ́ alààyè àti òkú. <verse number="6" style="v"/>Nítorí èyí ní a sá ṣe wàásù ìhìnrere fún àwọn òkú, kí a lè ṣe ìdájọ́ wọn gẹ́gẹ́ bí ènìyàn nípa ti ara, ṣùgbọ́n kí wọ́n lè wà láààyè si Ọlọ́run nípa tí Ẹ̀mí.</para>
  <para style="p">
    <verse number="7" style="v"/>Ṣùgbọ́n òpin ohun gbogbo kù sí dẹ̀dẹ̀; nítorí náà kí ẹ̀yin wà ní àìrékọjá, kí ẹ sì máa ṣọ́ra nínú àdúrà. <verse number="8" style="v"/>Ju gbogbo rẹ̀ lọ, ẹ ní ìfẹ́ tí ó gbóná láàrín ara yín: nítorí ìfẹ́ ni ń bo ọ̀pọ̀lọpọ̀ ẹ̀ṣẹ̀ mọ́lẹ̀. <verse number="9" style="v"/>Ẹ máa ṣe ara yín ni àlejò láìsí ìkùnsínú. <verse number="10" style="v"/>Bí olúkúlùkù ti rí ẹ̀bùn gbà, bẹ́ẹ̀ ni kí ẹ máa ṣe ìpín fún ni rẹ̀ láàrín ara yín, bí ìríjú rere tí onírúurú oore-ọ̀fẹ́ Ọlọ́run. <verse number="11" style="v"/>Bí ẹnikẹ́ni ba ń sọ̀rọ̀, kí o máa sọ bí ọ̀rọ̀ Ọlọ́run, bí ẹnikẹ́ni bá ń ṣe iṣẹ́ ìránṣẹ́, kí ó ṣe é bí agbára tí Ọlọ́run fi fún un, kí a lè máa yin Ọlọ́run lógo ní ohun gbogbo nípa Jesu Kristi, ẹni tí ògo àti ìjọba wà fún láé àti láéláé. Àmín.</para>
  <para style="s1">Jíjìyà fun jíjẹ́ onígbàgbọ́</para>
  <para style="p">
    <verse number="12" style="v"/>Olùfẹ́, ẹ má ṣe ka ìdánwò gbígbóná ti ń bẹ láàrín yín láti dán yín wò bi ẹni pé ohun àjèjì ni ó dé bá yín: <verse number="13" style="v"/>Ṣùgbọ́n níwọ̀n bí ẹ̀yin tí jẹ́ alábápín ìyà Kristi, ẹ máa yọ̀, kí ẹ̀yin lè yọ ayọ̀ púpọ̀ nígbà tí a bá fi ògo rẹ̀ hàn. <verse number="14" style="v"/><note caller="-" style="x"><char style="xo" closed="false">4.14: </char><char style="xt" closed="false"><ref loc="ISA 11:2">Isa 11.2</ref>.</char></note>Bí a bá gàn yín nítorí orúkọ Kristi, ẹni ìbùkún ni yín: nítorí Ẹ̀mí Ògo àti ti Ọlọ́run bà lé yín. <verse number="15" style="v"/>Ṣùgbọ́n ẹ má jẹ́ kí ẹnikẹ́ni nínú yín jìyà bí apànìyàn, tàbí bí olè, tàbí bí olùṣe búburú, tàbí bí ẹni tí ń tojú bọ̀ ọ̀ràn ẹlòmíràn. <verse number="16" style="v"/>Ṣùgbọ́n bí ó bá jìyà bí Kristiani kí ojú má ṣe tì í: ṣùgbọ́n kí ó kúkú yin Ọlọ́run lógo nítorí ti o orúkọ yìí. <verse number="17" style="v"/>Nítorí ti ìgbà náà dé, tí ìdájọ́ yóò bẹ̀rẹ̀ láti ilé Ọlọ́run wá: bí ó bá sì tètè tí ọ̀dọ̀ wa bẹ̀rẹ̀, ìgbẹ̀yìn àwọn tí kò gba ìhìnrere Ọlọ́run yó ha ti rí?</para>
  <para style="q1">
    <verse number="18" style="v"/>
    <note caller="-" style="x">
      <char style="xo" closed="false">4.18: </char>
      <char style="xt" closed="false">
        <ref loc="PRO 11:31">Òw 11.31</ref>.</char>
    </note>“Bí ó bá ṣe pé agbára káká ni a fi gba olódodo là,</para>
  <para style="q2">níbo ni aláìwà-bí-Ọlọ́run àti ẹlẹ́ṣẹ̀ yóò yọjú sí?”</para>
  <para style="p">
    <verse number="19" style="v"/>Nítorí náà, ẹ jẹ́ kí àwọn tí ń jìyà gẹ́gẹ́ bí ìfẹ́ Ọlọ́run ni ṣíṣe rere, fi ọkàn wọn lè Ẹlẹ́dàá olóòtítọ́ lọ́wọ́.</para>
  <chapter number="5" style="c"/>
  <para style="s1">Sí àwọn alàgbà àti àwọn ọ̀dọ́kùnrin</para>
  <para style="p">
    <verse number="1" style="v"/>Àwọn alàgbà tí ń bẹ láàrín yín ni mo gbànímọ̀ràn, èmi ẹni tí ń ṣe alàgbà bí ẹ̀yin, àti ẹlẹ́rìí ìyà Kristi, àti alábápín nínú ògo tí a ó fihàn: <verse number="2" style="v"/>Ẹ máa tọ́jú agbo Ọlọ́run tí ń bẹ láàrín yín, ẹ máa bojútó o, kì í ṣe àfipáṣe, bí kò ṣe tìfẹ́tìfẹ́; kó má sì jẹ́ fún èrè ìjẹkújẹ, bí kò ṣe pẹ̀lú ìpinnu tí ó múra tan. <verse number="3" style="v"/>Bẹ́ẹ̀ ni kì í ṣe bí ẹni tí ń lo agbára lórí ìjọ, ṣùgbọ́n kí ẹ ṣe ara yín ní àpẹẹrẹ fún agbo. <verse number="4" style="v"/>Nígbà tí olórí Olùṣọ́-àgùntàn bá sì fi ara hàn, ẹ̀yin ó gba adé ògo ti kì í sá.</para>
  <para style="p">
    <verse number="5" style="v"/>
    <note caller="-" style="x">
      <char style="xo" closed="false">5.5: </char>
      <char style="xt" closed="false">
        <ref loc="PRO 3:34">Òw 3.34</ref>.</char>
    </note>Bẹ́ẹ̀ pẹ̀lú, ẹ̀yin ọ̀dọ́, ẹ tẹríba fún àwọn alàgbà. Àní, gbogbo yín ẹ máa tẹríba fún ara yín kí ẹ fi ìrẹ̀lẹ̀ wọ ara yín ní aṣọ: nítorí,</para>
  <para style="q1">“Ọlọ́run kọ ojú ìjà sí àwọn agbéraga,</para>
  <para style="q2">ṣùgbọ́n ó ń fi oore-ọ̀fẹ́ fún àwọn onírẹ̀lẹ̀.”</para>
  <para style="m">
    <verse number="6" style="v"/>Nítorí náà, ẹ rẹ ara yin sílẹ̀ lábẹ́ ọwọ́ agbára Ọlọ́run, kí òun lè gbe yín ga lákokò. <verse number="7" style="v"/><note caller="-" style="x"><char style="xo" closed="false">5.7: </char><char style="xt" closed="false"><ref loc="PSA 55:22">Sm 55.22</ref>.</char></note>Ẹ máa kó gbogbo àníyàn yín lé e; nítorí tí òun ń ṣe ìtọ́jú yín.</para>
  <para style="p">
    <verse number="8" style="v"/>Ẹ máa wà ni àìrékọjá, ẹ máa ṣọ́ra; nítorí èṣù ọ̀tá yín, bí i kìnnìún tí ń ké ramúramù, ó ń rìn káàkiri, ó ń wa ẹni tí yóò pajẹ. <verse number="9" style="v"/>Ẹ kọ ojú ìjà sí i pẹ̀lú ìdúró ṣinṣin nínú ìgbàgbọ́, bí ẹ̀yin ti mọ̀ pé ìyà kan náà ni àwọn ará yín tí ń bẹ nínú ayé ń jẹ.</para>
  <para style="p">
    <verse number="10" style="v"/>Ọlọ́run oore-ọ̀fẹ́ gbogbo, tí ó ti pè yín sínú ògo rẹ̀ tí kò nípẹ̀kun nínú Kristi Jesu, nígbà tí ẹ̀yin bá ti jìyà díẹ̀, òun tìkára rẹ̀, yóò sì ṣe yín ní àṣepé, yóò fi ẹsẹ̀ yín múlẹ̀, yóò fún yín lágbára, yóò fi ìdí yín kalẹ̀. <verse number="11" style="v"/>Tìrẹ ni ògo àti agbára títí láé. Àmín.</para>
  <para style="b"/>
  <para style="s1">Àwọn ìkíni ìkẹyìn</para>
  <para style="p">
    <verse number="12" style="v"/>Nítorí Sila, arákùnrin wa olóòtítọ́ gẹ́gẹ́ bí mo ti kà á sí, ni mo kọ̀wé kúkúrú sí i yín, tí mo ń gbà yín níyànjú, tí mo sì ń jẹ́rìí pé, èyí ni òtítọ́ oore-ọ̀fẹ́ Ọlọ́run: ẹ dúró ṣinṣin nínú rẹ̀.</para>
  <para style="b"/>
  <para style="p">
    <verse number="13" style="v"/>Ìjọ tí ń bẹ ní Babeli, tí a yàn, pẹ̀lú kí yín, bẹ́ẹ̀ sì ni Marku ọmọ mi pẹ̀lú.</para>
  <para style="p">
    <verse number="14" style="v"/>Ẹ fi ìfẹ́nukonu ìfẹ́ kí ara, yín.</para>
  <para style="b"/>
  <para style="p">Àlàáfíà fún gbogbo yín tí ẹ wà nínú Kristi.</para>
</usx>
