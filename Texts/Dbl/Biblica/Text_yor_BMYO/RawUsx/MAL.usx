<?xml version="1.0" encoding="UTF-8"?>
<usx version="2.6">
  <book code="MAL" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Malaki</para>
  <para style="toc1">Ìwé Wòlíì Malaki</para>
  <para style="toc2">Malaki</para>
  <para style="toc3">Ml</para>
  <para style="mt1">Ìwé Wòlíì Malaki</para>
  <para style="mt4">(Ọdún 397 ká tó bí Jesu)</para>
  <para style="imt">Ìfáàrà</para>
  <para style="ip">A ti fún àwọn Júù láààyè láti padà sílé kúrò ní ìgbèkùn, kí wọn sì tún tẹmpili kọ́. Ọ̀pọ̀ nǹkan ni ó bà wọ́n lọ́kàn jẹ́; ilẹ̀ wọn yóò wà bi ti ìṣáájú, ṣùgbọ́n ìjọba kékeré ni a ó fi fun wọn lẹ́yìn odò Persia, ògo ọjọ́ iwájú wọn tí a ti kéde láti ẹnu àwọn wòlíì, a kò ì tí ì fi sílẹ̀ fún wọn àti pé Ọlọ́run wọn kò i tí ì wá sínú tẹmpili rẹ̀ pẹ̀lú ọláńlá àti agbára. Èyí sì mú kí àwọn Júù bẹ̀rẹ̀ sí ní sọ ìrètí wọn nù. Nítorí èyí, ìsìn wọn bẹ̀rẹ̀ sí ní dínkù, wọn kò sì ka òfin sí pàtàkì mọ́. Malaki bá wọn wí nínú iyèméjì wọn sí ìfẹ́ Ọlọ́run àti nínú àìṣòótọ́ wọn sí àlùfáà àti àwọn ènìyàn. Malaki sì bá wọn wí pé, Ọlọ́run tí wọn ń wá yóò wá bí “iná ẹni tí ń da fàdákà” (<char style="xt"><ref loc="MAL 3:2">3.2</ref></char>). Òun yóò wá láti kọ́kọ́ ṣe ìdájọ́ àwọn ènìyàn rẹ̀ (<char style="xt"><ref loc="MAL 3:5">3.5</ref></char>).</para>
  <para style="ip">Malaki sọ bí májẹ̀mú ìfẹ́ Ọlọ́run fún Israẹli ṣe wà síbẹ̀. Ó sọ bí àwọn ènìyàn ṣe kọ̀ láti ṣe ojúṣe wọn fún Ọlọ́run tí wọ́n sì ń gbéraga sí i, tí wọ́n sì ya kúrò nínú òfin àti ìlànà rẹ̀. Ó kọ ìrúbọ wọn tí wọ́n rú sí i ní ọ̀nà àìtọ́. Ó bá àwọn àlùfáà náà wí nítorí àìdọ́gba wọn pẹ̀lú Ọlọ́run. Ọlọ́run ṣe ìlérí láti rán Olùgbàlà wá láti mú ohun gbogbo padà bọ̀ sí ipò rẹ̀, tí ìgbé ayé yóò sì máa dùn fún wọn bí ti àtẹ̀yìnwá. Ọlọ́run fẹ́ ẹ̀tọ́ rẹ̀ láti ọ̀dọ̀ àwọn ènìyàn rẹ̀; ẹbọ tí a fi ẹran tí ó dára rú, ìdámẹ́wàá àti ọrẹ. Malaki lo àwọn èdè tó ní dídún bí àwítúnwí, gbólóhùn ìbéèrè àmọ̀túnbini. Malaki ṣe àtẹnumọ́ “<char style="nd">Olúwa</char> Ọlọ́run àwọn ọmọ-ogun” bí ìgbà ogún. Ọjọ́ <char style="nd">Olúwa</char> ń bọ̀ tí yóò jẹ́ ọjọ́ ẹ̀rù (<char style="xt"><ref loc="MAL 4:5">4.5</ref></char>).</para>
  <para style="iot">Kókó-ọ̀rọ̀</para>
  <para style="io1">ii. Ìbẹ̀rẹ̀ Májẹ̀mú ìfẹ́ Ọlọ́run fún ìdúró Israẹli <char style="ior"><ref loc="MAL 1:1-5">1.1–1.5</ref></char>.</para>
  <para style="io1">iii. A bá àìṣòdodo àwọn Israẹli wí <char style="ior"><ref loc="MAL 1:6-2:16">1.6–2.16</ref></char>.</para>
  <para style="io1">iv. <char style="nd">Olúwa</char> yóò wá láti ya àwọn àlùfáà sí mímọ́ àti láti ṣe ìdájọ́ ènìyàn <char style="ior"><ref loc="MAL 2:17-3:18">2.17–3.18</ref></char>.</para>
  <para style="io1">v. Ìkéde bíbọ̀ <char style="nd">Olúwa</char> <char style="ior"><ref loc="MAL 4:1-6">4.1-6</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Ọ̀rọ̀-ìjìnlẹ̀: ọ̀rọ̀ <char style="nd">Olúwa</char> sí Israẹli láti ẹnu Malaki.</para>
  <para style="s1">Ọlọ́run fẹ́ràn Jakọbu, o sì kórìíra Esau</para>
  <para style="p">
    <verse number="2" style="v"/>
    <note caller="-" style="x">
      <char style="xo" closed="false">1.2-3: </char>
      <char style="xt" closed="false">
        <ref loc="ROM 9:13">Ro 9.13</ref>.</char>
    </note>
    <note caller="-" style="x">
      <char style="xo" closed="false">1.2-5: </char>
      <char style="xt" closed="false">
        <ref loc="ISA 34">Isa 34</ref>; <ref loc="ISA 63:1-6">63.1-6</ref>; <ref loc="JER 49:7-22">Jr 49.7-22</ref>; <ref loc="EZK 25:12-14">El 25.12-14</ref>; <ref loc="EZK 35">35</ref>; <ref loc="AMO 1:11-12">Am 1.11-12</ref>; <ref loc="OBA 1">Ọd</ref>.</char>
    </note>“Èmí ti fẹ́ ẹ yín,” ni <char style="nd">Olúwa</char> wí.</para>
  <para style="p">“Ṣùgbọ́n ẹ̀yin béèrè pé, ‘Báwo ni ìwọ ṣe fẹ́ wa?’</para>
  <para style="p">“Esau kì í ha ṣe arákùnrin Jakọbu bí?” ni <char style="nd">Olúwa</char> wí. “Síbẹ̀ èmi fẹ́ràn Jakọbu, <verse number="3" style="v"/>ṣùgbọ́n Esau ni mo kórìíra, mo ti sọ àwọn òkè ńlá rẹ̀ di aṣálẹ̀, mo sì fi ìní rẹ̀ fún àwọn akátá aginjù.”</para>
  <para style="p">
    <verse number="4" style="v"/>Edomu lè wí pé, “Bí ó tilẹ̀ jẹ́ pé a run wá, àwa yóò padà wá, a ó sì tún ibùgbé náà kọ́.”</para>
  <para style="p">Ṣùgbọ́n èyí ni ohun tí <char style="nd">Olúwa</char> àwọn ọmọ-ogun wí pé: “Àwọn lè kọ́, ṣùgbọ́n èmi yóò wó palẹ̀. Wọn yóò sì pè wọ́n ní ilẹ̀ búburú, àwọn ènìyàn tí wọ́n máa ń wà ní ìbínú <char style="nd">Olúwa</char>. <verse number="5" style="v"/>Ẹ̀yin yóò sì fi ojú yín rí i, ẹ̀yin yóò sì wí pé, ‘Títóbi ni <char style="nd">Olúwa</char>, títóbi rẹ̀ tayọ kọjá agbègbè Israẹli.’</para>
  <para style="s1">Ẹbọ àìmọ́</para>
  <para style="p">
    <verse number="6" style="v"/>“Ọmọ a máa bu ọ̀wọ̀ fún baba rẹ̀, ọmọ ọ̀dọ̀ a sì máa bu ọlá fún olúwa rẹ̀. Ǹjẹ́ bí èmí bá jẹ́ baba, ọlá tí ó tọ́ sí mi ha dà? Bí èmi bá sì jẹ́ olúwa, ẹ̀rù tí ó tọ́ sí mi dà?” ni <char style="nd">Olúwa</char> àwọn ọmọ-ogun wí.</para>
  <para style="p">“Ẹ̀yin ni, ẹ̀yin àlùfáà, ni ẹ ń gan orúkọ mi.</para>
  <para style="p">“Ṣùgbọ́n ẹ̀yin béèrè pé, ‘Báwo ni àwa ṣe gan orúkọ rẹ?’</para>
  <para style="p">
    <verse number="7" style="v"/>“Ẹ̀yin gbé oúnjẹ àìmọ́ sí orí pẹpẹ mi.</para>
  <para style="p">“Ẹ̀yin sì tún béèrè pé, ‘Báwo ni àwa ṣe ṣe àìmọ́ sí ọ?’</para>
  <para style="p">“Nípa sísọ pé tábìlì <char style="nd">Olúwa</char> di ẹ̀gàn. <verse number="8" style="v"/>Nígbà tí ẹ̀yin mú afọ́jú ẹran wá fún ìrúbọ, ṣé èyí kò ha burú bí? Nígbà tí ẹ̀yin fi amúnkùn ún àti aláìsàn ẹran rú ẹbọ, ṣé èyí kò ha burú gidigidi bí? Ẹ dán an wò, ẹ fi wọ́n rú ẹbọ sí àwọn baálẹ̀ yín! Ṣé inú rẹ̀ yóò dùn sí yín? Ṣé yóò gbà yín?” ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="9" style="v"/>“Ní ìsinsin yìí, ẹ bẹ Ọlọ́run kí ó ṣàánú fún wa. Ṣùgbọ́n pẹ̀lú irú àwọn ẹbọ wọ̀nyí láti ọwọ́ yín wá, ṣé yóò gbà yín?” ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="10" style="v"/>“Hó ò! Ẹnìkan ìbá jẹ́ wà láàrín yín ti yóò sé ìlẹ̀kùn tẹmpili, pé kí ẹ má ba à ṣe dá iná asán lórí pẹpẹ mi mọ́! Èmi kò ní inú dídùn sí i yín,” ni <char style="nd">Olúwa</char> àwọn ọmọ-ogun wí, “bẹ́ẹ̀ ni èmi kì yóò gba ọrẹ kan lọ́wọ́ yín. <verse number="11" style="v"/>Orúkọ mi yóò tóbi láàrín àwọn orílẹ̀-èdè, láti ìlà-oòrùn títí ó sì fi dé ìwọ̀-oòrùn. Ní ibi gbogbo ni a ó ti mú tùràrí àti ọrẹ mímọ́ wá fún orúkọ mi, nítorí orúkọ mi tóbi láàrín àwọn orílẹ̀-èdè,” ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="12" style="v"/>“Nítorí ẹ̀yin ti sọ ọ́ di àìmọ́, nínú èyí tí ẹ wí pé, ‘Tábìlì Olúwa di àìmọ́ àti èso rẹ̀,’ àní oúnjẹ rẹ̀ ni ohun ẹ̀gàn. <verse number="13" style="v"/>Ẹ̀yin wí pẹ̀lú pé, ‘Wò ó, irú àjàgà kín ni èyí!’ Ẹ̀yin sì yínmú sí i,” ní <char style="nd">Olúwa</char> àwọn ọmọ-ogun wí.</para>
  <para style="p">“Nígbà tí ẹ̀yin sì mú èyí tí ó fi ara pa, arọ àti ọlọkùnrùn ẹran tí ẹ sì fi rú ẹbọ, Èmi o ha gba èyí lọ́wọ́ yín?” ni <char style="nd">Olúwa</char> wí. <verse number="14" style="v"/>“Ṣùgbọ́n ègún ni fún ẹlẹ́tàn náà, tí ó ni akọ nínú ọ̀wọ́ ẹran rẹ̀, tí ó sì ṣe ìlérí láti fi lélẹ̀ tí ó sì fi ẹran tó lábùkù rú ẹbọ sí <char style="nd">Olúwa</char>; nítorí ọba ńlá ni Èmi,” ni <char style="nd">Olúwa</char> àwọn ọmọ-ogun wí, “ẹ̀rù sì ni orúkọ mi láàrín àwọn orílẹ̀-èdè.</para>
  <chapter number="2" style="c"/>
  <para style="s1">Ìkìlọ̀ fún àwọn àlùfáà</para>
  <para style="p">
    <verse number="1" style="v"/>“Ǹjẹ́ nísinsin yìí, ẹ̀yin àlùfáà, òfin yìí ní fún yín. <verse number="2" style="v"/>Bí ẹ̀yin kò bá ni gbọ́, bí ẹ̀yin kò bá ní fi í sí àyà láti fi ọ̀wọ̀ fún orúkọ mi,” ni <char style="nd">Olúwa</char> àwọn ọmọ-ogun wí; èmi yóò sì ran ègún sí orí yín, èmi yóò sì fi ìbùkún yín ré. Nítòótọ́ mó ti fi ré ná, nítorí pé, ẹ̀yin kò fi sí ọkàn yín láti bu ọlá fún mi.</para>
  <para style="p">
    <verse number="3" style="v"/>“Nítorí tiyín èmí yóò ba àwọn ọmọ yín wí, èmi ó sì fi ìgbẹ́ rẹ́ yín lójú, àní àwọn ìgbẹ́ ọrẹ ọwọ́ yín wọ̀nyí, a ó sì kó yín lọ pẹ̀lú rẹ̀. <verse number="4" style="v"/>Ẹ̀yin ó sì mọ̀ pé, èmi ni ó ti rán òfin yìí sí yín, kí májẹ̀mú mi pẹ̀lú Lefi lè tẹ̀síwájú” ní <char style="nd">Olúwa</char> àwọn ọmọ-ogun wí. <verse number="5" style="v"/>“Májẹ̀mú mi wà pẹ̀lú rẹ̀, májẹ̀mú ti ìyè àti àlàáfíà wà pẹ̀lú rẹ̀; mo sì fi wọn fún un, nítorí bíbẹ̀rù tí ó bẹ̀rù mi, tí ẹ̀rù orúkọ mi sì bà á. <verse number="6" style="v"/>Òfin òtítọ́ wà ni ẹnu rẹ̀, a kò sì rí irọ́ ni ètè rẹ̀: ó ba mi rìn ní àlàáfíà àti ni ìdúró ṣinṣin, ó sì yí ọ̀pọ̀lọpọ̀ kúrò nínú ẹ̀ṣẹ̀.</para>
  <para style="p">
    <verse number="7" style="v"/>“Nítorí ètè àlùfáà ní òye láti máa pa ìmọ̀ mọ́, kí àwọn ènìyàn lè máa wá ìtọ́ni ni ẹnu rẹ̀: nítorí òun ni ìránṣẹ́ <char style="nd">Olúwa</char> àwọn ọmọ-ogun. <verse number="8" style="v"/>Ṣùgbọ́n ẹ̀yin ti yapa kúrò ní ọ̀nà náà; ẹ̀yin sì ti fi ìkọ́ni yín mú ọ̀pọ̀lọpọ̀ kọsẹ̀; ẹ̀yin ti ba májẹ̀mú tí mo da pẹ̀lú Lefi jẹ́,” ni <char style="nd">Olúwa</char> àwọn ọmọ-ogun wí. <verse number="9" style="v"/>“Nítorí náà ni èmi pẹ̀lú ṣe sọ yín di ẹ̀gàn, àti ẹni àìkàsí níwájú gbogbo ènìyàn, nítorí ẹ̀yin kò tẹ̀lé ọ̀nà mi, ṣùgbọ́n ẹ̀yin ń ṣe ojúsàájú nínú òfin.”</para>
  <para style="p">
    <verse number="10" style="v"/>Baba kan náà kí gbogbo wa ha ní? Ọlọ́run kan náà kọ́ ni ó dá wa bí? Nítorí kín ni àwa ha ṣe sọ májẹ̀mú àwọn baba wa di aláìmọ nípa híhu ìwà àrékérekè olúkúlùkù sí arákùnrin rẹ̀?</para>
  <para style="p">
    <verse number="11" style="v"/>Juda ti ń hùwà àrékérekè, a sì ti hùwà ìríra ní Israẹli àti ni Jerusalẹmu: nítorí Juda tí sọ ìwà mímọ́ <char style="nd">Olúwa</char> di aláìmọ́, èyí tí ó fẹ́, nípa gbígbé ọmọbìnrin ọlọ́run àjèjì ni ìyàwó. <verse number="12" style="v"/>Ní ti ẹni tí ó ṣe èyí, ẹni tí ó wù kí ó jẹ, kí <char style="nd">Olúwa</char> kí ó gé e kúrò nínú àgọ́ Jakọbu, bí ó tilẹ̀ mú ẹbọ ọrẹ wá fún <char style="nd">Olúwa</char> àwọn ọmọ-ogun.</para>
  <para style="p">
    <verse number="13" style="v"/>Èyí ni ohun mìíràn tí ẹ̀yin sì túnṣe: Ẹ̀yin fi omijé bo pẹpẹ <char style="nd">Olúwa</char> mọ́lẹ̀. Ẹ̀yin sọkún, ẹ̀yin sì ba ara jẹ́ nítorí tì Òun kò ka ọrẹ yín sí mọ́, tàbí kí ó fi inú dídùn gba nǹkan yìí lọ́wọ́ yín. <verse number="14" style="v"/>Ṣùgbọ́n ẹ̀yin wí pé, “Nítorí kín ní?” Nítorí <char style="nd">Olúwa</char> ti ṣe ẹlẹ́rìí láàrín ìwọ àti láàrín aya èwe rẹ, ẹni tí ìwọ ti ń hùwà ẹ̀tàn sí i: bẹ́ẹ̀ ni ẹnìkejì rẹ ni òun jẹ́, àti aya májẹ̀mú rẹ.</para>
  <para style="p">
    <verse number="15" style="v"/>Ọlọ́run kò ha ti ṣe wọ́n ní ọ̀kan? Ni ara àti ni ẹ̀mí tirẹ̀ ni. Èéṣe tí Ọlọ́run da yín lọ́kàn? Kí òun bá à lè wá irú-ọmọ bí ti Ọlọ́run. Nítorí náà, ẹ tọ́jú ẹ̀mí yín, ẹ má sì ṣe hùwà ẹ̀tàn sí aya èwe yín.</para>
  <para style="p">
    <verse number="16" style="v"/>“Ọkùnrin tí ó bá kórìíra, tí ó sì kọ ìyàwó rẹ̀,” Ṣe ìwà ipá sí ẹni tí ó yẹ kí ó dá ààbò bò, ni <char style="nd">Olúwa</char> Ọlọ́run Israẹli wí, Ọlọ́run àwọn ọmọ-ogun.</para>
  <para style="p">Nítorí náà, ẹ ṣọ́ ẹ̀mí yín, kí ẹ má ṣe hùwà ẹ̀tàn.</para>
  <para style="s1">Ọjọ́ ìdájọ́</para>
  <para style="p">
    <verse number="17" style="v"/>Ẹ̀yin ti fi ọ̀rọ̀ yín dá <char style="nd">Olúwa</char> ní agara.</para>
  <para style="p">Ṣùgbọ́n ẹ̀yin béèrè pé, “Nínú kín ni àwa fi dá a ní agara?”</para>
  <para style="p">Nígbà tí ẹ̀yìn wí pé, “Gbogbo ẹni tí ó ṣe ibi, rere ni níwájú <char style="nd">Olúwa</char>, inú rẹ̀ sì dùn sí wọn,” tàbí “Níbo ni Ọlọ́run ìdájọ́ gbé wà?”</para>
  <chapter number="3" style="c"/>
  <para style="s1">Rírán Mesiah náà</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">3.1: </char>
      <char style="xt" closed="false">
        <ref loc="MAT 11:10">Mt 11.10</ref>; <ref loc="MRK 1:2">Mk 1.2</ref>; <ref loc="LUK 1:17">Lk 1.17</ref>,<ref loc="LUK 1:76">76</ref>; <ref loc="LUK 7:27">7.27</ref>.</char>
    </note>“Wò ó, Èmi yóò ran ìránṣẹ́ mi, yóò tún ọ̀nà ṣe ṣáájú mi. Nígbà náà ni <char style="nd">Olúwa</char>, tí ẹ̀yin ń wa, yóò dé ni òjijì sí tẹmpili rẹ̀; àní oníṣẹ́ májẹ̀mú náà, tí inú yín dùn sí, yóò dé,” ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="2" style="v"/>
    <note caller="-" style="x">
      <char style="xo" closed="false">3.2: </char>
      <char style="xt" closed="false">
        <ref loc="REV 6:17">If 6.17</ref>.</char>
    </note>Ṣùgbọ́n ta ni o lè fi ara da ọjọ́ dídé rẹ̀? Ta ni yóò sì dúró nígbà tí ó bá fi ara hàn? Nítorí òun yóò dàbí iná ẹni tí ń da fàdákà àti bi ọṣẹ alágbàfọ̀: <verse number="3" style="v"/>Òun yóò sì jókòó bí ẹni tí n yọ́, tí ó sì ń da fàdákà; yóò wẹ àwọn ọmọ Lefi mọ́, yóò sì tún wọn dàbí wúrà àti fàdákà, kí wọn bá a lè mú ọrẹ òdodo wá fún <char style="nd">Olúwa</char>, <verse number="4" style="v"/>nígbà náà ni ọrẹ Juda àti ti Jerusalẹmu yóò jẹ́ ìtẹ́wọ́gbà fún <char style="nd">Olúwa</char>, gẹ́gẹ́ bí ti ọjọ́ àtijọ́, àti gẹ́gẹ́ bí ọdún ìgbàanì.</para>
  <para style="p">
    <verse number="5" style="v"/>“Èmi ó sì súnmọ́ yin fún ìdájọ́. Èmi yóò sì yára ṣe ẹlẹ́rìí sí àwọn oṣó, sí àwọn panṣágà, sí àwọn abúra èké, àti àwọn tí ó fi ọ̀yà alágbàṣe pọn wọn lójú, àti àwọn tí ó ni àwọn opó àti àwọn aláìní baba lára, àti sí ẹni tí kò jẹ́ kí àjèjì rí ìdájọ́ òdodo gbà, tí wọn kò sì bẹ̀rù mi,” ni <char style="nd">Olúwa</char> àwọn ọmọ-ogun wí.</para>
  <para style="s1">Jíja Ọlọ́run ni olè</para>
  <para style="p">
    <verse number="6" style="v"/>“Èmi <char style="nd">Olúwa</char> kò yípadà. Nítorí náà ni a kò ṣe run ẹ̀yin ọmọ Jakọbu. <verse number="7" style="v"/>Láti ọjọ́ àwọn baba ńlá yín wá ni ẹ̀yin tilẹ̀ ti kọ ẹ̀yìn sí ìlànà mi, tí ẹ kò sì pa wọ́n mọ́. Ẹ padà wá sí ọ̀dọ̀ mi, Èmi yóò sì padà sí ọ̀dọ̀ yín,” ni <char style="nd">Olúwa</char> àwọn ọmọ-ogun wí.</para>
  <para style="p">“Ṣùgbọ́n ẹ̀yin béèrè pé, ‘Báwo ni àwa yóò ṣe padà?’</para>
  <para style="p">
    <verse number="8" style="v"/>“Ènìyàn yóò ha ja Ọlọ́run ni olè bí? Síbẹ̀ ẹ̀yin ti jà mí ní olè.</para>
  <para style="p">“Ṣùgbọ́n ẹ̀yin béèrè pé, ‘Báwo ni àwa ṣe jà ọ́ ní olè?’</para>
  <para style="p">“Nípa ìdámẹ́wàá àti ọrẹ. <verse number="9" style="v"/>Ríré ni a ó fi yín ré: gbogbo orílẹ̀-èdè yìí, nítorí ẹ̀yin ti jà mi lólè. <verse number="10" style="v"/>Ẹ mú gbogbo ìdámẹ́wàá wá sí ilé ìṣúra, kí oúnjẹ bá à lè wà ní ilé mi, ẹ fi èyí dán mi wò,” ní <char style="nd">Olúwa</char> àwọn ọmọ-ogun wí, “kí ẹ sì wò bí èmi kò bá ní sí àwọn fèrèsé ọ̀run fún yin, kí èmi sì tú ìbùkún àkúnwọ́sílẹ̀ jáde fún yín, tó bẹ́ẹ̀ tí kì yóò sì ààyè láti gbà á. <verse number="11" style="v"/>Èmi yóò sì bá kòkòrò ajẹnirun wí nítorí yín, òun kò sì ni run èso ilẹ̀ yín, bẹ́ẹ̀ ni àjàrà inú oko yín kò ní rẹ̀ dànù,” ni <char style="nd">Olúwa</char> àwọn ọmọ-ogun wí. <verse number="12" style="v"/>“Nígbà náà ni gbogbo orílẹ̀-èdè yóò sì pè yín ni alábùkún fún, nítorí tiyín yóò jẹ́ ilẹ̀ tí ó wu ni,” ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="13" style="v"/>“Ẹ̀yin ti sọ ọ̀rọ̀ líle sí mi,” ni <char style="nd">Olúwa</char> àwọn ọmọ-ogun wí.</para>
  <para style="p">“Síbẹ̀ ẹ̀yin béèrè pé, ‘Ọ̀rọ̀ kín ni àwa sọ sí ọ?’</para>
  <para style="p">
    <verse number="14" style="v"/>“Ẹ̀yin ti wí pé, ‘Asán ni láti sin Ọlọ́run. Kí ni àwa jẹ ní èrè, nígbà tí àwa ti pa ìlànà rẹ mọ́, tí àwa sì ń rìn kiri bí ẹni tí ń ṣọ̀fọ̀ ní iwájú <char style="nd">Olúwa</char> àwọn ọmọ-ogun? <verse number="15" style="v"/>Ṣùgbọ́n ní ìsinsin yìí àwa pé agbéraga ni alábùkún fún Ní òtítọ́ ni àwọn ti ń ṣe búburú ń gbèrú sí i, kódà àwọn ti ó dán Ọlọ́run wò ni a dá sí.’ ”</para>
  <para style="p">
    <verse number="16" style="v"/>Nígbà náà ni àwọn tí ó bẹ̀rù <char style="nd">Olúwa</char> ń ba ara wọn sọ̀rọ̀, <char style="nd">Olúwa</char> sì tẹ́tí sí i, ó sì gbọ́. A sì kọ ìwé ìrántí kan níwájú rẹ̀, fún àwọn tí o bẹ̀rù <char style="nd">Olúwa</char>, tiwọn sì bọ̀wọ̀ fún orúkọ rẹ̀.</para>
  <para style="p">
    <verse number="17" style="v"/>“Wọn yóò sì jẹ́ tèmi,” ni <char style="nd">Olúwa</char> àwọn ọmọ-ogun wí, “ni ọjọ́ náà, tí èmi ó dá; èmi yóò sì da wọ́n sí gẹ́gẹ́ bí ènìyàn tí máa ń dá ọmọ rẹ̀ tí yóò sìn ín sí. <verse number="18" style="v"/>Nígbà náà ni ẹ̀yin yóò rí ìyàtọ̀, ìyàtọ̀ láàrín olódodo àti ẹni búburú, láàrín ẹni tí ń sìn Ọlọ́run, àti ẹni tí kò sìn ín.</para>
  <chapter number="4" style="c"/>
  <para style="s1">Ọjọ́ <char style="nd">Olúwa</char> n bọ</para>
  <para style="p">
    <verse number="1" style="v"/>“Dájúdájú, ọjọ́ náà ń bọ̀; tí yóò máa jó bi iná ìléru. Gbogbo àwọn agbéraga, àti gbogbo àwọn olùṣe búburú yóò dàbí àgékù koríko: ọjọ́ náà tí ń bọ̀ yóò si jó wọn run,” ni <char style="nd">Olúwa</char> àwọn ọmọ-ogun wí, “Ti ki yóò fi kù gbòǹgbò kan tàbí ẹ̀ka kan fún wọn. <verse number="2" style="v"/>Ṣùgbọ́n fún ẹ̀yin tí ó bẹ̀rù orúkọ mi, oòrùn òdodo yóò yọ, pẹ̀lú ìmúláradá ni ìyẹ́ apá rẹ̀. Ẹ̀yin yóò sì jáde lọ, ẹ̀yin yóò sì máa fò fún ayọ̀ bi àwọn ẹgbọrọ màlúù tí a tú sílẹ̀ lórí ìso. <verse number="3" style="v"/>Ẹ̀yin yóò sì tẹ àwọn ènìyàn búburú mọ́lẹ̀: nítorí wọn yóò di eérú lábẹ́ àtẹ́lẹsẹ̀ yín, ní ọjọ́ náà tí èmi yóò ṣe nǹkan wọ̀nyí,” ni <char style="nd">Olúwa</char> àwọn ọmọ-ogun wí.</para>
  <para style="p">
    <verse number="4" style="v"/>“Ẹ rántí òfin Mose ìránṣẹ́ mi, àwọn ìlànà àti òfin èyí tí mo fún un ní Horebu fún gbogbo Israẹli.”</para>
  <para style="p">
    <verse number="5" style="v"/>
    <note caller="-" style="x">
      <char style="xo" closed="false">4.5: </char>
      <char style="xt" closed="false">
        <ref loc="MAT 17:11">Mt 17.11</ref>; <ref loc="MRK 9:12">Mk 9.12</ref>.</char>
    </note>“Wò ó, èmi yóò rán wòlíì Elijah sí i yín, ki ọjọ́ ńlá, ọjọ́ ẹ̀rù <char style="nd">Olúwa</char> to dé: <verse number="6" style="v"/><note caller="-" style="x"><char style="xo" closed="false">4.6: </char><char style="xt" closed="false"><ref loc="LUK 1:17">Lk 1.17</ref>.</char></note>Òun yóò sì pa ọkàn àwọn baba dà sí ti àwọn ọmọ, àti ọkàn àwọn ọmọ sì ti àwọn baba wọn, bí bẹ́ẹ̀ kọ́, èmi yóò wá, èmi yóò sì fi ilẹ̀ náà gégùn.”</para>
</usx>
