<?xml version="1.0" encoding="UTF-8"?>
<usx version="2.6">
  <book code="EZR" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Esra</para>
  <para style="toc1">Ìwé Esra</para>
  <para style="toc2">Esra</para>
  <para style="toc3">Es</para>
  <para style="mt1">Ìwé Esra</para>
  <para style="mt4">(Ọdún 536–456 ká tó bí Jesu)</para>
  <para style="imt">Ìfáàrà</para>
  <para style="ip">Àwọn àkọsílẹ̀ àtijọ́ rí ìwé Esra àti Nehemiah bí ẹyọ ìwé kan tí ó papọ̀ mọ́ èkínní àti èkejì Kronika. Wọ́n ṣe àtẹnumọ́ àwọn ohun ìtọ́kasí nínú ìwé Esra, èyí tí ó ti gbà láti ìbẹ̀rẹ̀ pẹ̀pẹ̀ wa. Ó sọ nípa ìpadàbọ̀ àwọn tó lọ ìgbèkùn, bí wọn ṣe pinnu láti tún tẹmpili kọ́, bí àtakò ṣe dìde lórí àtúnkọ́ tẹmpili, àti onírúurú àtúnṣe tí Esra ṣe. Ó sọ nípa àwọn tí ó jẹ́ olùrànlọ́wọ́ nínú kíkọ́ ògiri, àwọn tí ó pa májẹ̀mú mọ́ àti ibùgbé Jerusalẹmu àti àwọn ìlú tókù. Bákan náà, a tún rí àwọn ìwé pàtàkì méje-tàbí àkọsílẹ̀ méje èyí tí ó sọ nípa òfin Kirusi.</para>
  <para style="ip">Gẹ́gẹ́ bí ìfojú inú àtijọ́ wò ó, Esra dé Jerusalẹmu nígbà tí ó di ọdún keje, nígbà tí ó dé ní ọdún Atasasesi kejì. Bí ìwé náà ṣe dúró, Esra dé kí Nehemiah tó dé.</para>
  <para style="iot">Kókó-ọ̀rọ̀</para>
  <para style="io1">i. Àwọn ìgbèkùn tí ó kọ́kọ́ dé <char style="ior"><ref loc="EZR 1:1-2:70">1.1–2.70</ref></char>.</para>
  <para style="io1">ii. Títún Pẹpẹ àti tẹmpili kọ́ <char style="ior"><ref loc="EZR 3:1-6:22">3.1–6.22</ref></char>.</para>
  <para style="io1">iii. Esra kó àwọn ìgbèkùn mìíràn dé <char style="ior"><ref loc="EZR 7:1-10:44">7.1–10.44</ref></char>.</para>
  <para style="ie"/>
  <chapter number="1" style="c"/>
  <para style="s1">Kirusi ran àwọn tí a kó nígbèkùn lọ́wọ́ láti padà</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">1.1-3: </char>
      <char style="xt" closed="false">
        <ref loc="EZR 5:13">Es 5.13</ref>; <ref loc="EZR 6:3">6.3</ref>; <ref loc="2CH 36:22">2Ki 36.22</ref>,<ref loc="2CH 36:23">23</ref>.</char>
    </note>Ní ọdún kìn-ín-ní Kirusi, ọba Persia, kí a lè mú ọ̀rọ̀ <char style="nd">Olúwa</char> tí Jeremiah sọ ṣẹ, <char style="nd">Olúwa</char> ru ọkàn Kirusi ọba Persia sókè láti ṣe ìkéde jákèjádò gbogbo agbègbè ìjọba rẹ̀, kí ó sì ṣe àkọsílẹ̀ rẹ̀ pé:</para>
  <para style="pmo">
    <verse number="2" style="v"/>“Èyí ni ohun tí Kirusi ọba Persia wí pé:</para>
  <para style="pm">“ ‘<char style="nd">Olúwa</char>, Ọlọ́run ọ̀run, ti fún mi ní gbogbo ìjọba ayé. Ó sì ti yàn mí láti kọ́ tẹmpili <char style="nd">Olúwa</char> fún un ní Jerusalẹmu tí ó wà ní Juda. <verse number="3" style="v"/>Ẹnikẹ́ni nínú àwọn ènìyàn rẹ̀ láàrín yín—kí Ọlọ́run rẹ̀ wà pẹ̀lú rẹ̀, kí ó sì gòkè lọ sí Jerusalẹmu tí ó wà ní Juda, láti kọ́ tẹmpili <char style="nd">Olúwa</char> Ọlọ́run Israẹli, Ọlọ́run tí ó wà ní Jerusalẹmu. <verse number="4" style="v"/>Kí àwọn ènìyàn ní ibikíbi tí ẹni náà bá ń gbé kí ó fi fàdákà àti wúrà pẹ̀lú ohun tí ó dára àti ẹran ọ̀sìn, pẹ̀lú ọrẹ àtinúwá ràn án lọ́wọ́ fún tẹmpili Ọlọ́run ní Jerusalẹmu.’ ”</para>
  <para style="p">
    <verse number="5" style="v"/>Nígbà náà àwọn olórí ìdílé Juda àti Benjamini àti àwọn àlùfáà àti àwọn ará Lefi—olúkúlùkù ẹni tí Ọlọ́run ti fọwọ́ tọ́ ọkàn rẹ̀—múra láti gòkè lọ láti kọ ilé <char style="nd">Olúwa</char> ní Jerusalẹmu. <verse number="6" style="v"/>Gbogbo àwọn aládùúgbò wọn ràn wọ́n lọ́wọ́ pẹ̀lú ohun èlò ti fàdákà àti wúrà, pẹ̀lú onírúurú ohun ìní àti ẹran ọ̀sìn àti pẹ̀lú àwọn ẹ̀bùn iyebíye, ní àfikún si gbogbo àwọn ọrẹ àtinúwá.</para>
  <para style="p">
    <verse number="7" style="v"/>Ní àfikún, ọba Kirusi mú àwọn ohun èlò tí ó jẹ́ ti ilé <char style="nd">Olúwa</char> jáde wá, tí Nebukadnessari ti kó lọ láti Jerusalẹmu tí ó sì ti kó sí ilé òrìṣà rẹ̀. <verse number="8" style="v"/>Kirusi ọba Persia pàṣẹ fún Mitredati olùṣọ́ ilé ìṣúra láti kó wọn jáde, ó sì kà wọ́n fún Ṣeṣbassari ìjòyè Juda.</para>
  <para style="b"/>
  <para style="li4">
    <verse number="9" style="v"/>Èyí ni iye wọn:</para>
  <para style="b"/>
  <table>
    <row style="tr">
      <cell style="tc1" align="start">Ọgbọ̀n àwo wúrà </cell>
      <cell style="tcr2" align="end">30</cell>
    </row>
    <row style="tr">
      <cell style="tc1" align="start">Ẹgbẹ̀rún àwo fàdákà </cell>
      <cell style="tcr2" align="end">1,000</cell>
    </row>
    <row style="tr">
      <cell style="tc1" align="start">Àwo ìrúbọ fàdákà mọ́kàn-dínlọ́gbọ̀n </cell>
      <cell style="tcr2" align="end">29</cell>
    </row>
    <row style="tr">
      <cell style="tc1" align="start">
        <verse number="10" style="v"/>Ọgbọ̀n àdému wúrà </cell>
      <cell style="tcr2" align="end">30</cell>
    </row>
    <row style="tr">
      <cell style="tc1" align="start">Irínwó ó-lé-mẹ́wàá oríṣìí àdému fàdákà mìíràn </cell>
      <cell style="tcr2" align="end">410</cell>
    </row>
    <row style="tr">
      <cell style="tc1" align="start">Ẹgbẹ̀rún kan àwọn ohun èlò mìíràn </cell>
      <cell style="tcr2" align="end">1,000</cell>
    </row>
  </table>
  <para style="b"/>
  <para style="li4">
    <verse number="11" style="v"/>Gbogbo ohun èlò wúrà àti ti fàdákà ní àpapọ̀ jẹ́ ẹgbẹ̀rún márùn-ún ó-lé-irínwó (5,400).</para>
  <para style="b"/>
  <para style="p">Ṣeṣbassari kó gbogbo àwọn nǹkan wọ̀nyí wá pẹ̀lú àwọn ìgbèkùn tí ó gòkè wá láti Babeli sí Jerusalẹmu.</para>
  <chapter number="2" style="c"/>
  <para style="s1">Àwọn ìgbèkùn tí o padà</para>
  <para style="li4">
    <verse number="1" style="v"/>
    <note caller="-" style="x">
      <char style="xo" closed="false">2.1-70: </char>
      <char style="xt" closed="false">
        <ref loc="NEH 7:6-73">Ne 7.6-73</ref>.</char>
    </note>Lákòókò náà, wọ̀nyí ni àwọn ènìyàn agbègbè Juda tí ó gòkè wá láti ìgbèkùn láàrín àwọn tí a kó lọ, ẹni tí Nebukadnessari ọba Babeli ti fi agbára mú ní ìgbèkùn lọ sí Babeli (wọ́n padà sí Jerusalẹmu àti Juda, olúkúlùkù sí ìlú rẹ̀. <verse number="2" style="v"/>Àwọn wọ̀nyí bá Serubbabeli, Jeṣua, Nehemiah, Seraiah, Reelaiah, Mordekai, Bilṣani, Mispari, Bigfai, Rehumu àti Baanah wá):</para>
  <para style="b"/>
  <para style="li4">Iye àwọn ọkùnrin àwọn ènìyàn Israẹli:</para>
  <para style="li1">
    <verse number="3" style="v"/>Àwọn ọmọ</para>
  <para style="li2">Paroṣi jẹ́ ẹgbàá ó-lé-méjìléláàádọ́sàn-án (2,172)</para>
  <para style="li2">
    <verse number="4" style="v"/>Ṣefatia jẹ́ òjì-dín-nírínwó ó-lé-méjìlá (372)</para>
  <para style="li2">
    <verse number="5" style="v"/>Arah jẹ́ ẹgbẹ̀rin ó-dínmẹ́ẹ̀ẹ́dọ́gbọ̀n (775)</para>
  <para style="li2">
    <verse number="6" style="v"/>Pahati-Moabu (láti ipasẹ̀ àwọn ọmọ Jeṣua àti Joabu) jẹ́ ẹgbẹ̀rún méjì àti ẹgbẹ̀rìn-lé-méjìlá (2,812)</para>
  <para style="li2">
    <verse number="7" style="v"/>Elamu jẹ́ àádọ́ta-lé-lẹ́gbẹ̀fà ó-lé-mẹ́rin (1,254)</para>
  <para style="li2">
    <verse number="8" style="v"/>Sattu jẹ́ ọ̀tà-dínlẹ́gbẹ̀rún ó-lé-márùn-ún (945)</para>
  <para style="li2">
    <verse number="9" style="v"/>Sakkai jẹ́ òjì-dínlẹ́gbẹ̀rin (760)</para>
  <para style="li2">
    <verse number="10" style="v"/>Bani jẹ́ òjìlélẹ́gbẹ̀ta ó-lé-méjì (642)</para>
  <para style="li2">
    <verse number="11" style="v"/>Bebai jẹ́ ẹgbẹ̀ta ó-lé-mẹ́tàlélógún (623)</para>
  <para style="li2">
    <verse number="12" style="v"/>Asgadi jẹ́ ẹgbẹ̀fà ó-lé-méjìlélógún (1,222)</para>
  <para style="li2">
    <verse number="13" style="v"/>Adonikami jẹ́ ọ̀tàlélẹ́gbẹ̀ta ó-lé-mẹ́fà (666)</para>
  <para style="li2">
    <verse number="14" style="v"/>Bigfai jẹ́ ẹgbàá ó-lé-mẹ́rìn-dínlọ́gọ́ta (2,056)</para>
  <para style="li2">
    <verse number="15" style="v"/>Adini jẹ́ aádọ́ta-lé-ní-irínwó ó-lé-mẹ́rin (454)</para>
  <para style="li2">
    <verse number="16" style="v"/>Ateri (nípasẹ̀ Hesekiah) jẹ́ méjì-dínlọ́gọ́rin (78)</para>
  <para style="li2">
    <verse number="17" style="v"/>Besai jẹ́ ọrùn-dínnírínwó ó-lé-mẹ́ta (323)</para>
  <para style="li2">
    <verse number="18" style="v"/>Jora jẹ́ méjìléláàdọ́fà (112)</para>
  <para style="li2">
    <verse number="19" style="v"/>Haṣumu jẹ́ igba ó-lé-mẹ́tàlélógún (223)</para>
  <para style="li2">
    <verse number="20" style="v"/>Gibbari jẹ́ márùn-dínlọ́gọ́rùn (95)</para>
  <para style="li1">
    <verse number="21" style="v"/>Àwọn ọmọ</para>
  <para style="li2">Bẹtilẹhẹmu jẹ́ mẹ́tàlélọ́gọ́fà (123)</para>
  <para style="li2">
    <verse number="22" style="v"/>Netofa jẹ́ mẹ́rìndínlọ́gọ́tà (56)</para>
  <para style="li2">
    <verse number="23" style="v"/>Anatoti jẹ́ méjì-dínláàdóje (128)</para>
  <para style="li2">
    <verse number="24" style="v"/>Asmafeti jẹ́ méjìlélógójì (42)</para>
  <para style="li2">
    <verse number="25" style="v"/>Kiriati-Jearimu, Kefira àti Beeroti jẹ́ ọ̀tà-dínlẹ́gbẹ̀rin ó-lé-mẹ́ta (743)</para>
  <para style="li2">
    <verse number="26" style="v"/>Rama àti Geba jẹ́ ẹgbẹ̀ta ó-lé-mọ́kànlélógún (621)</para>
  <para style="li2">
    <verse number="27" style="v"/>Mikmasi jẹ́ méjìlélọ́gọ́fà (122)</para>
  <para style="li2">
    <verse number="28" style="v"/>Beteli àti Ai jẹ́ igba ó-lé-mẹ́tàlélógún (223)</para>
  <para style="li2">
    <verse number="29" style="v"/>Nebo jẹ́ méjìléláàdọ́ta (52)</para>
  <para style="li2">
    <verse number="30" style="v"/>Magbiṣi jẹ́ mẹ́rìn-dínlọ́gọ́jọ (156)</para>
  <para style="li2">
    <verse number="31" style="v"/>Elamu mìíràn jẹ́ ẹgbẹ̀fà ó-lé-mẹ́rìnléláàdọ́ta (1,254)</para>
  <para style="li2">
    <verse number="32" style="v"/>Harimu jẹ́ ọ̀rìn-dínnírínwó (320)</para>
  <para style="li2">
    <verse number="33" style="v"/>Lodi, Hadidi àti Ono jẹ́ ọ̀rìn-dínlẹ́gbẹ̀rin ó-lé-márùn-ún (725)</para>
  <para style="li2">
    <verse number="34" style="v"/>Jeriko jẹ́ ọ̀tà-dínnírínwó ó-lé-márùn-ún (345)</para>
  <para style="li2">
    <verse number="35" style="v"/>Senaa jẹ́ egbèjì-dínlógún ó-lé-ọgbọ̀n (3,630)</para>
  <para style="b"/>
  <para style="li4">
    <verse number="36" style="v"/>Àwọn àlùfáà:</para>
  <para style="li1">Àwọn ọmọ</para>
  <para style="li2">Jedaiah (láti ipasẹ̀ ìdílé Jeṣua) jẹ́ ogún-dínlẹ́gbẹ̀rin ó-dínméje (973)</para>
  <para style="li2">
    <verse number="37" style="v"/>Immeri jẹ́ àádọ́ta-lé-lẹ́gbẹ̀rún ó-lé-méjì (1,052)</para>
  <para style="li2">
    <verse number="38" style="v"/>Paṣuri jẹ́ ẹgbẹ̀fà ó-lé-mẹ́tà-dínláàdọ́ta (1,247)</para>
  <para style="li2">
    <verse number="39" style="v"/>Harimu jẹ́ ẹgbẹ̀rún ó-lé-mẹ́tà-dínlógún (1,017)</para>
  <para style="b"/>
  <para style="li4">
    <verse number="40" style="v"/>Àwọn ọmọ Lefi:</para>
  <para style="li1">Àwọn ọmọ</para>
  <para style="li2">Jeṣua àti Kadmieli (ti ìdílé Hodafiah) jẹ́ mẹ́rìnléláàdọ́rin (74)</para>
  <para style="b"/>
  <para style="li4">
    <verse number="41" style="v"/>Àwọn akọrin:</para>
  <para style="li1">Àwọn ọmọ</para>
  <para style="li2">Asafu jẹ́ méjì-dínláádóje (128)</para>
  <para style="b"/>
  <para style="li4">
    <verse number="42" style="v"/>Àwọn aṣọ́bodè:</para>
  <para style="li1">Àwọn ará</para>
  <para style="li2">Ṣallumu, Ateri, Talmoni,</para>
  <para style="li2">Akkubu, Hatita àti Ṣobai jẹ́ mọ́kàn-dínlógóje (139)</para>
  <para style="b"/>
  <para style="li4">
    <verse number="43" style="v"/>Àwọn ìránṣẹ́ tẹmpili:</para>
  <para style="li1">Àwọn ọmọ</para>
  <para style="li2">Ṣiha, Hasufa, Tabboati,</para>
  <para style="li2">
    <verse number="44" style="v"/>Kerosi, Ṣiaha, Padoni,</para>
  <para style="li2">
    <verse number="45" style="v"/>Lebana, Hagaba, Akkubu,</para>
  <para style="li2">
    <verse number="46" style="v"/>Hagabu, Ṣalmai, Hanani,</para>
  <para style="li2">
    <verse number="47" style="v"/>Giddeli, Gahari, Reaiah,</para>
  <para style="li2">
    <verse number="48" style="v"/>Resini, Nekoda, Gassamu,</para>
  <para style="li2">
    <verse number="49" style="v"/>Ussa, Pasea, Besai,</para>
  <para style="li2">
    <verse number="50" style="v"/>Asna, Mehuni, Nefisimu,</para>
  <para style="li2">
    <verse number="51" style="v"/>Bakbu, Hakufa, Harhuri.</para>
  <para style="li2">
    <verse number="52" style="v"/>Basluti, Mehida, Harṣa,</para>
  <para style="li2">
    <verse number="53" style="v"/>Barkosi, Sisera, Tema,</para>
  <para style="li2">
    <verse number="54" style="v"/>Nesia àti Hatifa.</para>
  <para style="li4">
    <verse number="55" style="v"/>Àwọn ọmọ àwọn ìránṣẹ́ Solomoni:</para>
  <para style="li1">Àwọn ọmọ</para>
  <para style="li2">Sotai, Sofereti, Peruda,</para>
  <para style="li2">
    <verse number="56" style="v"/>Jaala, Darkoni, Giddeli,</para>
  <para style="li2">
    <verse number="57" style="v"/>Ṣefatia, àwọn ọmọ Hattili,</para>
  <para style="li2">Pokereti ti Haṣebaimu àti àwọn ọmọ Ami.</para>
  <para style="li4">
    <verse number="58" style="v"/>Àwọn ìránṣẹ́ tẹmpili àti àwọn ọmọ àwọn ìránṣẹ́ Solomoni jẹ́ irínwó-ó-dínmẹ́jọ (392)</para>
  <para style="b"/>
  <para style="li4">
    <verse number="59" style="v"/>Àwọn wọ̀nyí gòkè wá láti àwọn ìlú ti Teli-Mela, Teli-Harṣa, Kerubu, Addoni àti Immeri, ṣùgbọ́n wọn kò lè sọ pẹ̀lú ìdánilójú pé ìdílé àwọn wá láti ara ìran ẹ̀yà Israẹli:</para>
  <para style="li1">
    <verse number="60" style="v"/>Àwọn ọmọ</para>
  <para style="li2">Delaiah, Tobiah àti Nekoda jẹ́ àádọ́ta-lé-lẹ́gbẹ̀ta ó-lé-méjì (652)</para>
  <para style="b"/>
  <para style="li4">
    <verse number="61" style="v"/>Àti nínú àwọn ọmọ àwọn àlùfáà:</para>
  <para style="li1">Àwọn ọmọ:</para>
  <para style="li2">Hobaiah, Hakosi àti Barsillai (ọkùnrin tí ó fẹ́ ọmọbìnrin Barsillai ará Gileadi a sì ń fi orúkọ náà pè é).</para>
  <para style="li4">
    <verse number="62" style="v"/>Àwọn wọ̀nyí wá ìwé ìrántí ìdílé wọn, ṣùgbọ́n wọn kò rí i, bẹ́ẹ̀ ni a kò kà wọ́n kún ara àlùfáà nítorí, a kà wọ́n sí aláìmọ́. <verse number="63" style="v"/>Baálẹ̀ pa á láṣẹ fún wọn pé wọn kò gbọdọ̀ jẹ nínú oúnjẹ mímọ́ jùlọ títí tí àlùfáà kan yóò fi ṣiṣẹ́ ìránṣẹ́ pẹ̀lú Urimu àti Tumimu.</para>
  <para style="b"/>
  <para style="li4">
    <verse number="64" style="v"/>Gbogbo ìjọ ènìyàn náà jẹ́ ẹgbàá-mọ́kànlélógún ó-lé-òjìdínnírínwó (42,360). <verse number="65" style="v"/>Yàtọ̀ sí ẹgbẹ̀rìn-dínlẹ́gbàárin-ó-dín mẹ́tàlélọ́gọ́ta (7,337) ìránṣẹ́ ọkùnrin àti ìránṣẹ́bìnrin; wọ́n ní igba (200) akọrin ọkùnrin àti obìnrin. <verse number="66" style="v"/>Wọ́n ní ọ̀tà-dínlẹ́gbẹ̀rin ó-dínmẹ́rin ẹṣin (736); ìbáaka òjìlélúgba ó-lé-márùn-ún (245) <verse number="67" style="v"/>Ràkunmí jẹ́ irínwó ó-lé-márùn-dínlógójì; (435) àti kẹ́tẹ́kẹ́tẹ́ ẹgbẹ̀rìnlélọ́gbọ̀n ó-dínọgọ́rin (6,720).</para>
  <para style="b"/>
  <para style="p">
    <verse number="68" style="v"/>Ní ìgbà tí wọ́n dé ilé <char style="nd">Olúwa</char> ní Jerusalẹmu, díẹ̀ nínú àwọn olórí àwọn ìdílé fi ọrẹ àtinúwá sílẹ̀ fún ṣíṣe àtúnkọ́ ilé Ọlọ́run ní ààyè rẹ̀. <verse number="69" style="v"/>Gẹ́gẹ́ bí agbára wọn, wọ́n fún ilé ìṣúra fún iṣẹ́ yìí ní ọ̀kẹ́ mẹ́ta (61,000) ìwọ̀n dariki wúrà, ẹgbẹ̀ẹ́dọ́gbọ̀n fàdákà (5,000) àti ọgọ́rùn-ún (100) ẹ̀wù àlùfáà.</para>
  <para style="p">
    <verse number="70" style="v"/>Àwọn àlùfáà, àwọn ará Lefi, àwọn akọrin, àwọn aṣọ́bodè àti àwọn ìránṣẹ́ ilé <char style="nd">Olúwa</char> ṣe àtìpó sínú àwọn ìlú wọn, pẹ̀lú àwọn ènìyàn mìíràn, àti ìyókù àwọn ọmọ Israẹli ṣe àtìpó sínú ìlú u wọn.</para>
  <chapter number="3" style="c"/>
  <para style="s1">Títún pẹpẹ kọ́</para>
  <para style="p">
    <verse number="1" style="v"/>Nígbà tí ó di oṣù keje tí àwọn ọmọ Israẹli sì ti wà nínú àwọn ìlú wọn, àwọn ènìyàn péjọpọ̀ gẹ́gẹ́ bí ẹnìkan ní Jerusalẹmu. <verse number="2" style="v"/><note caller="-" style="x"><char style="xo" closed="false">3.2: </char><char style="xt" closed="false"><ref loc="EZK 27:1">El 27.1</ref>.</char></note>Nígbà náà ni Jeṣua ọmọ Josadaki àti àwọn àlùfáà ẹlẹgbẹ́ ẹ rẹ̀ Serubbabeli ọmọ Ṣealitieli àti àwọn ènìyàn rẹ̀ bẹ̀rẹ̀ sí ní kọ́ pẹpẹ Ọlọ́run Israẹli láti rú ẹbọ sísun níbẹ̀, gẹ́gẹ́ bí ìlànà tí a ti kọ sínú ìwé òfin Mose ènìyàn Ọlọ́run <verse number="3" style="v"/>Bí ó tilẹ̀ jẹ́ wí pé ẹ̀rù àwọn ènìyàn tí ó yí wọn ká ń bà wọ́n síbẹ̀, wọ́n kọ́ pẹpẹ sórí ìpìlẹ̀ rẹ̀, wọ́n sì rú ẹbọ sísun lórí rẹ̀ sí <char style="nd">Olúwa</char>, ọrẹ àárọ̀ àti ìrọ̀lẹ́. <verse number="4" style="v"/>Nígbà náà ní ìbámu pẹ̀lú ohun tí a kọ, wọ́n ṣe àjọ àgọ́ ìpàdé pẹ̀lú iye ẹbọ sísun tí a fi lélẹ̀ fún ọjọ́ kọ̀ọ̀kan. <verse number="5" style="v"/>Lẹ́yìn náà, wọ́n ṣe ìrúbọ ẹbọ sísun àtìgbàdégbà, ẹbọ oṣù tuntun àti gbogbo àwọn ẹbọ fún gbogbo àpèjẹ tí a yà sọ́tọ̀ fún <char style="nd">Olúwa</char>, àti àwọn tí a mú wá gẹ́gẹ́ bí ọrẹ àtinúwá fún <char style="nd">Olúwa</char>. <verse number="6" style="v"/>Ní ọjọ́ kìn-ín-ní oṣù keje, wọ́n bẹ̀rẹ̀ sí ní rú ẹbọ sísun sí <char style="nd">Olúwa</char>, bí ó tilẹ̀ jẹ́ pé a kò ì tí ì fi ìpìlẹ̀ ilé <char style="nd">Olúwa</char> lélẹ̀.</para>
  <para style="s1">Títún tẹmpili kọ́</para>
  <para style="p">
    <verse number="7" style="v"/>Nígbà náà ni wọ́n fún àwọn ọ̀mọ̀lé àti àwọn gbẹ́nàgbẹ́nà ní owó, wọ́n sì tún fi oúnjẹ, ohun mímu àti òróró fún àwọn ará Sidoni àti Tire, kí wọ́n ba à le è kó igi kedari gba ti orí omi Òkun láti Lebanoni wá sí Joppa, gẹ́gẹ́ bí Kirusi ọba Persia ti pàṣẹ.</para>
  <para style="p">
    <verse number="8" style="v"/>Ní oṣù kejì ọdún kejì lẹ́yìn tí wọ́n ti padà dé sí ilé Ọlọ́run ní Jerusalẹmu, Serubbabeli ọmọ Ṣealitieli, Jeṣua ọmọ Josadaki àti àwọn arákùnrin yòókù (àwọn àlùfáà àti àwọn ará Lefi àti gbogbo àwọn tí ó ti ìgbèkùn dé sí Jerusalẹmu) bẹ̀rẹ̀ iṣẹ́ náà. Wọ́n sì yan àwọn ọmọ Lefi tí ó tó ọmọ-ogun ọdún sókè láti máa bojútó kíkọ́ ilé <char style="nd">Olúwa</char>. <verse number="9" style="v"/>Jeṣua àti àwọn ọmọ rẹ̀ àti àwọn arákùnrin rẹ̀ àti Kadmieli àti àwọn ọmọ rẹ̀, àwọn ọmọ Juda (àwọn ìran Hodafiah) àti àwọn ọmọ Henadadi àti àwọn ọmọ wọn àti àwọn arákùnrin wọn—gbogbo ará Lefi—parapọ̀ láti bojútó àwọn òṣìṣẹ́ náà tí wọ́n ń ṣiṣẹ́ lórí í kíkọ́ ilé Ọlọ́run.</para>
  <para style="p">
    <verse number="10" style="v"/>Nígbà tí àwọn ọ̀mọ̀lé gbé ìpìlẹ̀ ilé <char style="nd">Olúwa</char> kalẹ̀, àwọn àlùfáà nínú aṣọ iṣẹ́ àlùfáà wọn pẹ̀lú fèrè, àti àwọn ará Lefi (àwọn ọmọ Asafu) pẹ̀lú símbálì, dúró ní ipò wọn láti yin <char style="nd">Olúwa</char>, bí Dafidi ọba Israẹli ti fi lélẹ̀. <verse number="11" style="v"/>Pẹ̀lú ìyìn àti ọpẹ́ ni wọ́n kọrin sí <char style="nd">Olúwa</char>:</para>
  <para style="q1">“Ó dára;</para>
  <para style="q2">ìfẹ́ rẹ̀ sí Israẹli dúró títí láé.”</para>
  <para style="m">Gbogbo àwọn ènìyàn sì fi ohùn ariwo ńlá yin <char style="nd">Olúwa</char>, nítorí tí a ti fi ìpìlẹ̀ ilé <char style="nd">Olúwa</char> lélẹ̀. <verse number="12" style="v"/>Ṣùgbọ́n ọ̀pọ̀ lára àwọn àgbà àlùfáà àti àwọn ará Lefi àti àwọn olórí ìdílé, tí ó ti rí tẹmpili <char style="nd">Olúwa</char> ti tẹ́lẹ̀, wọ́n sọkún kíkorò nígbà tí wọ́n rí ìpìlẹ̀ tẹmpili <char style="nd">Olúwa</char> yìí tí wọ́n fi lélẹ̀, nígbà tí ọ̀pọ̀ kígbe fún ayọ̀. <verse number="13" style="v"/>Kò sí ẹni tí ó le mọ ìyàtọ̀ láàrín igbe ayọ̀ àti ẹkún, nítorí tí ariwo àwọn ènìyàn náà pọ̀ tó bẹ́ẹ̀ gẹ́ẹ́. Wọ́n sì gbọ́ igbe náà ní ọ̀nà jíjìn réré.</para>
  <chapter number="4" style="c"/>
  <para style="s1">Àtakò sí àtúnkọ́ tẹmpili</para>
  <para style="p">
    <verse number="1" style="v"/>Nígbà tí àwọn ọ̀tá Juda àti Benjamini gbọ́ wí pé àwọn ìgbèkùn tí ó padà dé ń kọ́ tẹmpili fún <char style="nd">Olúwa</char>, Ọlọ́run Israẹli, <verse number="2" style="v"/>wọ́n wá sí ọ̀dọ̀ Serubbabeli àti sí ọ̀dọ̀ àwọn olórí àwọn ìdílé, wọ́n sì wí pé, “Jẹ́ kí a bá a yín kọ́ nítorí pé, bí i tiyín, a ń wá Ọlọ́run yín, a sì ti ń rú ẹbọ sí i láti ìgbà Esarhadoni ọba Asiria, tí ó mú wa wá sí ibi yìí.”</para>
  <para style="p">
    <verse number="3" style="v"/>Ṣùgbọ́n Serubbabeli, Jeṣua àti ìyókù àwọn olórí àwọn ìdílé Israẹli dáhùn pé, “Ẹ kò ní ohunkóhun pẹ̀lú wa ní kíkọ́ ilé fún Ọlọ́run wa. Àwa nìkan yóò kọ́ ọ fún <char style="nd">Olúwa</char>, Ọlọ́run Israẹli, bí Kirusi, ọba Persia, ti pàṣẹ fún wa.”</para>
  <para style="p">
    <verse number="4" style="v"/>Nígbà náà ni àwọn ènìyàn ilẹ̀ náà mú ọwọ́ àwọn ènìyàn Juda rọ, wọ́n sì dẹ́rùbà wọ́n ní ti kíkọ́ ilé náà. <verse number="5" style="v"/>Wọ́n gba àwọn olùdámọ̀ràn láti ṣiṣẹ́ lòdì sí wọn àti láti sọ ète wọn di asán ní gbogbo àsìkò ìjọba Kirusi ọba Persia àti títí dé ìgbà ìjọba Dariusi ọba Persia.</para>
  <para style="s1">Títako títún Jerusalẹmu kọ́</para>
  <para style="p">
    <verse number="6" style="v"/>Ní ìbẹ̀rẹ̀ ìjọba Ahaswerusi wọ́n fi ẹ̀sùn kan àwọn ènìyàn Juda àti Jerusalẹmu.</para>
  <para style="p">
    <verse number="7" style="v"/>Àti ní àkókò ìjọba Artasasta ọba Persia, Biṣilami, Mitredati, Tabeli àti àwọn ẹlẹgbẹ́ rẹ̀ yòókù kọ̀wé sí Artasasta. A kọ ìwé náà ní ìlànà ìkọ̀wé Aramaiki èdè Aramaiki sì ní a fi kọ ọ́.</para>
  <para style="p">
    <verse number="8" style="v"/>Rehumu balógun àti Ṣimṣai akọ̀wé jùmọ̀ kọ́ ìwé láti dojúkọ Jerusalẹmu sí Artasasta ọba báyìí:</para>
  <para style="pmo">
    <verse number="9" style="v"/>Rehumu balógun àti Ṣimṣai akọ̀wé, pẹ̀lú àwọn ẹlẹgbẹ́ wọn tókù—àwọn ará Dina, ti Afarsatki, ti Tarpeli, ti Afarsi, Ereki àti Babeli, àwọn ará Elamu ti Susa, <verse number="10" style="v"/>pẹ̀lú àwọn ènìyàn mìíràn tí ẹni ọlá àti ẹni ọ̀wọ̀ Asnappari kó jáde, tí ó sì tẹ̀ wọ́n dó sí ìlú Samaria àti níbòmíràn ní agbègbè e Eufurate.</para>
  <para style="p">
    <verse number="11" style="v"/>(Èyí ni ẹ̀dà ìwé tí wọ́n fi ránṣẹ́ sí i.)</para>
  <para style="pmo">Sí ọba Artasasta,</para>
  <para style="pmo">Láti ọ̀dọ̀ àwọn ìránṣẹ́ rẹ̀, àwọn ọkùnrin agbègbè Eufurate:</para>
  <para style="pm">
    <verse number="12" style="v"/>Ọba gbọdọ̀ mọ̀ pé àwọn ará Júù tí ó gòkè wá sọ́dọ̀ wa láti ọ̀dọ̀ rẹ̀ ti lọ sí Jerusalẹmu wọ́n sì ń tún ìlú búburú àti ìlú ọlọ̀tẹ̀ ẹ nì kọ́. Wọ́n ń tún àwọn ògiri náà kọ́, wọ́n sì ń tún àwọn ìpìlẹ̀ náà ṣe.</para>
  <para style="pm">
    <verse number="13" style="v"/>Síwájú sí i, ọba gbọdọ̀ mọ̀ pé tí a bá kọ́ ìlú yìí àti tí a sì tún àwọn ògiri rẹ̀ mọ, kò sí owó orí, owó òde tàbí owó ibodè tí a ó san, owó tí ó sì ń wọlé fún ọba yóò sì dínkù. <verse number="14" style="v"/>Nísinsin yìí níwọ̀n ìgbà tí a ní ojúṣe sí ààfin ọba, kò sì bójúmu fún wa láti rí ìtàbùkù ọba, àwa ń rán iṣẹ́ yìí láti sọ fún ọba, <verse number="15" style="v"/>kí a bá a lè ṣe ìwádìí ní inú ìwé ìrántí àwọn aṣíwájú rẹ̀. Nínú ìwé ìrántí wọn yìí, ìwọ yóò rí i wí pé, ìlú yìí jẹ́ ìlú aṣọ̀tẹ̀, oníwàhálà sí àwọn ọba àti àwọn ìgbèríko, ibi ìṣọ̀tẹ̀ láti ìgbà àtijọ́. Ìdí ni èyí tí a ṣe pa ìlú yìí run. <verse number="16" style="v"/>A fi dá ọba lójú wí pé tí a bá tún ìlú kọ́ àti ti àwọn ògiri rẹ̀ si di mímọ padà, kì yóò sì ohun ti yóò kù ọ́ kù ní agbègbè Eufurate.</para>
  <para style="p">
    <verse number="17" style="v"/>Ọba fi èsì yìí ránṣẹ́ padà:</para>
  <para style="pmo">Sí Rehumu balógun, Ṣimṣai akọ̀wé àti àwọn ẹlẹgbẹ́ wọn yòókù tí ń gbé ní Samaria àti ní òpópónà Eufurate:</para>
  <para style="pmo">Ìkíni.</para>
  <para style="pm">
    <verse number="18" style="v"/>A ti ka ìwé tí ẹ fi ránṣẹ́ sí wa, a sì ti túmọ̀ rẹ̀ níwájú mi. <verse number="19" style="v"/>Mo pa àṣẹ, a sì ṣe ìwádìí, nínú ìtàn ọjọ́ pípẹ́ àti ti ìsinsin yìí ti ìṣọ̀tẹ̀ sí àwọn ọba pẹ̀lú, ó sì jẹ́ ibi ìṣọ̀tẹ̀ àti ìrúkèrúdò. <verse number="20" style="v"/>Jerusalẹmu ti ní àwọn ọba alágbára tí ń jẹ ọba lórí gbogbo àwọn agbègbè Eufurate, àti àwọn owó orí, owó òde àti owó ibodè sì ni wọ́n ń san fún wọn. <verse number="21" style="v"/>Nísinsin yìí pa àṣẹ fún àwọn ọkùnrin yìí láti dá iṣẹ́ dúró, kí a má ṣe tún ìlú náà kọ títí èmi yóò fi pàṣẹ. <verse number="22" style="v"/>Ẹ ṣọ́ra kí ẹ má ṣe àìkọbi-ara sí ọ̀rọ̀ yìí. Èéṣe tí ìbàjẹ́ yóò fi pọ̀ sí i, sí ìpalára àwọn ọba?</para>
  <para style="p">
    <verse number="23" style="v"/>Ní kété tí a ka ẹ̀dà ìwé ọba Artasasta sí Rehumu àti Ṣimṣai akọ̀wé àti àwọn ẹlẹgbẹ́ ẹ wọn, wọ́n yára lọ sí ọ̀dọ̀ àwọn Júù ní Jerusalẹmu pẹ̀lú, wọ́n fi agbára mú wọn láti dáwọ́ dúró.</para>
  <para style="b"/>
  <para style="p">
    <verse number="24" style="v"/>Báyìí, iṣẹ́ lórí ilé Ọlọ́run ní Jerusalẹmu wá sí ìdúró jẹ́ẹ́ títí di ọdún kejì ìjọba Dariusi ọba Persia.</para>
  <chapter number="5" style="c"/>
  <para style="s1">Lẹ́tà Tatenai sí Dariusi</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">5.1: </char>
      <char style="xt" closed="false">
        <ref loc="HAG 1:1">Hg 1.1</ref>; <ref loc="ZEC 1:1">Sk 1.1</ref>.</char>
    </note>Nígbà náà wòlíì Hagai àti wòlíì Sekariah, láti ìran Iddo, sọ àsọtẹ́lẹ̀ sí àwọn ará Júù ní Juda àti Jerusalẹmu ní orúkọ Ọlọ́run Israẹli tí ẹ̀mí rẹ̀ ń bẹ lára wọn. <verse number="2" style="v"/>Nígbà náà Serubbabeli ọmọ Ṣealitieli àti Jeṣua ọmọ Josadaki gbáradì fún iṣẹ́ àti tún ilé Ọlọ́run ní Jerusalẹmu kọ́. Àwọn wòlíì Ọlọ́run sì wà pẹ̀lú wọn, tí wọ́n ń ràn wọ́n lọ́wọ́.</para>
  <para style="p">
    <verse number="3" style="v"/>Ní àkókò náà Tatenai, baálẹ̀ ti agbègbè Eufurate àti Ṣetar-bosnai àti àwọn ẹgbẹgbẹ́ wọn lọ sí ọ̀dọ̀ wọn. Wọ́n sì béèrè pé, “Ta ni ó fún un yín ní àṣẹ láti tún tẹmpili yìí kọ́ àti láti tún odi yìí mọ?” <verse number="4" style="v"/>Wọ́n sì tún béèrè pé, “Kí ni orúkọ àwọn ọkùnrin tí ó ń kọ́ ilé yìí?” <verse number="5" style="v"/>Ṣùgbọ́n ojú Ọlọ́run wọn wà lára àwọn àgbàgbà Júù, wọn kò sì dá wọn dúró títí ìròyìn yóò fi dè ọ̀dọ̀ Dariusi kí wọ́n sì gba èsì tí àkọsílẹ̀ láti ọ̀dọ̀ rẹ̀.</para>
  <para style="p">
    <verse number="6" style="v"/>Èyí ni ẹ̀dà lẹ́tà tí Tatenai, olórí agbègbè Eufurate àti Ṣetar-bosnai àti àwọn ẹlẹgbẹ́ ẹ wọn. Àwọn olóyè ti agbègbè Eufurate, fi ránṣẹ́ sí ọba Dariusi. <verse number="7" style="v"/>Ìròyìn tí wọ́n fi ránṣẹ́ sí i kà báyìí pé:</para>
  <para style="pmo">Sí ọba Dariusi:</para>
  <para style="pmo">Àlàáfíà fún un yín.</para>
  <para style="pm">
    <verse number="8" style="v"/>Kí ọba kí ó mọ̀ pé a lọ sí ẹ̀kún Juda, sí tẹmpili Ọlọ́run tí ó tóbi. Àwọn ènìyàn náà ń kọ́ ọ pẹ̀lú àwọn òkúta ńláńlá àti pẹ̀lú fífi àwọn igi sí ara ògiri. Wọ́n ṣe iṣẹ́ náà pẹ̀lú àìsimi, ó sì ń ní ìtẹ̀síwájú kíákíá lábẹ́ ìṣàkóso wọn.</para>
  <para style="pm">
    <verse number="9" style="v"/>A bi àwọn àgbàgbà, a sì fi ọ̀rọ̀ wá wọn lẹ́nu wò pé, “Ta ni ó fún un yín ní àṣẹ láti tún ilé <char style="nd">Olúwa</char> yìí kọ́ àti láti tún odi rẹ̀ mọ?” <verse number="10" style="v"/>A sì tún béèrè orúkọ wọn pẹ̀lú, kí a lè kọ àwọn orúkọ àwọn olórí wọn sílẹ̀ kí ẹ ba à le mọ ọ́n.</para>
  <para style="pm">
    <verse number="11" style="v"/>Èyí ni ìdáhùn tí wọ́n fún wa:</para>
  <para style="b"/>
  <para style="pm">“Àwa ni ìránṣẹ́ Ọlọ́run ọ̀run àti ayé, àwa sì ń tún tẹmpili ilé <char style="nd">Olúwa</char> tí a ti kọ́ ní ọ̀pọ̀ ọdún sẹ́yìn kọ́, èyí tí ọba olókìkí kan ní Israẹli kọ́, tí ó sì parí i rẹ̀. <verse number="12" style="v"/>Ṣùgbọ́n nítorí tí àwọn baba wa mú Ọlọ́run ọ̀run bínú, ó fi wọ́n lé Nebukadnessari ti Kaldea, ọba Babeli lọ́wọ́, ẹni tí ó run tẹmpili <char style="nd">Olúwa</char> yìí tí ó sì kó àwọn ènìyàn náà padà sí Babeli.</para>
  <para style="pm">
    <verse number="13" style="v"/>
    <note caller="-" style="x">
      <char style="xo" closed="false">5.13: </char>
      <char style="xt" closed="false">
        <ref loc="EZR 1:1">Es 1.1</ref>; <ref loc="EZR 6:3">6.3</ref>.</char>
    </note>“Ṣùgbọ́n ní ọdún kìn-ín-ní ìjọba Kirusi ọba Babeli, ọba Kirusi pàṣẹ pé kí a tún ilé Ọlọ́run yìí kọ́. <verse number="14" style="v"/>Òun tilẹ̀ kò jáde láti inú tẹmpili ní babeli fàdákà àti ohun èlò wúrà ilé Ọlọ́run, èyí tí Nebukadnessari kó láti inú tẹmpili ní Jerusalẹmu wá sí inú tẹmpili ní Babeli. Ọba Kirusi kó wọn fún ọkùnrin kan tí orúkọ rẹ̀ a máa jẹ́ Ṣeṣbassari, ẹni tí ó ti yàn gẹ́gẹ́ bí i baálẹ̀, <verse number="15" style="v"/>ó sì sọ fún un pé, ‘Kó àwọn ohun èlò yìí kí o lọ, kí o sì kó wọn sí inú ilé Olúwa ní Jerusalẹmu, kí ẹ sì tún ilé Ọlọ́run kọ́ sí ipò o rẹ̀.’</para>
  <para style="pm">
    <verse number="16" style="v"/>“Nígbà náà ni Ṣeṣbassari náà wá, ó sí fi ìpìlẹ̀ ilé Ọlọ́run tí ó wá ní Jerusalẹmu lélẹ̀, láti ìgbà náà àní títí di ìsinsin yìí ni o ti n bẹ ní kíkọ́ ṣùgbọ́n, kò sí tí ì parí tán.”</para>
  <para style="b"/>
  <para style="pm">
    <verse number="17" style="v"/>Nísinsin yìí tí ó bá tẹ́ ọba lọ́rùn, ẹ jẹ́ kí a ṣe ìwádìí nínú ìwé ìrántí ní ilé ìṣúra ọba ní Babeli láti rí bí ọba Kirusi fi àṣẹ lélẹ̀ lóòótọ́ láti tún ilé Ọlọ́run yìí kọ́ ní Jerusalẹmu. Nígbà náà jẹ́ kí ọba kó fi ìpinnu rẹ̀ lórí ọ̀rọ̀ yìí ránṣẹ́ sí wa.</para>
  <chapter number="6" style="c"/>
  <para style="s1">Dariusi rí ìwé àṣẹ Sairusi</para>
  <para style="p">
    <verse number="1" style="v"/>Nígbà náà ni ọba Dariusi pàṣẹ, wọ́n sì wá inú ilé ìfí-nǹkan-pamọ́-sí ní ilé ìṣúra ní Babeli. <verse number="2" style="v"/>A rí ìwé kíká kan ní Ekbatana ibi kíkó ìwé sí ní ilé olódi agbègbè Media, wọ̀nyí ni ohun tí a kọ sínú rẹ̀:</para>
  <para style="pmo">Ìwé ìrántí:</para>
  <para style="pm">
    <verse number="3" style="v"/>
    <note caller="-" style="x">
      <char style="xo" closed="false">6.3: </char>
      <char style="xt" closed="false">
        <ref loc="EZR 1:1">Es 1.1</ref>; <ref loc="EZR 5:13">5.13</ref>.</char>
    </note>Ní ọdún kìn-ín-ní ìjọba ọba Kirusi, ọba pa àṣẹ kan nípa tẹmpili Ọlọ́run ní Jerusalẹmu:</para>
  <para style="b"/>
  <para style="pm">Jẹ́ kí a tún tẹmpili ibi tí a ti ń rú onírúurú ẹbọ kọ́, kí a fi ìpìlẹ̀ rẹ̀ lélẹ̀ ni gíga àti fífẹ̀ rẹ̀ jẹ́ àádọ́rùn-ún ẹsẹ̀ bàtà, <verse number="4" style="v"/>pẹ̀lú ipele òkúta ńláńlá mẹ́ta ọ̀tọ̀ọ̀tọ̀ àti ipele pákó kan, kí a san owó rẹ̀ láti inú ilé ìṣúra ọba. <verse number="5" style="v"/>Sì jẹ́ kí wúrà àti àwọn ohun èlò fàdákà ti ilé Ọlọ́run, tí Nebukadnessari kó láti ilé <char style="nd">Olúwa</char> ní Jerusalẹmu tí ó sì kó lọ sí Babeli, di dídápadà sí ààyè wọn nínú tẹmpili ní Jerusalẹmu; kí a kó wọn sí inú ilé Ọlọ́run.</para>
  <para style="b"/>
  <para style="pm">
    <verse number="6" style="v"/>Nítorí náà, kí ìwọ, Tatenai baálẹ̀ agbègbè Eufurate àti Ṣetar-bosnai àti àwọn ẹlẹgbẹ́ yín, àwọn ìjòyè ti agbègbè náà kúrò níbẹ̀. <verse number="7" style="v"/>Ẹ fi iṣẹ́ ilé Ọlọ́run yìí lọ́rùn sílẹ̀ láì dí i lọ́wọ́. Ẹ jẹ́ kí baálẹ̀ àwọn Júù àti àwọn àgbàgbà Júù tún ilé Ọlọ́run yín kọ́ sí ipò rẹ̀.</para>
  <para style="pm">
    <verse number="8" style="v"/>Síwájú sí i, mo pàṣẹ ohun tí ẹ gbọdọ̀ ṣe fún àwọn àgbàgbà Júù wọ̀nyí lórí kíkọ́ ilé Ọlọ́run yìí:</para>
  <para style="pm">Gbogbo ìnáwó àwọn ọkùnrin yìí ni kí ẹ san lẹ́kùnrẹ́rẹ́ lára ìṣúra ti ọba, láti ibi àkójọpọ̀ owó ìlú ti agbègbè Eufurate kí iṣẹ́ náà má bà dúró. <verse number="9" style="v"/>Ohunkóhun tí wọ́n bá fẹ́—àwọn ọ̀dọ́ akọ màlúù, àwọn àgbò, ọ̀dọ́-àgùntàn fún ẹbọ sísun sí Ọlọ́run ọ̀run, àti jéró, iyọ̀, wáìnì àti òróró, bí àwọn àlùfáà ní Jerusalẹmu ti béèrè ni ẹ gbọdọ̀ fún wọn lójoojúmọ́ láìyẹ̀. <verse number="10" style="v"/>Kí wọn lè rú àwọn ẹbọ tí ó tẹ́ Ọlọ́run ọ̀run lọ́rùn kí wọ́n sì gbàdúrà fún àlàáfíà ọba àti àwọn ọmọ rẹ̀:</para>
  <para style="pm">
    <verse number="11" style="v"/>Síwájú sí i, mo pàṣẹ pé tí ẹnikẹ́ni bá yí àṣẹ yìí padà, kí fa igi àjà ilé rẹ̀ yọ jáde, kí a sì gbe dúró, kí a sì fi òun náà kọ́ sí orí rẹ̀ kí ó wo ilé rẹ̀ palẹ̀ a ó sì sọ ọ́ di ààtàn. <verse number="12" style="v"/>Kí Ọlọ́run, tí ó ti jẹ́ kí orúkọ rẹ̀ máa gbé ibẹ̀, kí ó pa gbogbo ọba àti orílẹ̀-èdè rún tí ó bá gbé ọwọ́ sókè láti yí àṣẹ yìí padà tàbí láti wó tẹmpili yìí tí ó wà ní Jerusalẹmu run.</para>
  <para style="pm">Èmi Dariusi n pàṣẹ rẹ̀, jẹ́ kí ó di mímúṣẹ láìyí ohunkóhun padà.</para>
  <para style="s1">Píparí àti yíya tẹmpili sí mímọ́</para>
  <para style="p">
    <verse number="13" style="v"/>Nígbà náà, nítorí àṣẹ tí ọba Dariusi pa, Tatenai, Baálẹ̀ ti agbègbè Eufurate, àti Ṣetar-bosnai pẹ̀lú àwọn ẹlẹgbẹ́ wọn pa á mọ́ láìyí ọ̀kan padà. <verse number="14" style="v"/>Bẹ́ẹ̀ ni àwọn àgbàgbà Júù tẹ̀síwájú wọ́n sì ń gbèrú sí i lábẹ́ ìwàásù wòlíì Hagai àti wòlíì Sekariah, ìran Iddo. Wọ́n parí kíkọ́ ilé <char style="nd">Olúwa</char> gẹ́gẹ́ bí àṣẹ tí Ọlọ́run Israẹli àti àwọn àṣẹ Kirusi, Dariusi àti Artasasta àwọn ọba Persia pọ̀. <verse number="15" style="v"/>A parí ilé <char style="nd">Olúwa</char> ní ọjọ́ kẹta, oṣù Addari (oṣù kejì) ní ọdún kẹfà ti ìjọba ọba Dariusi.</para>
  <para style="p">
    <verse number="16" style="v"/>Nígbà náà ni àwọn ènìyàn Israẹli—àwọn àlùfáà, àwọn Lefi àti àwọn ìgbèkùn tí ó padà, ṣe ayẹyẹ yíya ilé Ọlọ́run sí mímọ́ pẹ̀lú ayọ̀. <verse number="17" style="v"/>Fún yíya ilé Ọlọ́run yìí sí mímọ́, wọ́n pa ọgọ́rùn-ún akọ màlúù (100), ọgọ́rùn-ún méjì àgbò (200) àti ọgọ́ọ̀rún mẹ́rin akọ ọ̀dọ́-àgùntàn (400), àti gẹ́gẹ́ bí ọrẹ ẹ̀ṣẹ̀ fún gbogbo Israẹli, àgbò méjìlá (12), ọ̀kọ̀ọ̀kan fún olúkúlùkù àwọn ẹ̀yà Israẹli. <verse number="18" style="v"/>Wọ́n sì fi àwọn àlùfáà sí àwọn ìpín wọ́n àti àwọn Lefi sì ẹgbẹẹgbẹ́ wọn fún ìsin ti Ọlọ́run ní Jerusalẹmu, gẹ́gẹ́ bí ohun tí a kọ sínú ìwé Mose.</para>
  <para style="s1">Àjọ ìrékọjá</para>
  <para style="p">
    <verse number="19" style="v"/>Ní ọjọ́ kẹrìnlá ti oṣù Nísàn (oṣù kẹrin), àwọn tí a kó ní ìgbèkùn ṣe ayẹyẹ àjọ ìrékọjá. <verse number="20" style="v"/>Àwọn àlùfáà àti àwọn ará Lefi ti ya ara wọn sí mímọ́, wọ́n sì jẹ́ mímọ́. Àwọn ará Lefi pa ọ̀dọ́-àgùntàn ti àjọ ìrékọjá fún gbogbo àwọn tí a kó ní ìgbèkùn, fún àwọn àlùfáà arákùnrin wọn àti fún ara wọn. <verse number="21" style="v"/>Bẹ́ẹ̀ ni àwọn ọmọ Israẹli tí ó ti dé láti ìgbèkùn jẹ ẹ́ lápapọ̀ pẹ̀lú gbogbo àwọn tí ó ti ya ara wọn kúrò nínú gbogbo iṣẹ́ àìmọ́ ti àwọn kèfèrí aládùúgbò wọn láti wá <char style="nd">Olúwa</char> Ọlọ́run Israẹli. <verse number="22" style="v"/>Fún ọjọ́ méje, wọ́n ṣe ayẹyẹ àkàrà àìwú pẹ̀lú àjẹtì àkàrà. Nítorí tí <char style="nd">Olúwa</char> ti kún wọn pẹ̀lú ayọ̀ nípa yíyí ọkàn ọba Asiria padà, tí ó fi ràn wọ́n lọ́wọ́ lórí iṣẹ́ ilé Ọlọ́run, Ọlọ́run Israẹli.</para>
  <chapter number="7" style="c"/>
  <para style="s1">Esra wá sí Jerusalẹmu</para>
  <para style="p">
    <verse number="1" style="v"/>Lẹ́yìn nǹkan wọ̀nyí, ní àkókò ìjọba ọba Artasasta ní Persia, Esra ọmọ Seraiah, ọmọ Asariah, ọmọ Hilkiah, <verse number="2" style="v"/>Ọmọ Ṣallumu, ọmọ Sadoku, ọmọ Ahitubu, <verse number="3" style="v"/>ọmọ Amariah, ọmọ Asariah, ọmọ Meraioti, <verse number="4" style="v"/>ọmọ Serahiah, ọmọ Ussi, ọmọ Bukki, <verse number="5" style="v"/>ọmọ Abiṣua, ọmọ Finehasi, ọmọ Eleasari, ọmọ Aaroni olórí àlùfáà— <verse number="6" style="v"/>Esra yìí sì gòkè wá láti Babeli. Olùkọ́ tí ó ní ìmọ̀ ìjìnlẹ̀ nípa òfin Mose, èyí tí <char style="nd">Olúwa</char>, Ọlọ́run Israẹli, ti fi fún wọn. Ọba sì fi gbogbo ohun tí ó béèrè fún un, nítorí ọwọ́ <char style="nd">Olúwa</char> Ọlọ́run wà lára rẹ̀. <verse number="7" style="v"/>Ní ọdún keje ọba Artasasta díẹ̀ lára àwọn ọmọ Israẹli, àwọn àlùfáà, àwọn ọmọ Lefi, àwọn akọrin, àwọn aṣọ́nà àti àwọn tí ń ṣiṣẹ́ nínú tẹmpili náà gòkè wá sí Jerusalẹmu.</para>
  <para style="p">
    <verse number="8" style="v"/>Ní oṣù karùn-ún ọdún keje ọba yìí ni Esra dé sí Jerusalẹmu. <verse number="9" style="v"/>Ó bẹ̀rẹ̀ ìrìnàjò rẹ̀ láti Babeli ní ọjọ́ kìn-ín-ní oṣù kìn-ín-ní, ó sì dé Jerusalẹmu ní ọjọ́ kìn-ín-ní oṣù karùn-ún nítorí ọwọ́ àánú Ọlọ́run rẹ̀ wà ní ara rẹ̀. <verse number="10" style="v"/>Esra ti fi ara rẹ̀ jì fún kíkọ́ àti pípa òfin <char style="nd">Olúwa</char> mọ́, ó sì ń kọ́ òfin àti ìlànà Mose ní Israẹli.</para>
  <para style="s1">Ọba Artasasta kọ lẹ́tà sí Esra</para>
  <para style="p">
    <verse number="11" style="v"/>Èyí ni ẹ̀dà lẹ́tà ti ọba Artasasta fún àlùfáà Esra olùkọ́ni, ẹni tó ní ìmọ̀ ìjìnlẹ̀ nínú àkọsílẹ̀ òfin àti ìlànà <char style="nd">Olúwa</char> fún Israẹli:</para>
  <para style="pmo">
    <verse number="12" style="v"/>Artasasta, ọba àwọn ọba,</para>
  <para style="pmo">Sí àlùfáà Esra, olùkọ́ òfin Ọlọ́run ọ̀run:</para>
  <para style="pmo">Àlàáfíà.</para>
  <para style="pm">
    <verse number="13" style="v"/>Mo pàṣẹ pé ẹnikẹ́ni nínú àwọn ọmọ Israẹli, àwọn àlùfáà àti àwọn Lefi, ti ó wà ní abẹ́ ìṣàkóso ìjọba mi, tí ó bá fẹ́ láti bá ọ lọ sí Jerusalẹmu lè tẹ̀lé ọ lọ. <verse number="14" style="v"/>Ọba àti àwọn ìgbìmọ̀ rẹ̀ méjèèje rán ọ lọ láti wádìí nípa òfin Ọlọ́run rẹ tí ó wà ní ọwọ́ rẹ nípa Juda àti Jerusalẹmu. <verse number="15" style="v"/>Síwájú sí i, kí ìwọ kí ó kó fàdákà àti wúrà lọ pẹ̀lú rẹ èyí tí ọba àti àwọn ìgbìmọ̀ rẹ fi tọkàntọkàn fún Ọlọ́run Israẹli, ẹni tí ibùjókòó rẹ̀ wà ní Jerusalẹmu, <verse number="16" style="v"/>pẹ̀lú gbogbo fàdákà àti wúrà tí ìwọ lè rí ní agbègbè ìjọba Babeli àti àwọn ọrẹ àtinúwá àwọn ènìyàn àti ti àwọn àlùfáà fún tẹmpili Ọlọ́run wọn ní Jerusalẹmu. <verse number="17" style="v"/>Pẹ̀lú owó yìí, rí i dájú pé ó ra àwọn akọ màlúù, àwọn àgbò àti akọ ọ̀dọ́-àgùntàn, pẹ̀lú ọrẹ ohun jíjẹ, àti ọrẹ ohun mímu, kí ìwọ kí ó fi wọ́n rú ẹbọ lórí pẹpẹ tẹmpili Ọlọ́run rẹ ní Jerusalẹmu.</para>
  <para style="pm">
    <verse number="18" style="v"/>Ìwọ àti àwọn Júù arákùnrin rẹ lè fi èyí tókù fàdákà àti wúrà ṣe ohunkóhun tí ó bá dára lójú yín, ní ìbámu pẹ̀lú ìfẹ́ Ọlọ́run yín. <verse number="19" style="v"/>Kó gbogbo ohun èlò tí a fi sí ìkáwọ́ rẹ fún Ọlọ́run Jerusalẹmu fún ìsìn nínú tẹmpili Ọlọ́run rẹ. <verse number="20" style="v"/>Ohunkóhun mìíràn tí o bá nílò fún tẹmpili Ọlọ́run rẹ tí ó sì ní láti pèsè, o lè mú u láti inú ìṣúra ọba.</para>
  <para style="pm">
    <verse number="21" style="v"/>Èmi, ọba Artasasta, pàṣẹ fún gbogbo olùtọ́jú ilé ìṣúra agbègbè Eufurate láìrójú láti pèsè ohunkóhun tí àlùfáà Esra, olùkọ́ni ní òfin Ọlọ́run ọ̀run bá béèrè lọ́wọ́ yín <verse number="22" style="v"/>tó ọgọ́ọ̀rún kan tálẹ́ǹtì fàdákà, ọgọ́rùn-ún kan òṣùwọ̀n àlìkámà, àti dé ọgọ́rùn-ún bati ọtí wáìnì, àti dé ọgọ́rùn-ún bati òróró olifi, àti ọ̀pọ̀lọpọ̀ iyọ̀. <verse number="23" style="v"/>Ohunkóhun tí Ọlọ́run ọ̀run bá fẹ́, jẹ́ kí ó di ṣíṣe ní pípé fún tẹmpili Ọlọ́run ọ̀run. Èéṣe tí ìbínú yóò ṣe wá sí agbègbè ọba àti sí orí àwọn ọmọ rẹ̀? <verse number="24" style="v"/>Ìwọ sì ní láti mọ̀ pé ìwọ kò ní àṣẹ láti sọ sísan owó orí, owó òde tàbí owó bodè di dandan fún àwọn àlùfáà, àwọn Lefi, àwọn akọrin, àwọn aṣọ́nà, àwọn òṣìṣẹ́ tẹmpili tàbí àwọn òṣìṣẹ́ mìíràn nínú ilé Ọlọ́run yìí.</para>
  <para style="pm">
    <verse number="25" style="v"/>Ìwọ Esra, ní ìbámu pẹ̀lú ọgbọ́n Ọlọ́run rẹ̀, èyí tí ó ní, yan àwọn adájọ́ àgbà àti àwọn onídàájọ́ láti máa ṣe ìdájọ́ fún àwọn ènìyàn agbègbè Eufurate, gbogbo àwọn tí ó mọ òfin Ọlọ́run rẹ. Ìwọ yóò sì kọ́ ẹnikẹ́ni tí kò mọ̀ àwọn òfin náà. <verse number="26" style="v"/>Ẹnikẹ́ni tí kò bá ṣe ìgbọ́ràn sí òfin Ọlọ́run rẹ àti sí òfin ọba ní ó gbọdọ̀ kú tàbí kí a lé e jáde tàbí kí a gbẹ́sẹ̀ lé ẹrù rẹ̀ tàbí kí a sọ ọ́ sínú ẹ̀wọ̀n.</para>
  <para style="p">
    <verse number="27" style="v"/>Olùbùkún ni <char style="nd">Olúwa</char>, Ọlọ́run àwọn baba wa, ẹni tí ó fi sí ọkàn ọba láti mú ọlá wá sí ilé <char style="nd">Olúwa</char> ní Jerusalẹmu ní ọ̀nà yìí. <verse number="28" style="v"/>Ẹni tí ó jẹ́ kí ojúrere rẹ̀ tàn kàn mí níwájú ọba àti àwọn olùbádámọ̀ràn àti ní iwájú àwọn alágbára ìjòyè ọba. Nítorí ọwọ́ <char style="nd">Olúwa</char> Ọlọ́run wà lára mi, mo mú ọkàn le, mo sì kó àwọn olórí jọ láàrín àwọn ènìyàn Israẹli láti gòkè lọ pẹ̀lú mi.</para>
  <chapter number="8" style="c"/>
  <para style="s1">Olórí àwọn ìdílé tí ó padà pẹ̀lú Esra</para>
  <para style="li4">
    <verse number="1" style="v"/>Wọ̀nyí ni àwọn olórí ìdílé àti àwọn tí ó fi orúkọ sílẹ̀ pẹ̀lú àwọn tì wọn gòkè pẹ̀lú mi láti Babeli ní àkókò ìjọba Artasasta ọba:</para>
  <para style="b"/>
  <para style="li1">
    <verse number="2" style="v"/>Nínú àwọn ọmọ Finehasi:</para>
  <para style="li2">Gerṣomu;</para>
  <para style="li1">nínú àwọn ọmọ Itamari:</para>
  <para style="li2">Daniẹli;</para>
  <para style="li1">nínú àwọn ọmọ Dafidi:</para>
  <para style="li2">Hattusi, <verse number="3" style="v"/>nínú àwọn ọmọ Ṣekaniah;</para>
  <para style="li1">nínú àwọn ọmọ Paroṣi:</para>
  <para style="li2">Sekariah, àti pé àádọ́jọ (150) ọkùnrin fi orúkọ sílẹ̀ pẹ̀lú rẹ;</para>
  <para style="li1">
    <verse number="4" style="v"/>nínú àwọn ọmọ Pahati-Moabu:</para>
  <para style="li2">Elihoenai ọmọ Serahiah àti àwọn igba (200) ọkùnrin pẹ̀lú rẹ̀;</para>
  <para style="li1">
    <verse number="5" style="v"/>nínú àwọn ọmọ Sattu:</para>
  <para style="li2">Ṣekaniah ọmọ Jahasieli àti àwọn ọ̀ọ́dúnrún (300) ọkùnrin pẹ̀lú rẹ̀;</para>
  <para style="li1">
    <verse number="6" style="v"/>nínú àwọn ọmọ Adini:</para>
  <para style="li2">Ebedi ọmọ Jonatani, àti àádọ́ta (50) ọkùnrin pẹ̀lú rẹ̀;</para>
  <para style="li1">
    <verse number="7" style="v"/>nínú àwọn ọmọ Elamu:</para>
  <para style="li2">Jeṣaiah ọmọ Ataliah àwọn àádọ́rin (70) ọkùnrin pẹ̀lú rẹ̀;</para>
  <para style="li1">
    <verse number="8" style="v"/>nínú àwọn ọmọ Ṣefatia:</para>
  <para style="li2">Sebadiah ọmọ Mikaeli, àti ọgọ́rin (80) ọkùnrin pẹ̀lú rẹ̀;</para>
  <para style="li1">
    <verse number="9" style="v"/>nínú àwọn ọmọ Joabu:</para>
  <para style="li2">Ọbadiah ọmọ Jehieli àti ogún ó-lé-nígba ó-dinméjì (218) ọkùnrin pẹ̀lú rẹ̀;</para>
  <para style="li1">
    <verse number="10" style="v"/>nínú àwọn ọmọ Bani:</para>
  <para style="li2">Ṣelomiti ọmọ Josafiah, àti ọgọ́jọ 160 ọkùnrin pẹ̀lú rẹ̀;</para>
  <para style="li1">
    <verse number="11" style="v"/>nínú àwọn ọmọ Bebai:</para>
  <para style="li2">Sekariah ọmọ Bebai àti ọkùnrin 28 méjì-dínlọ́gbọ̀n pẹ̀lú rẹ̀;</para>
  <para style="li1">
    <verse number="12" style="v"/>nínú àwọn ọmọ Asgadi:</para>
  <para style="li2">Johanani ọmọ Hakatani, àti àádọ́fà (110) ọkùnrin pẹ̀lú rẹ̀;</para>
  <para style="li1">
    <verse number="13" style="v"/>nínú àwọn ọmọ Adonikami:</para>
  <para style="li2">àwọn ti ó gbẹ̀yìn, tì orúkọ wọn ń jẹ́ Elifaleti, Jeieli àti Ṣemaiah, àti ọgọ́ta (60) ọkùnrin pẹ̀lú wọn;</para>
  <para style="li1">
    <verse number="14" style="v"/>nínú àwọn ọmọ Bigfai:</para>
  <para style="li2">Uttai àti Sakkuri, àti àádọ́rin 70 ọkùnrin pẹ̀lú wọn.</para>
  <para style="s1">Ìpadà sí Jerusalẹmu</para>
  <para style="p">
    <verse number="15" style="v"/>Èmi kó wọn jọ pọ̀ si etí odò ti ń sàn lọ sí Ahafa, a pàgọ́ síbẹ̀ fún odidi ọjọ́ mẹ́ta, nígbà ti mo wo àárín àwọn ènìyàn àti àárín àwọn àlùfáà, ń kò rí ọmọ Lefi kankan níbẹ̀. <verse number="16" style="v"/>Nígbà náà ni mo pe Elieseri, Arieli, Ṣemaiah, Elnatani, Jaribi, Elnatani, Natani, Sekariah, àti Meṣullamu, tí wọ́n jẹ́ olórí, àti Joiaribu àti Elnatani tí wọ́n jẹ́ onímọ̀ ìjìnlẹ̀, <verse number="17" style="v"/>mo sì rán wọn tí àwọn ti àṣẹ sí ọ̀dọ̀ Iddo, tí ó jẹ́ olórí ní ibi ti a ń pè ni Kasifia, mo sì sọ fún wọn ohun tí wọn yóò wí fun Iddo àti àwọn Lefi arákùnrin rẹ̀, tí wọ́n jẹ́ òṣìṣẹ́ tẹmpili ní Kasifia pé, kí wọn mú àwọn ìránṣẹ́ wá sí ọ̀dọ̀ wa fún ilé Ọlọ́run wa. <verse number="18" style="v"/>Nítorí ọwọ́ àánú Ọlọ́run wa wà lára wa, wọ́n sì mú Ṣerebiah wá fún wa, ẹni tí ó kún ojú òṣùwọ̀n láti ìran Mahili, ọmọ Lefi, ọmọ Israẹli, àti àwọn ọmọ Ṣerebiah àti àwọn arákùnrin rẹ̀, wọ́n jẹ́ ọkùnrin méjì-dínlógún. <verse number="19" style="v"/>Àti Haṣabiah, pẹ̀lú Jeṣaiah láti ìran Merari, pẹ̀lú àwọn arákùnrin rẹ àti àwọn ọmọ wọ́n jẹ́ ogún ọkùnrin. <verse number="20" style="v"/>Wọ́n sì tún mú ogúnlénígba (220) àwọn òṣìṣẹ́ tẹmpili wá—àwọn ènìyàn tí Dafidi àti àwọn ìjòyè rẹ̀ gbé kalẹ̀ láti ran àwọn ọmọ Lefi lọ́wọ́. Gbogbo wọn ni a ṣe àkọsílẹ̀ orúkọ wọn.</para>
  <para style="p">
    <verse number="21" style="v"/>Níbẹ̀, ní ẹ̀bá odò Ahafa, mo kéde àwẹ̀, kí a ba à le rẹ ara wa sílẹ̀ níwájú Ọlọ́run, kí a sì béèrè lọ́wọ́ rẹ̀ fún ìrìnàjò àìléwu fún wa àti àwọn ọmọ wa àti fún gbogbo ohun ìní wa. <verse number="22" style="v"/>Mo tijú láti béèrè lọ́wọ́ ọba fún àwọn jagunjagun orí ilẹ̀, àti ti orí ẹṣin láti dáàbò bò wá kúrò lọ́wọ́ àwọn ọ̀tá ní ọ̀nà wa, nítorí àti sọ fún ọba pé, “Ọwọ́ àánú Ọlọ́run wà ní ara gbogbo ẹni tí ó gbé ojú sókè sí i, ṣùgbọ́n ìbínú ńlá rẹ wà lórí ẹni tó kọ̀ ọ́ sílẹ̀.” <verse number="23" style="v"/>Bẹ́ẹ̀ ni a sì gbààwẹ̀, a sì bẹ̀bẹ̀ fún èyí lọ́dọ̀ Ọlọ́run wa, òun sì gbọ́ àdúrà wa.</para>
  <para style="p">
    <verse number="24" style="v"/>Nígbà náà ni mo ya àwọn àlùfáà tó jẹ́ aṣáájú méjìlá sọ́tọ̀, pẹ̀lú Ṣerebiah, Haṣabiah àti mẹ́wàá lára àwọn arákùnrin wọn, <verse number="25" style="v"/>mo sì fi òṣùwọ̀n wọn ọrẹ fàdákà àti wúrà àti àwọn ohun èlò tí ọba, àti ti àwọn ìgbìmọ̀, àti ti àwọn ìjòyè, àti ti gbogbo ọmọ Israẹli tí ó wà níbẹ̀, tí wọ́n gbe sílẹ̀ fún ilé Ọlọ́run wa. <verse number="26" style="v"/>Mo fi òṣùwọ̀n wọn ẹgbẹ̀tàléláàádọ́ta (650) tálẹ́ǹtì fàdákà, àti ohun èlò fàdákà tí ó wọn ọgọ́rùn-ún tálẹ́ǹtì, ọgọ́rùn-ún tálẹ́ǹtì wúrà, <verse number="27" style="v"/>ogún (20) ago wúrà tí iye rẹ̀ tó ẹgbẹ̀rún (1,000) dariki, àti ohun èlò idẹ dáradára méjì ti ó ni iye lórí bí i wúrà.</para>
  <para style="p">
    <verse number="28" style="v"/>Mo wí fún wọn pé, “Ẹ̀yin àti àwọn ohun èlò wọ̀nyí ni a ti yà sí mímọ́ fún <char style="nd">Olúwa</char>. Fàdákà àti wúrà sì jẹ́ ọrẹ àtinúwá sí <char style="nd">Olúwa</char> Ọlọ́run àwọn baba yín. <verse number="29" style="v"/>Ẹ máa tọ́jú wọn dáradára títí ẹ̀yin yóò fi fi òṣùwọ̀n wọ̀n wọ́n jáde kúrò ni ilé <char style="nd">Olúwa</char> ni Jerusalẹmu ní iwájú àwọn aṣáájú, àwọn àlùfáà àti àwọn ọmọ Lefi, àti ní iwájú olórí ìdílé gbogbo ni Israẹli.” <verse number="30" style="v"/>Nígbà náà ni àwọn àlùfáà àti àwọn Lefi gba fàdákà àti wúrà àti àwọn ohun èlò mímọ́ tí a ti wọ̀n jáde fún kíkó lọ sí ilé Ọlọ́run wa ní Jerusalẹmu.</para>
  <para style="p">
    <verse number="31" style="v"/>Ní ọjọ́ kejìlá oṣù kìn-ín-ní ni a gbéra kúrò ní ẹ̀bá odò Ahafa láti lọ sí Jerusalẹmu. Ọwọ́ Ọlọ́run wa wà lára wa, ó sì dáàbò bò wá kúrò lọ́wọ́ àwọn ọ̀tá àti àwọn adigunjalè ní ọ̀nà wa. <verse number="32" style="v"/>Bẹ́ẹ̀ ni a gúnlẹ̀ sí Jerusalẹmu, níbi tí a ti sinmi fún ọjọ́ mẹ́ta.</para>
  <para style="p">
    <verse number="33" style="v"/>Ní ọjọ́ kẹrin, a wọn ohun èlò fàdákà àti wúrà àti àwọn ohun èlò mímọ lé àlùfáà Meremoti ọmọ Uriah lọ́wọ́, láti inú ilé Ọlọ́run wa, Eleasari ọmọ Finehasi wà pẹ̀lú rẹ̀, bẹ́ẹ̀ ni àwọn ọmọ Lefi; Josabadi ọmọ Jeṣua àti Noadiah ọmọ Binnui wà níbẹ̀ pẹ̀lú. <verse number="34" style="v"/>Gbogbo nǹkan ni a kà, tí a sì wọ̀n, gbogbo iye ìwọ̀n ni a sì ṣe àkọsílẹ̀ rẹ̀ sínú ìwé ní ìgbà náà.</para>
  <para style="p">
    <verse number="35" style="v"/>Nígbà náà ni àwọn ìgbèkùn tí ó ti padà láti ilẹ̀ àjèjì rú ẹbọ sísun sí Ọlọ́run Israẹli: akọ màlúù méjìlá fún gbogbo Israẹli, àgbò mẹ́rìn-dínlọ́gọ́rùn-ún, ọ̀dọ́-àgùntàn mẹ́tà-dínlọ́gọ́rin, àti òbúkọ méjìlá fún ẹbọ ẹ̀ṣẹ̀. Gbogbo èyí jẹ́ ẹbọ sísun sí <char style="nd">Olúwa</char>. <verse number="36" style="v"/>Wọ́n sì jíṣẹ́ àṣẹ ọba fún àwọn ìjòyè àti àwọn baálẹ̀ agbègbè Eufurate, wọ́n sì ṣe ìrànlọ́wọ́ fún àwọn ènìyàn àti ilé Ọlọ́run.</para>
  <chapter number="9" style="c"/>
  <para style="s1">Àdúrà Esra nípa ìgbéyàwó pẹ̀lú àwọn àjèjì</para>
  <para style="p">
    <verse number="1" style="v"/>Lẹ́yìn ìgbà tí a ti ṣe àwọn nǹkan wọ̀nyí tán, àwọn olórí tọ̀ mí wá, wọ́n sì wí pé, “Àwọn ènìyàn Israẹli, tí ó fi mọ́ àwọn àlùfáà àti àwọn ọmọ Lefi, kò tì í ya ara wọn sọ́tọ̀ kúrò láàrín àwọn ènìyàn agbègbè tí wọ́n ń ṣe ohun ìríra bí i ti àwọn ará Kenaani, àwọn ará Hiti, àwọn ará Peresi, àwọn ará Jebusi, àwọn ará Ammoni, àwọn ará Moabu, àwọn ará Ejibiti àti ti àwọn ará Amori. <verse number="2" style="v"/>Wọ́n ti fẹ́ lára àwọn ọmọbìnrin wọn fún ara wọn àti fún àwọn ọmọkùnrin wọn gẹ́gẹ́ bí aya, wọ́n ti da irú-ọmọ ìran mímọ́ pọ̀ mọ́ àwọn ènìyàn ti ó wà ní àyíká wọn. Àwọn olórí àti àwọn ìjòyè ta àwọn ènìyàn tókù yọ nínú híhu ìwà àìṣòótọ́.”</para>
  <para style="p">
    <verse number="3" style="v"/>Nígbà tí mo gbọ́ èyí, mo fa àwọ̀tẹ́lẹ̀ àti agbádá mi ya, mo tu irun orí àti irùngbọ̀n mi, mo sì jókòó ní ìjayà. <verse number="4" style="v"/>Nígbà náà ni gbogbo àwọn tí ó wárìrì sí ọ̀rọ̀ Ọlọ́run Israẹli kó ara wọn jọ yí mi ká nítorí àìṣòótọ́ àwọn ìgbèkùn yìí. Èmi sì jókòó níbẹ̀ ní ìjayà títí di àkókò ìrúbọ àṣálẹ́.</para>
  <para style="p">
    <verse number="5" style="v"/>Ní ìgbà tí ó di àkókò ìrúbọ àṣálẹ́, mo dìde kúrò nínú ìrẹ̀wẹ̀sì ọkàn mi, pẹ̀lú àwọ̀tẹ́lẹ̀ àti agbádá mi yíya ní ọrùn mi, mo kúnlẹ̀ lórí eékún mi méjèèjì, mo sì tẹ́ ọwọ́ mi méjèèjì sí <char style="nd">Olúwa</char> Ọlọ́run mi. <verse number="6" style="v"/>Mo sì gbàdúrà:</para>
  <para style="pm">“Ojú tì mí gidigidi, tí n kò fi lè gbé ojú mi sókè sí ọ̀dọ̀ rẹ, Ọlọ́run mi, nítorí ẹ̀ṣẹ̀ wá di púpọ̀ ní orí wa, ẹ̀bi wa sì ga kan àwọn ọ̀run. <verse number="7" style="v"/>Láti ọjọ́ àwọn baba wá ni ẹ̀bi wa ti pọ̀ jọjọ títí di ìsinsin yìí. Nítorí ẹ̀ṣẹ̀ wa, àwa àti àwọn ọba wa àti àwọn àlùfáà wa ni a ti sọ di ẹni idà, ẹni ìgbèkùn, ìkógun àti ẹni ẹ̀sín lọ́wọ́ àwọn àjèjì ọba, bí ó ti rí lónìí.</para>
  <para style="pm">
    <verse number="8" style="v"/>“Ṣùgbọ́n ni ìsinsin yìí, fún ìgbà díẹ̀, ni a ti fi oore-ọ̀fẹ́ fún wa láti ọ̀dọ̀ <char style="nd">Olúwa</char> Ọlọ́run wa wá láti sálà, àti láti fi èèkàn fún wa ni ibi mímọ́ rẹ̀, nítorí kí Ọlọ́run kí ó lè mú ojú wa mọ́lẹ̀, kí ó sì tún wa gbé dìde díẹ̀ kúrò nínú ìgbèkùn wa. <verse number="9" style="v"/>Bí ó tilẹ̀ jẹ́ pé àwa jẹ́ ẹrú, Ọlọ́run wa kò fi wa sílẹ̀ nínú ìgbèkùn wa. Ó ti fi àánú hàn fún wa ni iwájú àwọn ọba Persia: Ó ti fún wa ní ìgbé ayé tuntun láti tún odi ilé Ọlọ́run wa mọ, kí a sì tún àwókù rẹ̀ ṣe, ó sì fi odi ààbò fún wa ní Juda àti ní Jerusalẹmu.</para>
  <para style="pm">
    <verse number="10" style="v"/>“Ṣùgbọ́n nísinsin yìí, Ọlọ́run wa, kí ni àwa yóò wí lẹ́yìn èyí? Nítorí tí àwa kọ àṣẹ rẹ sílẹ̀ <verse number="11" style="v"/>èyí tí ìwọ ti pa fún wa láti ẹnu àwọn wòlíì ìránṣẹ́ rẹ, nígbà ti ìwọ wí pé, ‘Ilẹ̀ náà ti ẹ̀yin ń wọ̀ lọ láti gbà n nì jẹ́ ilẹ̀ aláìmọ́ tó kún fún ẹ̀gbin àwọn ènìyàn ilẹ̀ náà, nípa ṣíṣe ohun ìríra àti híhu ìwà èérí ti kún ún láti ìkángun kan dé èkejì. <verse number="12" style="v"/>Nítorí náà, ẹ má ṣe fi àwọn ọmọbìnrin yín fún àwọn ọmọkùnrin wọn ní ìyàwó tàbí kí ẹ fẹ́ àwọn ọmọbìnrin wọn fún àwọn ọmọkùnrin yín ní ìyàwó. Ẹ má ṣe dá májẹ̀mú àlàáfíà pẹ̀lú wọn nígbàkígbà kí ẹ̀yin kí ó sì le lágbára, kí ẹ sì le máa jẹ ire ilẹ̀ náà, kí ẹ sì le fi í sílẹ̀ fún àwọn ọmọ yín gẹ́gẹ́ bí ogún ayérayé.’</para>
  <para style="pm">
    <verse number="13" style="v"/>“Ohun tí ó ti ṣẹlẹ̀ sí wa jẹ́ àyọríṣí iṣẹ́ búburú wa àti ẹ̀bi ẹ̀ṣẹ̀ ńlá wa, síbẹ̀, Ọlọ́run wa, ìjìyà ti ìwọ fún wa kéré si ìjìyà tí ó yẹ fún ẹ̀ṣẹ̀ ti a dá, ìwọ sì fún wa ní àwọn ènìyàn tó ṣẹ́kù bí èyí. <verse number="14" style="v"/>Ǹjẹ́ ó yẹ kí àwa tún yẹ̀ kúrò nínú àṣẹ rẹ, kí a sì máa ṣe ìgbéyàwó papọ̀ pẹ̀lú àwọn ènìyàn tí wọn ti ṣe onírúurú ohun ìríra báyìí? Ṣe ìwọ kò ní bínú sí wa láti pa wá run tí kì yóò sẹ́ ku ẹnikẹ́ni tí yóò là? <verse number="15" style="v"/>Ìwọ <char style="nd">Olúwa</char>, Ọlọ́run Israẹli, ìwọ jẹ́ olódodo! Àwa ìgbèkùn tí ó ṣẹ́kù bí ó ti rí lónìí. Àwa dúró níwájú rẹ nínú ẹ̀bi ẹ̀ṣẹ̀ wa, bí ó tilẹ̀ jẹ́ pé nítorí èyí ẹnikẹ́ni nínú wa kò lè dúró níwájú rẹ”.</para>
  <chapter number="10" style="c"/>
  <para style="s1">Ìjẹ́wọ́ ẹsẹ̀ àwọn ènìyàn</para>
  <para style="p">
    <verse number="1" style="v"/>Nígbà tí Esra ń gbàdúrà tí ó sì ń jẹ́wọ́, ti ó ń sọkún ti ó sì ń gbárayílẹ̀ níwájú ilé Ọlọ́run, ogunlọ́gọ̀ àwọn ọmọ Israẹli ọkùnrin, obìnrin àti àwọn ọmọdé pagbo yí i ká. Àwọn náà ń sọkún kíkorò. <verse number="2" style="v"/>Nígbà náà ni Ṣekaniah ọmọ Jehieli, ọ̀kan lára ìran Elamu, sọ fún Esra pé, Àwa ti jẹ́ aláìṣòótọ́ sí Ọlọ́run wa nípa fífẹ́ àwọn obìnrin àjèjì láàrín àwọn ènìyàn tí ó wà yí wa ká. Ṣùgbọ́n síbẹ̀ náà, ìrètí sì wà fún Israẹli <verse number="3" style="v"/>Ní ṣinṣin yìí, ẹ jẹ́ kí a dá májẹ̀mú níwájú Ọlọ́run wa láti lé àwọn obìnrin yìí àti àwọn ọmọ wọn lọ. Gẹ́gẹ́ bí ìmọ̀ràn Esra olúwa mi àti ti àwọn tí ó bẹ̀rù àṣẹ <char style="nd">Olúwa</char> Ọlọ́run wa. Ẹ jẹ́ kí a ṣe gẹ́gẹ́ bí òfin. <verse number="4" style="v"/>Dìde, nítorí, ọ̀rọ̀ tìrẹ ni èyí. Gbogbo wà yóò wá pẹ̀lú rẹ, mú ọkàn le kí o sì ṣe é.</para>
  <para style="p">
    <verse number="5" style="v"/>Nígbà náà ni Esra dìde, ó sì fi àwọn aṣíwájú àlùfáà àti àwọn ọmọ Lefi àti gbogbo Israẹli sí abẹ́ ìbúra, láti ṣe ohun tí wọ́n dá lábàá. Wọ́n sì búra. <verse number="6" style="v"/>Nígbà náà ni Esra padà sẹ́yìn kúrò níwájú ilé Ọlọ́run, ó sì lọ sí iyàrá Jehohanani ọmọ Eliaṣibu. Nígbà tí ó wà níbẹ̀, kò jẹ oúnjẹ bẹ́ẹ̀ ni kò sì mu omi, nítorí ó sì ń káàánú fún àìṣòótọ́ àwọn ìgbèkùn.</para>
  <para style="p">
    <verse number="7" style="v"/>Ìkéde kan jáde lọ jákèjádò Juda àti Jerusalẹmu fún gbogbo àwọn ìgbèkùn láti péjọ sí Jerusalẹmu. <verse number="8" style="v"/>Ẹnikẹ́ni tí ó ba kọ̀ láti jáde wá láàrín ọjọ́ mẹ́ta yóò pàdánù ohun ìní rẹ̀ ní ìbámu pẹ̀lú ìpinnu àwọn ìjòyè àti àwọn àgbàgbà, àti pé a ó lé òun fúnrarẹ̀ jáde kúrò láàrín ìpéjọpọ̀ àwọn ìgbèkùn.</para>
  <para style="b"/>
  <para style="p">
    <verse number="9" style="v"/>Láàrín ọjọ́ mẹ́ta náà, gbogbo àwọn ọkùnrin Juda àti Benjamini tí péjọ sí Jerusalẹmu. Ní ogúnjọ́ oṣù kẹsànán, gbogbo àwọn ènìyàn jókòó sí ìta gbangba iwájú ilé Ọlọ́run, wọ́n wà nínú ìbànújẹ́ ńlá nítorí ọ̀ràn yìí, àti nítorí òjò púpọ̀ tó tì rọ̀. <verse number="10" style="v"/>Nígbà náà ni àlùfáà Esra dìde, ó sì wí fún wọn pé, “Ẹ̀yin ti ṣe àìṣòótọ́, ẹ ti fẹ́ obìnrin àjèjì, ẹ ti dá kún ẹ̀bi Israẹli. <verse number="11" style="v"/>Nísinsin yìí, ẹ jẹ́wọ́ níwájú <char style="nd">Olúwa</char>, Ọlọ́run àwọn baba yín, kí ẹ sì ṣe ìfẹ́ rẹ̀. Ẹ ya ara yín sọ́tọ̀ kúrò láàrín àwọn ènìyàn tí ó yí i yín ká àti láàrín àwọn ìyàwó àjèjì yín.”</para>
  <para style="p">
    <verse number="12" style="v"/>Àpéjọpọ̀ ènìyàn náà sì dáhùn lóhùn rara pé: ohun tí ó sọ dára! A gbọdọ̀ ṣe bí o ti wí. <verse number="13" style="v"/>Ṣùgbọ́n ọ̀pọ̀ ni ó wà ni ibi yìí síbẹ̀ àkókò òjò ni; àwa kò sì lè dúró ní ìta. Yàtọ̀ sí èyí, a kò le è yanjú ọ̀rọ̀ yìí láàrín ọjọ́ kan tàbí ọjọ́ méjì, nítorí ẹ̀ṣẹ̀ wa pọ̀ jọjọ lórí àwọn nǹkan wọ̀nyí. <verse number="14" style="v"/>Jẹ́ kí àwọn ìjòyè wa ṣojú fún gbogbo ìjọ ènìyàn, lẹ́yìn náà, jẹ́ kí ẹnìkọ̀ọ̀kan nínú àwọn ìlú wa tí ó ti fẹ́ obìnrin àjèjì wá ní àsìkò tí a yàn, pẹ̀lú àwọn àgbàgbà àti àwọn onídàájọ́ ìlú kọ̀ọ̀kan, títí ìbínú gíga Ọlọ́run wa lórí ọ̀rọ̀ yìí yóò fi kúrò ní orí wa. <verse number="15" style="v"/>Jonatani ọmọ Asaheli àti Jahseiah ọmọ Tikfa nìkan pẹ̀lú àtìlẹ́yìn Meṣullamu àti Ṣabbetai ará Lefi, ni wọ́n tako àbá yìí.</para>
  <para style="p">
    <verse number="16" style="v"/>Nígbà náà ni àwọn ìgbèkùn ṣe gẹ́gẹ́ bí wọ́n ṣe fi ẹnu kò sí. Àlùfáà Esra yan àwọn ọkùnrin tí wọ́n jẹ́ olórí àwọn ìdílé, ẹnìkọ̀ọ̀kan láti ìdílé kọ̀ọ̀kan, gbogbo wọn ni a sì mọ̀ pẹ̀lú orúkọ wọn. Ní ọjọ́ kìn-ín-ní oṣù kẹwàá, wọ́n jókòó láti ṣe àyẹ̀wò àwọn ẹjọ́ náà, <verse number="17" style="v"/>Ní ọjọ́ kìn-ín-ní, oṣù kìn-ín-ní ni wọn parí pẹ̀lú àwọn ènìyàn tí wọ́n fẹ́ àwọn obìnrin àjèjì.</para>
  <para style="s1">Àwọn tó jẹ̀bi ẹ̀sùn ìgbéyàwó pẹ̀lú àjèjì</para>
  <para style="li4">
    <verse number="18" style="v"/>Lára ìran àwọn àlùfáà àwọn wọ̀nyí fẹ́ àwọn obìnrin àjèjì:</para>
  <para style="li1">Nínú ìran Jeṣua ọmọ Josadaki, àti àwọn arákùnrin rẹ:</para>
  <para style="li2">Maaseiah, Elieseri, Jaribi àti Gedaliah. <verse number="19" style="v"/>Gbogbo wọn ni wọ́n ṣe ìpinnu láti lé àwọn ìyàwó wọn lọ, wọ́n sì fi àgbò kan láàrín agbo ẹran lélẹ̀ fún ẹ̀bi wọn gẹ́gẹ́ bí ọrẹ ẹ̀ṣẹ̀.</para>
  <para style="li1">
    <verse number="20" style="v"/>Nínú ìran Immeri:</para>
  <para style="li2">Hanani àti Sebadiah.</para>
  <para style="li1">
    <verse number="21" style="v"/>Nínú ìran Harimu:</para>
  <para style="li2">Maaseiah, Elijah, Ṣemaiah, Jehieli àti Ussiah.</para>
  <para style="li1">
    <verse number="22" style="v"/>Nínú ìran Paṣuri:</para>
  <para style="li2">Elioenai, Maaseiah, Iṣmaeli, Netaneli, Josabadi àti Eleasa.</para>
  <para style="b"/>
  <para style="li4">
    <verse number="23" style="v"/>Lára àwọn ọmọ Lefi:</para>
  <para style="li2">Josabadi, Ṣimei, Kelaiah (èyí tí í ṣe Kelita), Petahiah, Juda àti Elieseri.</para>
  <para style="li1">
    <verse number="24" style="v"/>Nínú àwọn akọrin:</para>
  <para style="li2">Eliaṣibu.</para>
  <para style="li1">Nínú àwọn aṣọ́nà:</para>
  <para style="li2">Ṣallumu, Telemu àti Uri.</para>
  <para style="b"/>
  <para style="li4">
    <verse number="25" style="v"/>Àti lára àwọn ọmọ Israẹli tókù:</para>
  <para style="li1">Nínú ìran Paroṣi:</para>
  <para style="li2">Ramiah, Issiah, Malkiah, Mijamini, Eleasari, Malkiah àti Benaiah.</para>
  <para style="li1">
    <verse number="26" style="v"/>Nínú ìran Elamu:</para>
  <para style="li2">Mattaniah, Sekariah, Jehieli, Abdi, Jerimoti àti Elijah.</para>
  <para style="li1">
    <verse number="27" style="v"/>Nínú àwọn ìran Sattu:</para>
  <para style="li2">Elioenai, Eliaṣibu, Mattaniah, Jerimoti, Sabadi àti Asisa.</para>
  <para style="li1">
    <verse number="28" style="v"/>Nínú àwọn ìran Bebai:</para>
  <para style="li2">Jehohanani, Hananiah, Sabbai àti Atlai.</para>
  <para style="li1">
    <verse number="29" style="v"/>Nínú àwọn ìran Bani:</para>
  <para style="li2">Meṣullamu, Malluki, Adaiah, Jaṣubu, Ṣeali àti Jerimoti.</para>
  <para style="li1">
    <verse number="30" style="v"/>Nínú àwọn Pahati-Moabu:</para>
  <para style="li2">Adma, Kelali, Benaiah, Maaseiah, Mattaniah, Besaleli, Binnui àti Manase.</para>
  <para style="li1">
    <verse number="31" style="v"/>Nínú àwọn ìran Harimu:</para>
  <para style="li2">Elieseri, Iṣiah, Malkiah àti Ṣemaiah, Simeoni, <verse number="32" style="v"/>Benjamini, Malluki àti Ṣemariah.</para>
  <para style="li1">
    <verse number="33" style="v"/>Nínú àwọn ìran Haṣumu:</para>
  <para style="li2">Mattenai, Mattatta, Sabadi, Elifaleti, Jeremai, Manase àti Ṣimei.</para>
  <para style="li1">
    <verse number="34" style="v"/>Nínú àwọn ìran Bani:</para>
  <para style="li2">Maadai, Amramu, Ueli, <verse number="35" style="v"/>Benaiah, Bediah, Keluhi <verse number="36" style="v"/>Faniah, Meremoti, Eliaṣibu, <verse number="37" style="v"/>Mattaniah, Mattenai àti Jaasu.</para>
  <para style="li1">
    <verse number="38" style="v"/>Àti Bani, àti Binnui:</para>
  <para style="li2">Ṣimei, <verse number="39" style="v"/>Ṣelemiah, Natani, Adaiah, <verse number="40" style="v"/>Maknadebai, Sasai, Ṣarai, <verse number="41" style="v"/>Asareeli, Ṣelemiah, Ṣemariah, <verse number="42" style="v"/>Ṣallumu, Amariah àti Josẹfu.</para>
  <para style="li1">
    <verse number="43" style="v"/>Nínú àwọn ìran Nebo:</para>
  <para style="li2">Jeieli, Mattitiah, Sabadi, Sebina, Jaddai, Joeli àti Benaiah.</para>
  <para style="b"/>
  <para style="li4">
    <verse number="44" style="v"/>Gbogbo àwọn wọ̀nyí ló fẹ́ obìnrin àjèjì, àwọn mìíràn nínú wọn sì bi ọmọ ní ipasẹ̀ àwọn ìyàwó wọ̀nyí.</para>
</usx>
