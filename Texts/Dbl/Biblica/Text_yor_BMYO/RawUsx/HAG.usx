<?xml version="1.0" encoding="UTF-8"?>
<usx version="2.6">
  <book code="HAG" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Hagai</para>
  <para style="toc1">Ìwé Wòlíì Hagai</para>
  <para style="toc2">Hagai</para>
  <para style="toc3">Hg</para>
  <para style="mt1">Ìwé Wòlíì Hagai</para>
  <para style="mt4">(Ọdún 520 ká tó bí Jesu)</para>
  <para style="imt">Ìfáàrà</para>
  <para style="ip">Gẹ́gẹ́ bí i ti Malaki ni Hagai ṣe kọ ìwé rẹ̀ Hagai lo àwọn ìbéèrè tó pọ̀ láti ṣàlàyé àwọn ohun tí ó ṣe pàtàkì nínú ìwé rẹ̀. Ó sì túnṣe àwọn àwítúnwí kọ̀ọ̀kan nínú ìwé rẹ̀ bí àpẹẹrẹ, “Ẹ kíyèsi ọ̀nà yín” (<char style="xt"><ref loc="HAG 1:5">1.5</ref>,<ref loc="HAG 1:7">7</ref></char>). Àwọn apá ibi tí ó ṣe pàtàkì nínú ìwé yìí ni ó sọ nípa ọjọ́ bíbọ̀ <char style="nd">Olúwa</char>. Ọ̀pọ̀lọpọ̀ ìgbà ni wòlíì yìí máa ń ṣe àfiwé àwọn ìwé tókù.</para>
  <para style="ip">Nínú ìwé májẹ̀mú láéláé, Hagai ló tún pawọ́ tẹ̀lé Ọbadiah nínú ìwé kékeré, ṣùgbọ́n ẹ̀kọ́ rẹ̀ kọ́ ló kéré jù, ẹ̀kọ́ rẹ̀ ṣe pàtàkì. Hagai sọ kedere nípa àtubọ̀tán àwọn aláìgbọ́ràn àti àwọn tó ń ṣe ìgbọ́ràn sí àṣẹ Ọlọ́run. Ó tún jẹ́ kí ó di mí mọ̀ pé, nígbà tí ènìyàn bá ń gbé Ọlọ́run àti ilé rẹ̀ ga, wọ́n di alábùkún fún ju kí á gbé wọn bú lọ. Ìgbọràn mú ìyànjú wá, ó sì tún fi agbára fún ẹ̀mí Ọlọ́run.</para>
  <para style="ip">Bákan náà, ó ṣe àlàyé lórí bíbọ̀ ti Messia. Bíbọ̀ rẹ̀ yóò kún pẹ̀lú ògo láti tún tẹmpili mọ. <char style="nd">Olúwa</char> ṣe Serubbabeli bí òrùka dídán rẹ̀, láti fihàn pé Messia yóò padà wá.</para>
  <para style="iot">Kókó-ọ̀rọ̀</para>
  <para style="io1">i. Iṣẹ́ àkọ́kọ́: Ìpè láti tún tẹmpili kọ́ <char style="ior"><ref loc="HAG 1:1-11">1.1-11</ref></char>.</para>
  <para style="io1">ii. Ìgbọ́ràn Serubbabeli àti àwọn ènìyàn <char style="ior"><ref loc="HAG 1:12-15">1.12-15</ref></char>.</para>
  <para style="io1">iii. Iṣẹ́ ẹlẹ́ẹ̀kejì: Ògo yóò kún inú ilé náà <char style="ior"><ref loc="HAG 2:1-9">2.1-9</ref></char>.</para>
  <para style="io1">iv. Iṣẹ́ ẹ̀kẹ́ta: A sọ àwọn aláìmọ́ di mímọ́, a sì bùkún fún wọn <char style="ior"><ref loc="HAG 2:10-19">2.10-19</ref></char>.</para>
  <para style="io1">v. Iṣẹ́ kẹrin: Ìlérí fún Serubbabeli <char style="ior"><ref loc="HAG 2:20-23">2.20-23</ref></char>.</para>
  <para style="ie"/>
  <chapter number="1" style="c"/>
  <para style="s1">Ìpè láti tún ilé <char style="nd">Olúwa</char> kọ́</para>
  <para style="p">
    <verse number="1" style="v"/>Ní ọdún kejì ọba Dariusi ní ọjọ́ kìn-ín-ní oṣù kẹfà, ọ̀rọ̀ <char style="nd">Olúwa</char> wá nípasẹ̀ wòlíì Hagai sí Serubbabeli ọmọ Ṣealitieli, baálẹ̀ Juda, àti Sọ́dọ̀ Joṣua ọmọ Josadaki, olórí àlùfáà.</para>
  <para style="p">
    <verse number="2" style="v"/>Báyìí ni <char style="nd">Olúwa</char> àwọn ọmọ-ogun wí: “Àwọn ènìyàn wọ̀nyí wí pé, ‘Kò tí ì tó àkókò láti kọ́ ilé <char style="nd">Olúwa</char>.’ ”</para>
  <para style="p">
    <verse number="3" style="v"/>Nígbà náà ni ọ̀rọ̀ <char style="nd">Olúwa</char> wá láti ọ̀dọ̀ wòlíì Hagai wí pé: <verse number="4" style="v"/>“Ǹjẹ́ àkókò ni fún ẹ̀yin fúnrayín láti máa gbé ní ilé tí a ṣe ní ọ̀ṣọ́ nígbà tí ilé yìí wà ni ahoro?”</para>
  <para style="p">
    <verse number="5" style="v"/>Ní ṣinṣin yìí, èyí ni ohun tí <char style="nd">Olúwa</char> àwọn ọmọ-ogun wí: “Ẹ kíyèsi ọ̀nà yín. <verse number="6" style="v"/>Ẹ̀yin ti gbìn ohun ti ó pọ̀. Ṣùgbọ́n ẹ̀yin kórè díẹ̀ níbẹ̀; Ẹ̀yin jẹun, ṣùgbọ́n ẹ̀yin kò yó. Ẹ̀yin mu ṣùgbọ́n kò tẹ́ ẹ yín lọ́run; ẹ̀yin wọ aṣọ, ṣùgbọ́n kò mú òtútù yin lọ; ẹyin gba owó iṣẹ́ ṣùgbọ́n ẹ ń gbà á sínú ajádìí àpò.”</para>
  <para style="p">
    <verse number="7" style="v"/>Báyìí ni <char style="nd">Olúwa</char> àwọn ọmọ-ogun wí: “Ẹ kíyèsi ọ̀nà yín. <verse number="8" style="v"/>Ẹ gun orí àwọn òkè ńlá lọ, kí ẹ sì mú igi wá pẹ̀lú yín. Kí ẹ sì kọ́ ilé náà, kí inú mi bà le è dùn sí i, kí a sì yín mí lógo,” ni <char style="nd">Olúwa</char> wí. <verse number="9" style="v"/>“Ẹyin ti ń retí ọ̀pọ̀, ṣùgbọ́n kíyèsi i, o yípadà sí díẹ̀. Ohun tí ẹ̀yin mú wa ilé, èmi sì fẹ́ ẹ dànù. Nítorí kí ni?” ni <char style="nd">Olúwa</char> àwọn ọmọ-ogun wí. “Nítorí ilé mi tí ó dahoro; tí olúkúlùkù yín sì ń sáré fún ilé ara rẹ̀. <verse number="10" style="v"/>Nítorí yín ni àwọn ọ̀run ṣe dá ìrì dúró tí ilẹ̀ sì kọ̀ láti mu èso jáde. <verse number="11" style="v"/>Mo sì ti pe ọ̀dá sórí ilẹ̀ àti sórí àwọn òkè ńlá, sórí ọkà àti sórí wáìnì tuntun, sórí òróró àti sórí ohun ti ilẹ̀ ń mú jáde, sórí ènìyàn, sórí ẹran àti sórí gbogbo iṣẹ́ ọwọ́ yín.”</para>
  <para style="b"/>
  <para style="p">
    <verse number="12" style="v"/>Nígbà náà ni Serubbabeli ọmọ Ṣealitieli, Joṣua ọmọ Josadaki, olórí àlùfáà pẹ̀lú gbogbo ènìyàn ìyókù, gba ohùn <char style="nd">Olúwa</char> Ọlọ́run wọn gbọ́ àti ọ̀rọ̀ wòlíì Hagai, nítorí <char style="nd">Olúwa</char> Ọlọ́run ni ó rán an. Àwọn ènìyàn sì bẹ̀rù <char style="nd">Olúwa</char>.</para>
  <para style="p">
    <verse number="13" style="v"/>Nígbà náà ni Hagai ìránṣẹ́ <char style="nd">Olúwa</char> ń jíṣẹ́ <char style="nd">Olúwa</char> fún àwọn ènìyàn pé, “Èmí wà pẹ̀lú yín,” ni <char style="nd">Olúwa</char> wí. <verse number="14" style="v"/>Nítorí náà, <char style="nd">Olúwa</char> ru ẹ̀mí Serubbabeli ọmọ Ṣealitieli sókè, baálẹ̀ Juda àti ẹ̀mí Joṣua ọmọ Josadaki, olórí àlùfáà àti ẹ̀mí gbogbo ènìyàn ìyókù. Wọ́n sì wá, wọ́n sì bẹ̀rẹ̀ sí ní ṣiṣẹ́ lórí ilé <char style="nd">Olúwa</char> àwọn ọmọ-ogun Ọlọ́run wọn, <verse number="15" style="v"/>ní ọjọ́ kẹrìnlélógún oṣù kẹfà ní ọdún kejì ọba Dariusi.</para>
  <chapter number="2" style="c"/>
  <para style="s1">Ẹwà Tẹmpili tuntun náà</para>
  <para style="p">
    <verse number="1" style="v"/>Ní ọjọ́ kọkànlélógún oṣù keje, ni ọ̀rọ̀ <char style="nd">Olúwa</char> wá nípasẹ̀ wòlíì Hagai wí pé: <verse number="2" style="v"/>“Sọ fún Serubbabeli ọmọ Ṣealitieli, baálẹ̀ Juda, àti Joṣua ọmọ Josadaki, olórí àlùfáà àti àwọn ènìyàn yòókù. Béèrè lọ́wọ́ wọn pé, <verse number="3" style="v"/>‘Ta ni nínú yín tí ó kù tí ó sì ti rí ilé yìí ní ògo rẹ̀ àkọ́kọ́? Báwo ni ó ṣe ri sí yín nísinsin yìí? Ǹjẹ́ kò dàbí asán lójú yín? <verse number="4" style="v"/>Ṣùgbọ́n nísinsin yìí, múra gírí, ìwọ Serubbabeli,’ ni <char style="nd">Olúwa</char> wí. ‘Múra gírí, ìwọ Joṣua ọmọ Josadaki, olórí àlùfáà. Ẹ sì múra gírí gbogbo ẹ̀yin ènìyàn ilẹ̀ náà;’ ni <char style="nd">Olúwa</char> wí, ‘kí ẹ sì ṣiṣẹ́. Nítorí èmi wà pẹ̀lú yín;’ ni <char style="nd">Olúwa</char> àwọn ọmọ-ogun wí. <verse number="5" style="v"/>‘Èyí ni ohun tí Èmi fi bá a yín dá májẹ̀mú nígbà tí ẹ jáde kúrò ní Ejibiti, bẹ́ẹ̀ ni Ẹ̀mí ì mi sì wà pẹ̀lú yín. Ẹ má ṣe bẹ̀rù.’</para>
  <para style="p">
    <verse number="6" style="v"/>“Báyìí ni <char style="nd">Olúwa</char> àwọn ọmọ-ogun wí pé: ‘Láìpẹ́ jọjọ, Èmi yóò mi àwọn ọrun àti ayé, Òkun àti ìyàngbẹ ilẹ̀ lẹ́ẹ̀kan sí i. <verse number="7" style="v"/>Èmi yóò mi gbogbo orílẹ̀-èdè, ìfẹ́ gbogbo orílẹ̀-èdè yóò fà sí tẹmpili yìí, Èmi yóò sì kún ilé yìí pẹ̀lú ògo;’ ni <char style="nd">Olúwa</char> àwọn ọmọ-ogun wí. <verse number="8" style="v"/>‘Tèmi ni fàdákà àti wúrà,’ ni <char style="nd">Olúwa</char> àwọn ọmọ-ogun wí. <verse number="9" style="v"/>‘Ògo ìkẹyìn ilé yìí yóò pọ̀ ju ti ìṣáájú lọ;’ ni <char style="nd">Olúwa</char> àwọn ọmọ-ogun wí: ‘Àti ní ìhín yìí ni Èmi ó sì fi àlàáfíà fún ni,’ ni <char style="nd">Olúwa</char> àwọn ọmọ-ogun wí.”</para>
  <para style="s1">Ìbùkún fún àwọn ènìyàn tí a sọ di àìmọ́</para>
  <para style="p">
    <verse number="10" style="v"/>Ní ọjọ́ kẹrìnlélógún oṣù kẹsànán ní ọdún kejì Dariusi, ni ọ̀rọ̀ <char style="nd">Olúwa</char> tọ wòlíì Hagai wá pé: <verse number="11" style="v"/>“Báyìí ni <char style="nd">Olúwa</char> àwọn ọmọ-ogun wí: ‘Béèrè lọ́wọ́ àwọn àlùfáà ohun tí òfin wí pé: <verse number="12" style="v"/>Bí ẹnìkan bá gbé ẹran mímọ́ ní ìṣẹ́tí aṣọ rẹ̀, tí ìṣẹ́tí aṣọ rẹ̀ kan àkàrà tàbí ọbẹ̀, wáìnì, òróró tàbí oúnjẹ mìíràn, ǹjẹ́ yóò ha jẹ́ mímọ́ bí?’ ”</para>
  <para style="p">Àwọn àlùfáà sì dáhùn wí pé, “Bẹ́ẹ̀ kọ́.”</para>
  <para style="p">
    <verse number="13" style="v"/>Nígbà náà ni Hagai wí pé, “Bí ẹnìkan tí ó jẹ́ aláìmọ́ nípa fífi ara kan òkú bá fi ara kan ọ̀kan lára nǹkan wọ̀nyí, ǹjẹ́ yóò ha jẹ́ aláìmọ́?”</para>
  <para style="p">Àwọn àlùfáà sì dáhùn wí pé, “Bẹ́ẹ̀ ni, yóò jẹ́ aláìmọ́.”</para>
  <para style="p">
    <verse number="14" style="v"/>Nígbà náà ni Hagai dáhùn ó sì wí pé, “ ‘Bẹ́ẹ̀ ni ènìyàn wọ̀nyí rí, bẹ́ẹ̀ sì ni orílẹ̀-èdè yìí rí níwájú mi,’ ni <char style="nd">Olúwa</char> wí. ‘Bẹ́ẹ̀ sì ni olúkúlùkù iṣẹ́ ọwọ́ wọn; èyí tí wọ́n sì fi rú ẹbọ níbẹ̀ jẹ́ aláìmọ́.</para>
  <para style="p">
    <verse number="15" style="v"/>“ ‘Ǹjẹ́ nísinsin yìí, ẹ ro èyí dáradára láti òní yìí lọ, ẹ kíyèsi bí nǹkan ṣe rí tẹ́lẹ̀, a to òkúta kan lé orí èkejì ní tẹmpili <char style="nd">Olúwa</char>. <verse number="16" style="v"/>Nígbà tí ẹnikẹ́ni bá dé ibi òkìtì òṣùwọ̀n ogun, mẹ́wàá péré ni yóò ba níbẹ̀. Nígbà tí ẹnikẹ́ni bá dé ibi ìfúntí wáìnì láti wọn àádọ́ta ìwọ̀n, ogún péré ni yóò ba níbẹ̀. <verse number="17" style="v"/>Mo fi ìrẹ̀dànù, ìmúwòdù àti yìnyín bá gbogbo iṣẹ́ ọwọ́ yín jẹ; síbẹ̀ ẹ̀yin kò yípadà sí ọ̀dọ̀ mi,’ ni <char style="nd">Olúwa</char> wí. <verse number="18" style="v"/>‘Láti òní lọ, láti ọjọ́ kẹrìnlélógún oṣù kẹsànán yìí kí ẹ kíyèsi, kí ẹ sì rò ó dáradára, ọjọ́ ti a fi ìpìlẹ̀ tẹmpili <char style="nd">Olúwa</char> lélẹ̀, rò ó dáradára: <verse number="19" style="v"/>Ǹjẹ́ èso ha wà nínú abà bí? Títí di àkókò yìí, àjàrà àti igi ọ̀pọ̀tọ́ àti pomegiranate, àti igi olifi kò ì tí ì so èso kankan.</para>
  <para style="p">“ ‘Láti òní lọ ni èmi yóò bùkún fún un yin.’ ”</para>
  <para style="s1">Serubbabeli òrùka èdìdì <char style="nd">Olúwa</char></para>
  <para style="p">
    <verse number="20" style="v"/>Ọ̀rọ̀ <char style="nd">Olúwa</char> sì tún tọ Hagai wá nígbà kejì, ní ọjọ́ kẹrìnlélógún oṣù náà pé: <verse number="21" style="v"/>“Sọ fún Serubbabeli baálẹ̀ Juda pé èmi yóò mi àwọn ọ̀run àti ayé. <verse number="22" style="v"/>Èmi yóò bi ìtẹ́ àwọn ìjọba ṣubú, Èmi yóò sì pa agbára àwọn aláìkọlà run; Èmi yóò sì dojú àwọn kẹ̀kẹ́ ogun dé, àti àwọn tí ń gùn wọ́n; ẹṣin àti àwọn ẹlẹ́ṣin yóò ṣubú; olúkúlùkù nípa idà arákùnrin rẹ̀.”</para>
  <para style="p">
    <verse number="23" style="v"/>
    <char style="nd">Olúwa</char> àwọn ọmọ-ogun wí pé, “Ní ọjọ́ náà, ìwọ ìránṣẹ́ mi Serubbabeli ọmọ Ṣealitieli, Èmi yóò mú ọ, Èmi yóò sì sọ ọ di bí òrùka èdìdì mi, nítorí mo ti yan ọ, ni <char style="nd">Olúwa</char> àwọn ọmọ-ogun wí.”</para>
</usx>
