<?xml version="1.0" encoding="UTF-8"?>
<usx version="2.6">
  <book code="OBA" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Ọbadiah</para>
  <para style="toc1">Ìwé Wòlíì Ọbadiah</para>
  <para style="toc2">Ọbadiah</para>
  <para style="toc3">Ọd</para>
  <para style="mt1">Ìwé Wòlíì Ọbadiah</para>
  <para style="mt4">(Ọdún 587 ká tó bí Jesu)</para>
  <para style="imt">Ìfáàrà</para>
  <para style="ip">Ọbadiah ìránṣẹ́ <char style="nd">Olúwa</char> sọ nípa ìṣubú tó ń bọ̀ wá sórí Edomu. Ó jẹ́ kí a rí i pé Edomu gbéraga lórí ààbò rẹ̀. Níwọ́n ìgbà tí Edomu ti ṣe èyí, wọn ṣe ohun tó burú níwájú <char style="nd">Olúwa</char>, Ọlọ́run sì mú ìbínú wa sórí wọn. <char style="nd">Olúwa</char> wí pé òun yóò pa wọ́n run, ṣùgbọ́n òun yóò gba orí òkè Sioni àti Israẹli là, ìjọba Ọlọ́run yóò sì fi ẹsẹ̀ múlẹ̀.</para>
  <para style="ip">Kókó kan pàtàkì ti ìwé yìí fẹ́ kí a mọ́ ní pe, Edomu kùnà pátápátá, wọn kò ran Israẹli lọ́wọ́, wọ́n sì dá ìjà sílẹ̀. Nítorí pé Ọlọ́run kọ Esau, kò sì ṣí ọ̀nà tí yóò fi gbé àwọn ọmọ Edomu ga. Edomu sá wọ inú òkè agbára lọ, wọn kì yóò sì ní ibùgbé. Ṣùgbọ́n Israẹli yóò ṣe rere nítorí Ọlọ́run wà pẹ̀lú rẹ̀.</para>
  <para style="iot">Kókó-ọ̀rọ̀</para>
  <para style="io1">i. Àkọlé àti ìbẹ̀rẹ̀ 1.</para>
  <para style="io1">ii. Ìdájọ́ lórí Edomu <char style="ior"><ref loc="OBA 1:2-14">2-14</ref></char>.</para>
  <para style="io1">iii. Ọjọ́ <char style="nd">Olúwa</char> <char style="ior"><ref loc="OBA 1:15-21">15-21</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>Ìran ti Ọbadiah.</para>
  <para style="b"/>
  <para style="b"/>
  <para style="p">
    <note caller="-" style="x">
      <char style="xo" closed="false">1-21: </char>
      <char style="xt" closed="false">
        <ref loc="ISA 34">Isa 34</ref>; <ref loc="ISA 63:1-6">63.1-6</ref>; <ref loc="JER 49:7-22">Jr 49.7-22</ref>; <ref loc="EZK 25:12-14">El 25.12-14</ref>; <ref loc="EZK 35">35</ref>; <ref loc="AMO 1:11-12">Am 1.11-12</ref>; <ref loc="MAL 1:2-5">Ml 1.2-5</ref>.</char>
    </note>Èyí ni <char style="nd">Olúwa</char> Olódùmarè wí nípa Edomu.</para>
  <para style="q1">Àwa ti gbọ́ ohùn kan láti ọ̀dọ̀ <char style="nd">Olúwa</char> wá:</para>
  <para style="q2">A sì ti rán ikọ̀ kan sí gbogbo kèfèrí láti sọ pé,</para>
  <para style="q1">“Ẹ dìde, ẹ jẹ́ kí a dìde ogun sí i.”</para>
  <para style="b"/>
  <para style="q1">
    <verse number="2" style="v"/>“Kíyèsi i, Èmi yóò sọ ọ́ di kékeré láàrín àwọn kèfèrí;</para>
  <para style="q2">ìwọ yóò sì di gígàn lọ́pọ̀lọpọ̀,</para>
  <para style="q1">
    <verse number="3" style="v"/>Ìgbéraga àyà rẹ ti tàn ọ́ jẹ,</para>
  <para style="q2">ìwọ tí ń gbé inú pálapàla àpáta,</para>
  <para style="q2">tí o sì kọ́ ibùgbé rẹ sí ibi gíga,</para>
  <para style="q1">ìwọ wí nínú ọkàn rẹ pé,</para>
  <para style="q2">‘ta ni yóò mú mi sọ̀kalẹ̀?’</para>
  <para style="q1">
    <verse number="4" style="v"/>Bí ìwọ tilẹ̀ gbé ara rẹ ga bí ẹyẹ idì,</para>
  <para style="q2">bí ìwọ tilẹ̀ tẹ́ ìtẹ́ rẹ sí àárín àwọn ìràwọ̀,</para>
  <para style="q2">láti ibẹ̀ ni èmi yóò ti sọ̀ ọ kalẹ̀,”</para>
  <para style="q2">ni <char style="nd">Olúwa</char> wí.</para>
  <para style="q1">
    <verse number="5" style="v"/>“Bí àwọn olè tọ̀ ọ́ wá,</para>
  <para style="q2">bí àwọn ọlọ́ṣà ní òru,</para>
  <para style="q1">Háà! Irú ìparun wo ló dúró dè ọ́:</para>
  <para style="q2">wọn kò ha jalè tó bí wọ́n ti fẹ́?</para>
  <para style="q1">Bí àwọn tí ń ká èso àjàrà tọ̀ ọ́ wá,</para>
  <para style="q2">wọn kò ha ni fi èso àjàrà díẹ̀ sílẹ̀?</para>
  <para style="q1">
    <verse number="6" style="v"/>Báwo ni a ṣe ṣe àwárí nǹkan Esau,</para>
  <para style="q2">tí a sì wá ohun ìní ìkọ̀kọ̀ rẹ̀ jáde.</para>
  <para style="q1">
    <verse number="7" style="v"/>Gbogbo àwọn ẹni ìmùlẹ̀ rẹ</para>
  <para style="q2">ti mú ọ dé ìpẹ̀kun ilẹ̀ rẹ:</para>
  <para style="q1">Àwọn ọ̀rẹ́ rẹ ti tàn ọ́ jẹ, wọ́n sì ti borí rẹ;</para>
  <para style="q2">àwọn tó jẹ oúnjẹ rẹ dẹ pàkúté dè ọ́,</para>
  <para style="q2">ṣùgbọ́n ìwọ kò ní ní òye rẹ̀.”</para>
  <para style="b"/>
  <para style="q1">
    <verse number="8" style="v"/>
    <char style="nd">Olúwa</char> wí pé, “Ní ọjọ́ náà,</para>
  <para style="q2">Èmi kì yóò ha pa àwọn ọlọ́gbọ́n Edomu run,</para>
  <para style="q2">àti àwọn amòye run kúrò ní òkè Esau?</para>
  <para style="q1">
    <verse number="9" style="v"/>A ó ṣe ẹ̀rù ba àwọn jagunjagun rẹ, Ìwọ Temani,</para>
  <para style="q2">gbogbo àwọn tó wà ní orí òkè Esau</para>
  <para style="q2">ní a ó gé kúrò nínú ìpànìyàn náà.</para>
  <para style="q1">
    <verse number="10" style="v"/>Nítorí ìwà ipá sí Jakọbu arákùnrin rẹ,</para>
  <para style="q2">ìtìjú yóò bò ọ,</para>
  <para style="q2">a ó sì pa ọ run títí láé.</para>
  <para style="q1">
    <verse number="11" style="v"/>Ní ọjọ́ tí ìwọ dúró ní apá kan,</para>
  <para style="q2">ní ọjọ́ tí àlejò kó ogún rẹ lọ,</para>
  <para style="q1">tí àwọn àjèjì sì wọ ibodè rẹ</para>
  <para style="q2">tí wọ́n sì sẹ́ kèké lórí Jerusalẹmu,</para>
  <para style="q2">ìwọ náà wà bí ọ̀kan nínú wọn.</para>
  <para style="q1">
    <verse number="12" style="v"/>Ìwọ kì bá tí fi ojú kéré arákùnrin rẹ,</para>
  <para style="q2">ní àkókò ìbànújẹ́ rẹ̀</para>
  <para style="q1">ìwọ kì bá tí yọ̀ lórí àwọn ọmọ Juda,</para>
  <para style="q2">ní ọjọ́ ìparun wọn</para>
  <para style="q1">ìwọ kì bá tí gbéraga púpọ̀</para>
  <para style="q2">ní ọjọ́ wàhálà wọn.</para>
  <para style="q1">
    <verse number="13" style="v"/>Ìwọ kì bá tí wọ inú ibodè àwọn ènìyàn mi lọ,</para>
  <para style="q2">ní ọjọ́ àjálù wọn.</para>
  <para style="q1">Ìwọ kì bá tí fojú kó wọn mọ́lẹ̀</para>
  <para style="q2">nínú ìdààmú wọn, ní ọjọ́ àjálù wọn.</para>
  <para style="q1">Ìwọ kì bá tí jí ẹrù wọn kó,</para>
  <para style="q2">ní ọjọ́ ìpọ́njú wọn.</para>
  <para style="q1">
    <verse number="14" style="v"/>Ìwọ kì bá tí dúró ní ìkóríta ọ̀nà</para>
  <para style="q2">láti ké àwọn tirẹ̀ tó ti sálà kúrò.</para>
  <para style="q1">Ìwọ kì bá tí fa àwọn tó ṣẹ́kù nínú</para>
  <para style="q2">wọn lélẹ̀ ní ọjọ́ wàhálà wọn.</para>
  <para style="b"/>
  <para style="q1">
    <verse number="15" style="v"/>“Nítorí ọjọ́ <char style="nd">Olúwa</char> súnmọ́ etílé</para>
  <para style="q2">lórí gbogbo àwọn kèfèrí.</para>
  <para style="q1">Bí ìwọ ti ṣe, bẹ́ẹ̀ ni a ó ṣe sí ìwọ náà;</para>
  <para style="q2">ẹ̀san rẹ yóò sì yípadà sí orí ara rẹ.</para>
  <para style="q1">
    <verse number="16" style="v"/>Gẹ́gẹ́ bí ìwọ̀ ṣe mu lórí òkè mímọ́ mi</para>
  <para style="q2">bẹ́ẹ̀ ni gbogbo kèfèrí yóò máa mu títí</para>
  <para style="q1">Wọn yóò mu wọn yóò sì mu àmutẹ́rùn</para>
  <para style="q2">wọn yóò sì wà bí ẹni pé wọn kò wà rí</para>
  <para style="q1">
    <verse number="17" style="v"/>Ṣùgbọ́n ìgbàlà yóò wà lórí òkè Sioni</para>
  <para style="q2">Wọn yóò sì jẹ́ mímọ́</para>
  <para style="q1">àti ilé Jakọbu yóò sì ní ìní wọn</para>
  <para style="q1">
    <verse number="18" style="v"/>Ilé Jakọbu yóò sì jẹ́ iná</para>
  <para style="q2">àti ilé Josẹfu ọwọ́ iná</para>
  <para style="q1">ilé Esau yóò jẹ àgékù koríko</para>
  <para style="q2">wọn yóò fi iná sí i,</para>
  <para style="q1">wọn yóò jo run.</para>
  <para style="q2">Kì yóò sí ẹni tí yóò kù ní ilé Esau.”</para>
  <para style="q1">Nítorí <char style="nd">Olúwa</char> ti sọ̀rọ̀.</para>
  <para style="b"/>
  <para style="q1">
    <verse number="19" style="v"/>Àwọn ará gúúsù yóò ni òkè Esau,</para>
  <para style="q2">àwọn ará ẹsẹ̀ òkè yóò ni</para>
  <para style="q1">ilẹ̀ àwọn ará Filistini ní ìní.</para>
  <para style="q2">Wọn yóò sì ni oko Efraimu àti Samaria;</para>
  <para style="q2">Benjamini yóò ní Gileadi ní ìní.</para>
  <para style="q1">
    <verse number="20" style="v"/>Àwọn ìgbèkùn Israẹli tí ó wà ní Kenaani</para>
  <para style="q2">yóò ni ilẹ̀ títí dé Sarefati;</para>
  <para style="q1">àwọn ìgbèkùn láti Jerusalẹmu tí ó wà ní Sefaredi</para>
  <para style="q2">yóò ni àwọn ìlú gúúsù ní ìní</para>
  <para style="q1">
    <verse number="21" style="v"/>Àwọn tó ń gba ni là yóò sì gòkè Sioni wá</para>
  <para style="q2">láti jẹ ọba lé orí àwọn òkè Esau.</para>
  <para style="q2">Ìjọba náà yóò sì jẹ́ ti <char style="nd">Olúwa</char>.</para>
</usx>
