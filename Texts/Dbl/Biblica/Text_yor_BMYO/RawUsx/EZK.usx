<?xml version="1.0" encoding="UTF-8"?>
<usx version="2.6">
  <book code="EZK" style="id">- Yoruba Contemporary Bible (Bíbélì Mímọ́ Yorùbá Òde-Òní)</book>
  <para style="rem">Copyright © 2009, 2017 by Biblica, Inc.®</para>
  <para style="h">Esekiẹli</para>
  <para style="toc1">Ìwé Wòlíì Esekiẹli</para>
  <para style="toc2">Esekiẹli</para>
  <para style="toc3">El</para>
  <para style="mt1">Ìwé Wòlíì Esekiẹli</para>
  <para style="mt4">(Ọdún 595–574 ká tó bí Jesu)</para>
  <para style="imt">Ìfáàrà</para>
  <para style="ip">Esekiẹli jẹ́ ọ̀kan lára àwọn Júù tí Nebukadnessari kó ní ìgbèkùn lọ sí Babeli. Nígbà tí ó wà ní ìgbèkùn ní àárín àwọn ènìyàn ni ó gbọ́ ìpè rẹ̀ láti di wòlíì. Ó wá láti ìdílé àlùfáà, nítorí náà ó ní ẹ̀tọ́ láti ṣe iṣẹ́ ẹ̀sìn àlùfáà. Ó kún fún ìmọ̀ ìjìnlẹ̀. Òun gẹ́gẹ́ bí wòlíì àti àlùfáà tí a pè fún iṣẹ́ ìránṣẹ́ sí àwọn ìgbèkùn, àní àwọn tí a gé kúrò láti sìn ni tẹmpili. Ọ̀rọ̀ ìyànjú rẹ̀ ní í ṣe púpọ̀ pẹ̀lú tẹmpili. Ní ọdún méje àkọ́kọ́ iṣẹ́ ìránṣẹ́ rẹ̀, ó fi òtítọ́ sọ fún àwọn Júù ará rẹ̀ tí ó burú, tí ọkàn wọn kò dúró, tí wọn kò ní ìrètí nínú ìdájọ́ Ọlọ́run pé: Jerusalẹmu yóò ṣubú, bẹ́ẹ̀ ni a kò ní tìtorí pé wọ́n jẹ́ ẹni májẹ̀mú Ọlọ́run, tàbí pé Jerusalẹmu jẹ́ ibùgbé tẹmpili dá wọn ní ìdè ní ìgbèkùn.</para>
  <para style="ip">Lẹ́yìn ìgbà tí <char style="nd">Olúwa</char> ti sọ di mí mọ̀ pé Jerusalẹmu ti wà ní abẹ́ ìbáwí àti pé yóò ṣubú, ni a ti sọ fún Esekiẹli pé ìyàwó rẹ̀ tí ó fẹ́ jùlọ yóò kú ní àìpẹ́. A ó mú ohun tí ó ń fún un ní ayọ̀ kúrò gẹ́gẹ́ bí a ti mú tẹmpili kúrò, a ó sì mú ohun tó jẹ́ àrídunnú Israẹli kúrò. Kò sì gbọdọ̀ sọkún ní gbangba nítorí aya rẹ̀, bí àwọn ènìyàn rẹ̀ kò ṣe gbọdọ̀ sọkún lórí Jerusalẹmu. A sì pa á láṣẹ láti sọ nípa àwọn ibi tí yóò wá sí orí àwọn orílẹ̀-èdè Ammoni, Moabu, Edomu, Filistia, Tire, Sidoni àti Ejibiti. Ọjọ́ ìbínú <char style="nd">Olúwa</char> súnmọ́ etílé, ṣùgbọ́n kì í ṣe lórí Israẹli nìkan. Ìsọjí, ìrètí àti ọjọ́ iwájú tó ní ògo yóò sì padà dé.</para>
  <para style="ip">Mímọ́ àti títóbi Ọlọ́run ní ó tẹnumọ́ púpọ̀. “Wọn yóò sì mọ̀ pé Èmi ni <char style="nd">Olúwa</char>” fi èrò Ọlọ́run hàn. Ó sọ ìfarahàn Ọlọ́run nípa ìṣubú Jerusalẹmu àti wíwó tẹmpili. Gbogbo orílẹ̀-èdè ni yóò mọ Ọlọ́run nípa ìdájọ́ rẹ̀. Ìtọ́kasí Esekiẹli nípa “Ọmọ ènìyàn” sọ ọ̀rọ̀ ìmọ́kànle fún Israẹli nítorí gbogbo ìlérí Ọlọ́run ni yóò wá sí ìmúṣẹ nípa mí mọ̀ títóbi rẹ̀.</para>
  <para style="iot">Kókó-ọ̀rọ̀:</para>
  <para style="io1">i. Ìdájọ́ Ọlọ́run lórí Israẹli <char style="ior"><ref loc="EZK 1-24">1–24</ref></char>.</para>
  <para style="io1">ii. Ìsọtẹ́lẹ̀ àti ìkìlọ̀ Ọlọ́run lórí àwọn orílẹ̀-èdè <char style="ior"><ref loc="EZK 25-32">25–32</ref></char>.</para>
  <para style="io1">iii. Ọ̀rọ̀ ìmọ́kànle fún Israẹli <char style="ior"><ref loc="EZK 33-39">33–39</ref></char>.</para>
  <para style="io1">iv. tẹmpili àti àyíká rẹ̀ <char style="ior"><ref loc="EZK 40-44">40–44</ref></char>.</para>
  <para style="io1">v. Pínpín ilẹ̀ náà <char style="ior"><ref loc="EZK 45-48">45–48</ref></char>.</para>
  <para style="ie"/>
  <chapter number="1" style="c"/>
  <para style="s1">Ẹ̀dá alààyè àti ògo <char style="nd">Olúwa</char></para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">1.1: </char>
      <char style="xt" closed="false">
        <ref loc="REV 19:11">If 19.11</ref>.</char>
    </note>Ní ọjọ́ karùn-ún, oṣù kẹrin tí mo di ọmọ ọgbọ̀n ọdún tí mo wà láàrín àwọn ìgbèkùn ní etí odò Kebari, àwọn ọ̀run ṣí sílẹ̀, mo sì rí ìran Ọlọ́run.</para>
  <para style="p">
    <verse number="2" style="v"/>Ní ọjọ́ karùn-ún oṣù—tí ó jẹ́ ọdún karùn-ún ìgbèkùn ọba Jehoiakini— <verse number="3" style="v"/>ni ọ̀rọ̀ <char style="nd">Olúwa</char> tọ àlùfáà Esekiẹli, ọmọ Busii wá, létí odò Kebari ni ilẹ̀ àwọn ará Babeli. Níbẹ̀ ni ọwọ́ <char style="nd">Olúwa</char> ti wà lára rẹ̀.</para>
  <para style="p">
    <verse number="4" style="v"/>Mo wò, mo sì rí ìjì tó ń jà bọ̀ láti ìhà àríwá ìkùùkuu tó nípọn pẹ̀lú mọ̀nàmọ́ná ti n bù yẹ̀rì pẹ̀lú ìmọ́lẹ̀ rokoṣo tó yí i ká. Àárín iná náà rí bí ìgbà tí irin bá ń bẹ nínú iná, <verse number="5" style="v"/><note caller="-" style="x"><char style="xo" closed="false">1.5,18: </char><char style="xt" closed="false"><ref loc="REV 4:6">If 4.6</ref>.</char></note>àti láàrín iná náà ni ohun tó dàbí ẹ̀dá alààyè mẹ́rin wà: Ìrísí wọn jẹ́ ti ènìyàn, <verse number="6" style="v"/>ṣùgbọ́n ẹnìkọ̀ọ̀kan wọn ní ojú mẹ́rin àti ìyẹ́ apá mẹ́rin. <verse number="7" style="v"/>Ẹsẹ̀ wọn sì tọ́; àtẹ́lẹsẹ̀ wọn sì rí bí ti ọmọ màlúù, wọ́n sì tàn bí awọ idẹ dídán. <verse number="8" style="v"/>Ní abẹ́ ìyẹ́ wọn ní ẹ̀gbẹ́ mẹ́rẹ̀ẹ̀rin wọn ní ọwọ́ ènìyàn. Gbogbo àwọn mẹ́rẹ̀ẹ̀rin ní ojú àti àwọn ìyẹ́, <verse number="9" style="v"/>ìyẹ́ wọn kan ara wọn. Bẹ́ẹ̀ ní ọ̀kọ̀ọ̀kan wọn kò padà lọ́nà ibi tí ó ń lọ; ṣùgbọ́n wọ́n ń lọ tààrà ni.</para>
  <para style="p">
    <verse number="10" style="v"/>
    <note caller="-" style="x">
      <char style="xo" closed="false">1.10: </char>
      <char style="xt" closed="false">
        <ref loc="REV 4:7">If 4.7</ref>.</char>
    </note>Báyìí ni ìrísí ojú àwọn ẹ̀dá alààyè yìí: ọ̀kọ̀ọ̀kan wọn ní ojú ènìyàn, ní apá ọ̀tún wọn, wọ́n ní ojú kìnnìún ní ìhà ọ̀tún, wọ́n ní ojú màlúù ní ìhà òsì, ọ̀kọ̀ọ̀kan wọ́n sì tún ní ojú ẹyẹ idì. <verse number="11" style="v"/>Báyìí ni àpèjúwe ojú wọ́n. Ìyẹ́ wọn gbé sókè; ọ̀kọ̀ọ̀kan wọn ní ìyẹ́ méjì, ìyẹ́ ọ̀kan sì kan ti èkejì ni ẹ̀gbẹ̀ẹ̀gbẹ́, ìyẹ́ méjì tó sì tún bo ara wọn. <verse number="12" style="v"/>Olúkúlùkù wọn ń lọ tààrà. Níbikíbi tí èmi bá ń lọ, ni àwọn náà ń lọ, láì wẹ̀yìn bí wọ́n ti ń lọ. <verse number="13" style="v"/>Ìrísí àwọn ẹ̀dá alààyè yìí dàbí ẹyin iná tí ń jó tàbí bí i iná fìtílà. Iná tó ń jó ń lọ sókè lọ sódò láàrín àwọn ẹ̀dá alààyè; iná yìí mọ́lẹ̀ rokoṣo, ó sì ń bù yẹ̀rì yẹ̀rì jáde lára rẹ̀. <verse number="14" style="v"/>Àwọn ẹ̀dá alààyè yìí sì ń sáré lọ sókè lọ sódò bí i ìtànṣán àrá.</para>
  <para style="p">
    <verse number="15" style="v"/>
    <note caller="-" style="x">
      <char style="xo" closed="false">1.15: </char>
      <char style="xt" closed="false">
        <ref loc="REV 4:5">If 4.5</ref>.</char>
    </note>Bí mo ti ń wo àwọn ẹ̀dá alààyè yìí, mo rí kẹ̀kẹ́ ní ilẹ̀ ni ẹ̀gbẹ́ ọ̀kọ̀ọ̀kan àwọn ẹ̀dá alààyè wọ̀nyí pẹ̀lú ojú rẹ̀ mẹ́rẹ̀ẹ̀rin. <verse number="16" style="v"/>Àpèjúwe àti ìrísí àwọn kẹ̀kẹ́ náà nìyìí: kẹ̀kẹ́ mẹ́rẹ̀ẹ̀rin rí bákan náà, wọ́n sì ń tàn yinrin yinrin bí i kirisoleti, ọ̀kọ̀ọ̀kan àwọn kẹ̀kẹ́ yìí rí bí i ìgbà tí a fi kẹ̀kẹ́ bọ kẹ̀kẹ́ nínú. <verse number="17" style="v"/>Àwọn kẹ̀kẹ́ yìí ń yí bí wọ́n ti ń yí, wọ́n ń lọ tààrà sí ibi tí ọ̀kọ̀ọ̀kan àwọn ẹ̀dá alààyè kọjú sí, kẹ̀kẹ́ wọn kò sì yapa bí àwọn ẹ̀dá náà ti n lọ. <verse number="18" style="v"/>Àwọn ríìmù wọ́n ga, wọ́n sì ba ni lẹ́rù, àwọn ríìmù mẹ́rẹ̀ẹ̀rin sì jẹ́ kìkìdá ojú yíká.</para>
  <para style="p">
    <verse number="19" style="v"/>Bí àwọn ẹ̀dá bá ń rìn, kẹ̀kẹ́ ẹ̀gbẹ́ wọn náà yóò rìn, bí wọ́n fò sókè, kẹ̀kẹ́ náà yóò fò sókè. <verse number="20" style="v"/>Ibikíbi tí ẹ̀mí bá ń lọ, kẹ̀kẹ́ wọn yóò sì bá wọn lọ, nítorí pé ẹ̀mí àwọn ẹ̀dá alààyè yìí wà nínú kẹ̀kẹ́ wọn. <verse number="21" style="v"/>Bí àwọn ẹ̀dá yìí bá ń lọ, kẹ̀kẹ́ náà yóò lọ; bí wọ́n bá dúró jẹ́ẹ́ kẹ̀kẹ́ náà yóò dúró jẹ́ẹ́, bẹ́ẹ̀ sì ni bí àwọn ẹ̀dá yìí bá dìde nílẹ̀, àwọn kẹ̀kẹ́ yìí yóò dìde pẹ̀lú wọn, nítorí pé ẹ̀mí ẹ̀dá alààyè wọ̀nyí wà nínú àwọn kẹ̀kẹ́.</para>
  <para style="p">
    <verse number="22" style="v"/>Ohun tí ó dàbí òfúrufú ràn bo orí àwọn ẹ̀dá alààyè wọ̀nyí, ó ń tàn yinrin yinrin bí i yìnyín, ó sì ba ni lẹ́rù. <verse number="23" style="v"/>Ìyẹ́ wọn sì tọ́ lábẹ́ òfúrufú, èkínní sí èkejì, ọ̀kọ̀ọ̀kan wọn sì ní ìyẹ́ méjì méjì tí ó bo ara wọn. <verse number="24" style="v"/><note caller="-" style="x"><char style="xo" closed="false">1.24: </char><char style="xt" closed="false"><ref loc="EZK 43:2">El 43.2</ref>; <ref loc="REV 1:15">If 1.15</ref>; <ref loc="REV 14:2">14.2</ref>; <ref loc="REV 19:6">19.6</ref>.</char></note>Nígbà tí àwọn ẹ̀dá náà gbéra, mo gbọ́ ariwo ìyẹ́ wọn tó bolẹ̀ bí i ríru omi, bí i ohùn Olódùmarè, bí i híhó àwọn jagunjagun. Nígbà tí wọ́n dúró jẹ́ẹ́, wọ́n sì rẹ ìyẹ́ wọn sílẹ̀.</para>
  <para style="p">
    <verse number="25" style="v"/>Bí wọ́n ṣe dúró tí wọ́n sì rẹ ìyẹ́ wọn sílẹ̀, ohùn kan jáde láti inú òfúrufú tó rán bò wọ́n. <verse number="26" style="v"/><note caller="-" style="x"><char style="xo" closed="false">1.26: </char><char style="xt" closed="false"><ref loc="REV 1:13">If 1.13</ref>; <ref loc="REV 4:2">4.2</ref>.</char></note>Lókè àwọ̀ òfúrufú tó borí wọn yìí ni ohun tí ó ní ìrísí ìtẹ́. Ìtẹ́ náà dàbí òkúta safire, lókè ní orí ìtẹ́ ní ohun tó dàbí ènìyàn wà. <verse number="27" style="v"/>Láti ibi ìbàdí ènìyàn náà dé òkè, o dàbí irin tí ń kọ yànrànyànràn. O dàbí pe kìkì iná ni, láti ibi ìbàdí rẹ dé ìsàlẹ̀ dàbí iná tó mọ́lẹ̀ yí i ká. <verse number="28" style="v"/>Ìmọ́lẹ̀ tó yí i ká yìí dàbí ìrísí òṣùmàrè tó yọ nínú àwọsánmọ̀ ní ọjọ́ òjò, bẹ́ẹ̀ ni ìmọ́lẹ̀ tò yí i ká.</para>
  <para style="p">Báyìí ni ìrísí ògo <char style="nd">Olúwa</char>. Nígbà tí mo rí i, mo dojúbolẹ̀, mo sì gbọ́ ohùn ẹnìkan tó ń sọ̀rọ̀.</para>
  <chapter number="2" style="c"/>
  <para style="s1">Ọlọ́run pe Esekiẹli</para>
  <para style="p">
    <verse number="1" style="v"/>Ó sọ fún mi pé, “Ọmọ ènìyàn, dìde dúró lórí ẹsẹ̀ rẹ. Èmi yóò bá ọ sọ̀rọ̀.” <verse number="2" style="v"/>Bí ó ṣe ń sọ̀rọ̀, ẹ̀mí sì wọ inú mi ó mú mi dúró lórí ẹsẹ̀ mi, mo sì ń gbọ́ tí ó ń bá mi sọ̀rọ̀.</para>
  <para style="p">
    <verse number="3" style="v"/>Ó sọ pé, “Ọmọ ènìyàn, mo ń rán ọ sí àwọn ọmọ Israẹli, sí ọlọ̀tẹ̀ orílẹ̀-èdè tí wọ́n ti ṣọ̀tẹ̀ sí mi; àwọn àti baba ńlá wọn ti ṣọ̀tẹ̀ sí mi títí di òní olónìí. <verse number="4" style="v"/>Àwọn ènìyàn tí mo ń rán ọ sí jẹ́ aláìgbọ́ràn àti ọlọ́kàn líle. Sọ fún wọn pé, ‘Èyí ni ohun tí <char style="nd">Olúwa</char> Olódùmarè wí’ <verse number="5" style="v"/>Bí wọn fetísílẹ̀ tàbí wọn kò fetísílẹ̀—nítorí pé ọlọ̀tẹ̀ ilé ni wọ́n—wọn yóò mọ̀ pé wòlíì kan wà láàrín wọn. <verse number="6" style="v"/>Àti ìwọ, ọmọ ènìyàn, má ṣe bẹ̀rù wọn tàbí ọ̀rọ̀ ẹnu wọn. Má ṣe bẹ̀rù, bí ó tilẹ̀ jẹ́ pé òṣùṣú àti ẹ̀gún yí ọ ká, tí o sì ń gbé àárín àwọn àkéekèe. Má ṣe bẹ̀rù ohun tí wọ́n ń sọ tàbí bẹ̀rù wọn, bí ó tilẹ̀ jẹ́ pé ọlọ̀tẹ̀ ìdílé ni wọ́n. <verse number="7" style="v"/>Ìwọ gbọdọ̀ sọ ọ̀rọ̀ mi fún wọn, bí wọ́n gbọ́ bí wọn kọ̀ láti gbọ́ torí pé ọlọ̀tẹ̀ ni wọ́n. <verse number="8" style="v"/><note caller="-" style="x"><char style="xo" closed="false">2.8–3.3: </char><char style="xt" closed="false"><ref loc="REV 5:1">If 5.1</ref>; <ref loc="REV 10:8-10">10.8-10</ref>.</char></note>Ṣùgbọ́n ìwọ, ọmọ ènìyàn, gbọ́ ohun tí mo ń sọ fún ọ. Má ṣe ṣọ̀tẹ̀ bí i ti ìdílé ọlọ́tẹ̀; la ẹnu rẹ kí o sì jẹ ohun tí mo fún ọ.”</para>
  <para style="p">
    <verse number="9" style="v"/>Mo sì wò, mo sì rí ọwọ́ kan tí a nà sí mi. Ìwé kíká sì wà níbẹ̀, <verse number="10" style="v"/>ó sì tú ìwé náà fún mi. Ní ojú àti ẹ̀yìn ìwé náà ni a kọ ìpohùnréré ẹkún, ọ̀fọ̀ àti ègún sí.</para>
  <chapter number="3" style="c"/>
  <para style="p">
    <verse number="1" style="v"/>Síwájú sí i, ó sọ fún mi pé, “Ọmọ ènìyàn, jẹ ohun tí ó wà níwájú rẹ, jẹ ìwé kíká yìí; kí o sì lọ fi bá ilé Israẹli sọ̀rọ̀.” <verse number="2" style="v"/>Mo sì ya ẹnu mi, ó sì mú mi jẹ ìwé kíká náà.</para>
  <para style="p">
    <verse number="3" style="v"/>Ó tún sọ fún mi pé, “Ọmọ ènìyàn, jẹ ìwé kíká tí mo fún ọ yìí, fi bọ́ inú àti ikùn rẹ.” Nígbà náà ni mo jẹ ẹ́, dídùn rẹ̀ dàbí oyin ní ẹnu mi.</para>
  <para style="p">
    <verse number="4" style="v"/>Ó sì tún sọ fún mi pé: “Ọmọ ènìyàn, lọ ni ìsinsin yìí bá mi sọ ọ̀rọ̀ mi fún ilé Israẹli. <verse number="5" style="v"/>A kò rán ọ sí àwọn tó ń sọ èdè àjèjì tàbí tí èdè wọn ṣòro láti gbọ́, ṣùgbọ́n orílẹ̀-èdè Israẹli ni mo rán ọ sí <verse number="6" style="v"/>kì í ṣe sí ọ̀pọ̀ ènìyàn tó ń sọ àjèjì èdè tàbí tí èdè wọn ṣòro láti gbọ́, àwọn tí ọ̀rọ̀ wọn le fún ọ láti gbọ́ yé. Dájúdájú bí mo bá rán ọ sí wọn, wọn ìbá sì fetísílẹ̀ sí ọ. <verse number="7" style="v"/>Ṣùgbọ́n ilé Israẹli kò fẹ́ gbọ́ tìrẹ nítorí pé wọn kò fẹ́ láti gbọ́ tèmi, torí pé aláìgbọ́ràn àti ọlọ́kàn líle ni gbogbo ilé Israẹli. <verse number="8" style="v"/>Ṣùgbọ́n bí i tiwọn lèmi náà yóò ṣe jẹ́ kí ojú àti ọkàn rẹ le. <verse number="9" style="v"/>Èmi yóò ṣe iwájú orí rẹ bí òkúta tó le jùlọ, ànító le ju òkúta-ìbọn lọ. Má ṣe bẹ̀rù wọn tàbí jẹ́ kí wọn ó dáyà já ọ. Bí ó tilẹ̀ jẹ́ pé ìdílé ọlọ̀tẹ̀ ni wọ́n.”</para>
  <para style="p">
    <verse number="10" style="v"/>Ó sì sọ fún mi pé, “Ọmọ ènìyàn, gbọ́ gbogbo ọ̀rọ̀ tí mo ń sọ, kí o sì gba gbogbo ọ̀rọ̀ yìí sí ọkàn rẹ. <verse number="11" style="v"/>Lọ nísinsin yìí sí ọ̀dọ̀ àwọn ènìyàn rẹ tó wà ní ìgbèkùn. Sọ fún wọn pé báyìí ni <char style="nd">Olúwa</char> Olódùmarè wí yálà wọ́n gbọ́ tàbí wọn kò gbọ́.”</para>
  <para style="p">
    <verse number="12" style="v"/>Nígbà náà ni Ẹ̀mí gbé mi sókè, mo sì gbọ́ ohùn ìró ńlá lẹ́yìn mi tó sọ pé, kí a gbé ògo <char style="nd">Olúwa</char> ga láti ibùgbé rẹ̀ wá! <verse number="13" style="v"/>Bẹ́ẹ̀ ni mo tún gbọ́ ariwo ìyẹ́ apá àti kẹ̀kẹ́ àwọn ẹ̀dá alààyè náà pẹ̀lú ariwo tó dàbí àrá ńlá. <verse number="14" style="v"/>Ẹ̀mí náà sì gbé mi sókè, ó sì mú mi lọ, mo lọ pẹ̀lú ọkàn kíkorò àti ìbínú nínú ẹ̀mí mi, pẹ̀lú ọwọ́ líle <char style="nd">Olúwa</char> ni ara mi. <verse number="15" style="v"/>Nígbà náà ni mo lọ sí etí odò Kebari níbi tí àwọn ìgbèkùn ń gbé ni Teli-Abibu. Níbẹ̀ níbi tí wọ́n ń gbé, mo jókòó láàrín wọn pẹ̀lú ìyanu, fún ọjọ́ méje.</para>
  <para style="s1">Ìkìlọ̀ sí Israẹli</para>
  <para style="p">
    <verse number="16" style="v"/>
    <note caller="-" style="x">
      <char style="xo" closed="false">3.16-21: </char>
      <char style="xt" closed="false">
        <ref loc="EZK 33:1-9">El 33.1-9</ref>.</char>
    </note>Lẹ́yìn ọjọ́ méje, ọ̀rọ̀ <char style="nd">Olúwa</char> tọ̀ mí wá wí pé: <verse number="17" style="v"/>“Ọmọ ènìyàn, mo ti fi ọ́ ṣe olùṣọ́ fún ilé Israẹli; nítorí náà gbọ́ ọ̀rọ̀ tí mo ń sọ, fún wọn ní ìkìlọ̀ láti ọ̀dọ̀ mi. <verse number="18" style="v"/>Bí mo bá sọ fún ènìyàn búburú pé, dájúdájú, ‘Ìwọ yóò kú,’ tí ìwọ kò sì kìlọ̀ fún ènìyàn búburú yìí láti dáwọ́ ìwà ibi rẹ̀ dúró, kí o sì gba ẹ̀mí rẹ̀ là, ènìyàn búburú náà yóò kú nínú ẹ̀ṣẹ̀ rẹ̀, ṣùgbọ́n ní ọwọ́ rẹ ni èmi yóò ti béèrè ẹ̀jẹ̀ rẹ̀. <verse number="19" style="v"/>Ṣùgbọ́n bí o bá kìlọ̀ fún ènìyàn búburú, tí ó kọ̀ tí kò fi ìwà búburú rẹ̀ sílẹ̀, yóò kú sínú ẹ̀ṣẹ̀ rẹ̀; ṣùgbọ́n ọrùn tìrẹ ti mọ́.</para>
  <para style="p">
    <verse number="20" style="v"/>“Bákan náà, bí olódodo kan bá yípadà, tó sì bẹ̀rẹ̀ sí í ṣe àìṣòdodo, tí mo sì fi ohun ìkọ̀sẹ̀ sí ọ̀nà rẹ̀, yóò kú sínú ẹ̀ṣẹ̀ rẹ̀. Nítorí pé ìwọ kọ̀ láti kìlọ̀ fún un, yóò kú sínú ẹ̀ṣẹ̀ rẹ̀, a ó gbàgbé gbogbo ìwà rere tó ti hù tẹ́lẹ̀, ṣùgbọ́n ní ọwọ́ rẹ̀ ni èmi yóò ti béèrè ẹ̀jẹ̀ rẹ̀. <verse number="21" style="v"/>Ṣùgbọ́n bí o bá kìlọ̀ fún olódodo tó sì dáwọ́ ìwà ẹ̀ṣẹ̀ rẹ̀ dúró, dájúdájú òun yóò yè nítorí pé ó ti gba ìkìlọ̀, ọrùn tìrẹ sì mọ́.”</para>
  <para style="p">
    <verse number="22" style="v"/>Ọwọ́ <char style="nd">Olúwa</char> wà lára mi níbẹ̀, ó sì wí fún mi pé, “Dìde, lọ sí ibi tí ó tẹ́jú, èmi yóò sì bá ọ sọ̀rọ̀ níbẹ̀.” <verse number="23" style="v"/>Mo sì dìde, mo lọ sí ibi tí ó tẹ́jú. Ògo <char style="nd">Olúwa</char> dúró níbẹ̀, ó dàbí irú ògo tí mo rí létí odò Kebari, mo sì dojúbolẹ̀.</para>
  <para style="p">
    <verse number="24" style="v"/>Nígbà náà ni Ẹ̀mí wọ inú mi, tí ó sì tún gbé mi dúró. Ó sì wí fún mi pé: “Lọ, ti ara rẹ mọ́ inú ilé rẹ <verse number="25" style="v"/>ṣùgbọ́n ìwọ, ọmọ ènìyàn, wọn yóò fi okùn dè ọ́ mọ́lẹ̀; dé ibi pé ìwọ kò ní í le rìn káàkiri láàrín àwọn ènìyàn. <verse number="26" style="v"/>Èmi yóò mú kí ahọ́n rẹ lẹ̀ mọ́ àjà ẹnu rẹ, tó bẹ́ẹ̀ ti ìwọ yóò wà ní ìdákẹ́ jẹ́ẹ́. Ìwọ kò sì ní lè bá wọn wí, bí ó tilẹ̀ jẹ́ pé ọlọ̀tẹ̀ ilé ní wọn <verse number="27" style="v"/>Ṣùgbọ́n nígbà tí èmi bá bá ọ sọ̀rọ̀, Èmi yóò ṣí ọ lẹ́nu, ìwọ yóò sì sọ fún wọn pé, ‘Èyí ni ohun tí <char style="nd">Olúwa</char> Olódùmarè wí.’ Ẹni tó bá fẹ́ kí ó gbọ́, ẹni tó bá fẹ́ kọ̀, kó kọ̀ nítorí ọlọ̀tẹ̀ ilé ni wọ́n.</para>
  <chapter number="4" style="c"/>
  <para style="s1">A ya àwòrán ìgbógunti Jerusalẹmu</para>
  <para style="p">
    <verse number="1" style="v"/>“Nísinsin yìí, ìwọ ọmọ ènìyàn, mú amọ̀ ṣíṣù kan, gbé e sí iwájú rẹ, kí o sì ya àwòrán ìlú Jerusalẹmu sí orí rẹ̀. <verse number="2" style="v"/>Kí o sì dó tì í, kí o sì mọ ilé ìṣọ́ tì í, kí o sì mọ odi tì í, kí o sì gbé ogun sí i, kí o sì to òòlù yí i ká. <verse number="3" style="v"/>Kí o sì fi àwo irin kan ṣe ògiri láàrín rẹ̀ àti ìlú yìí, kí o sì kọjú sí i, a ó sì dó tì í, ìwọ yóò sì dó tì í. Èyí yóò jẹ́ ààmì fún ilé Israẹli.</para>
  <para style="p">
    <verse number="4" style="v"/>“Lẹ́yìn èyí, lọ fi ẹ̀gbẹ́ òsì dùbúlẹ̀, kí o sì gbé ẹ̀ṣẹ̀ ilé Israẹli lé orí ara rẹ. Iye ọjọ́ tí ìwọ bá fi sùn náà ni ìwọ yóò fi ru ẹ̀ṣẹ̀ wọn. <verse number="5" style="v"/>Nítorí mo fi iye ọdún tí wọ́n fi ṣẹ̀ fún ọ gẹ́gẹ́ bí iye ọjọ́ tí ìwọ yóò lò. Nítorí náà, ìwọ yóò ru ẹ̀ṣẹ̀ ilé Israẹli fún irínwó ọjọ́ ó dín mẹ́wàá (390).</para>
  <para style="p">
    <verse number="6" style="v"/>“Tí o bá parí èyí, tún fi ẹ̀gbẹ́ ọ̀tún dùbúlẹ̀ kí o sì ru ẹ̀ṣẹ̀ ilé Juda fún ogójì (40) ọjọ́, nítorí pé ọjọ́ kan ló dúró fún ọdún kan. <verse number="7" style="v"/>Ìwọ dojúkọ ìgbógunti Jerusalẹmu, na ọwọ́ rẹ sí i, kí o sì sọ àsọtẹ́lẹ̀ nípa ìlú náà. <verse number="8" style="v"/>Èmi yóò dè ọ́ ní okùn dé bi pé ìwọ kò ní í le yírapadà láti ìhà ọ̀tún sí ìhà òsì títí tí ọjọ́ ìgbóguntì rẹ yóò fi pé.</para>
  <para style="p">
    <verse number="9" style="v"/>“Mú alikama, ọkà bàbà àti barle, erèé àti lẹntili, jéró àti ẹwẹ; fi àwọn nǹkan wọ̀nyí ṣe àkàrà tí ìwọ yóò máa jẹ nígbà tí ìwọ bá dùbúlẹ̀ fún irínwó ọjọ́ ó dín mẹ́wàá. <verse number="10" style="v"/>Wọn òṣùwọ̀n ogún ṣékélì oúnjẹ tí ìwọ yóò máa jẹ lójoojúmọ́ kí o sì máa jẹ ẹ́ ní àkókò tí a ti yà sọ́tọ̀. <verse number="11" style="v"/>Bákan náà, wọn ìdámẹ́fà omi, kí ìwọ ó sì máa mú ní àkókò tí a yà sọ́tọ̀. <verse number="12" style="v"/>Ìwọ yóò sì jẹ ẹ́ bí àkàrà barle; dín in ní ojú àwọn ènìyàn, ìgbẹ́ ènìyàn ni kí o fi dáná rẹ.” <verse number="13" style="v"/><char style="nd">Olúwa</char> sọ pé, “Báyìí ni àwọn ọmọ Israẹli yóò jẹ oúnjẹ àìmọ́ láàrín àwọn orílẹ̀-èdè tí èmi yóò lé wọn lọ.”</para>
  <para style="p">
    <verse number="14" style="v"/>Nígbà náà ni mo wí pé, “Háà! Kò rí bẹ́ẹ̀ <char style="nd">Olúwa</char> Olódùmarè! Láti ìgbà èwe mi di ìsinsin yìí èmi kò tí ì sọ ara mi di aláìmọ́ rí. Èmi kò tí ì jẹ ohun tó kú fúnrarẹ̀ tàbí èyí tí ẹranko búburú fàya pẹ́rẹpẹ̀rẹ. Bẹ́ẹ̀ ni ẹran àìmọ́ kan kò tí ì wọ ẹnu mi rí.”</para>
  <para style="p">
    <verse number="15" style="v"/>Nígbà náà ló wí fún mi pé, “Wò ó, Èmi ó fún ọ ní ìgbẹ́ màlúù dípò ìgbẹ́ ènìyàn. Èmi yóò mú ki ó dín àkàrà rẹ lórí ìgbẹ́ màlúù dípò ìgbẹ́ ènìyàn.”</para>
  <para style="p">
    <verse number="16" style="v"/>Ó sì tún sọ fún mi pé: “Ọmọ ènìyàn, èmi yóò dáwọ́ ìpèsè oúnjẹ dúró ní Jerusalẹmu. Ní pípín ni àwọn ènìyàn yóò máa pín oúnjẹ jẹ pẹ̀lú ìfọkànsọ́nà bẹ́ẹ̀ gẹ́gẹ́ ni wọn yóò máa mu omi pẹ̀lú ìdààmú, <verse number="17" style="v"/>nítorí pé oúnjẹ àti omi yóò wọ́n. Wọn yóò máa wo ara wọn pẹ̀lú ìyanu, èmi yóò sì jẹ́ kí wọ́n ṣọ̀fọ̀ nítorí ẹ̀ṣẹ̀ wọn.</para>
  <chapter number="5" style="c"/>
  <para style="s1">Idà n bọ̀ sórí Jerusalẹmu</para>
  <para style="p">
    <verse number="1" style="v"/>“Báyìí, ọmọ ènìyàn, mú ìdá tí ó mú kí o sì fi ṣe abẹ ìfárí onígbàjámọ̀, kí o fi fá irun orí àti irùngbọ̀n rẹ. Fi irun yìí sórí ìwọ̀n kí o sì pín in. <verse number="2" style="v"/>Nígbà tí ọjọ́ ìgbóguntì bá parí, sun ìdákan nínú ìdámẹ́ta irun yìí níná láàrín ìlú. Mú ìdákan nínú mẹ́ta kí o fi idà bù ú káàkiri ìlú. Kí o sì tú ìdákan yòókù ká sínú afẹ́fẹ́. Nítorí pé pẹ̀lú idà ni èmi yóò máa lé wọn ká. <verse number="3" style="v"/>Ṣùgbọ́n mú díẹ̀ nínú irun yìí kí o sì ta á mọ́ etí aṣọ rẹ. <verse number="4" style="v"/>Tún ju díẹ̀ nínú irun yìí sínú iná, kí o sun ún níná. Torí pé láti ibẹ̀ ni iná yóò ti jáde lọ sí gbogbo ilé Israẹli.</para>
  <para style="p">
    <verse number="5" style="v"/>“Báyìí ni <char style="nd">Olúwa</char> Olódùmarè wí: Èyí ní Jerusalẹmu, tí mo gbé kalẹ̀ sí àárín àwọn orílẹ̀-èdè, pẹ̀lú àwọn ìlú gbogbo tí o yí i ká. <verse number="6" style="v"/>Síbẹ̀ nínú ìwà búburú rẹ ó ti ṣọ̀tẹ̀ si òfin àti ìlànà mi ju àwọn orílẹ̀-èdè àti àwọn ilẹ̀ tó yí i ká lọ. Ó ti kọ òfin mi sílẹ̀, o kò sì pa ìlànà mi mọ́.</para>
  <para style="p">
    <verse number="7" style="v"/>“Nítorí náà, báyìí ni <char style="nd">Olúwa</char> Olódùmarè wí: Nítorí pé ẹ̀yin ti ṣe àìgbọ́ràn ju àwọn orílẹ̀-èdè tó yí yín ká lọ, tí ẹ kò sì tẹ̀lé ìlànà mi tàbí kí o pa òfin mi mọ́. O kò tilẹ̀ túnṣe dáradára tó àwọn orílẹ̀-èdè tó yí ọ ká.</para>
  <para style="p">
    <verse number="8" style="v"/>“Nítorí náà báyìí ni <char style="nd">Olúwa</char> Olódùmarè wí: Èmi gan an lòdì sí ọ, Jerusalẹmu, èmi yóò sì jẹ ọ́ ní yà lójú àwọn orílẹ̀-èdè tó yí ọ ká. <verse number="9" style="v"/>Nítorí gbogbo ohun ìríra rẹ, èmi yóò ṣe ohun tí n kò tí ì ṣe rí láàrín rẹ àti èyí tí n kò ní í ṣe irú rẹ̀ mọ́. <verse number="10" style="v"/>Nítorí náà láàrín rẹ àwọn baba yóò máa jẹ ọmọ wọn, àwọn ọmọ náà yóò máa jẹ baba wọn. Èmi yóò jẹ ọ́ ní yà, èmi yóò sì tú àwọn tó bá ṣẹ́kù ká sínú ẹ̀fúùfù. <verse number="11" style="v"/>Nítorí náà, <char style="nd">Olúwa</char> Olódùmarè wí pé, bí mo ṣe wà láààyè, nítorí pé ìwọ ti sọ ibi mímọ́ mi di àìmọ́ pẹ̀lú àwọn àwòrán ẹ̀gbin àti àwọn ohun ìríra rẹ, èmi yóò mú ojúrere mi kúrò lára rẹ, èmi kò ní í da ọ sí, bẹ́ẹ̀ ni èmi kì yóò wò ọ́ pẹ̀lú àánú mọ́. <verse number="12" style="v"/>Ìdámẹ́ta nínú àwọn ènìyàn rẹ yóò kú nípa àjàkálẹ̀-ààrùn tàbí kí ìyàn run wọ́n: ìdámẹ́ta yóò ṣubú nípa idà lẹ́yìn odi rẹ, èmi yóò sì tú ìdámẹ́ta yòókù ká sínú ẹ̀fúùfù, èmi yóò sì máa fi idà lé wọn.</para>
  <para style="p">
    <verse number="13" style="v"/>“Ìbínú mi yóò sì dúró, bẹ́ẹ̀ ni ìbínú gbígbóná mi yóò sì rọlẹ̀, èmi yóò sì ti gba ẹ̀san mi. Nígbà tí mo bá sì parí ìbínú mi lórí wọn, wọn ó mọ̀ pé Èmi <char style="nd">Olúwa</char> ti sọ̀rọ̀ nínú ìtara mi.</para>
  <para style="p">
    <verse number="14" style="v"/>“Èmi yóò fi ọ́ ṣòfò, èmi yóò sì sọ ọ́ di ẹ̀gàn fún àwọn orílẹ̀-èdè tó yí ọ ká, àti lójú àwọn tó ń kọjá <verse number="15" style="v"/>O ó wá di ẹ̀gàn, ẹ̀sín àti ẹ̀kọ̀ àti ohun ẹ̀rù àti ìyanu fún àwọn orílẹ̀-èdè tó yí ọ ká, nígbà tí mo bá fìyà jẹ ọ́ nínú ìbínú àti nínú ìbínú gbígbóná mi. Èmi <char style="nd">Olúwa</char> ni ó sọ bẹ́ẹ̀. <verse number="16" style="v"/>Nígbà tí èmi ó rán ọfà búburú ìyàn sí wọn, èyí tí yóò jẹ́ fún ìparun wọn. Èmí tí èmi yóò rán run yín. Èmí yóò sì sọ ìyàn di púpọ̀ fún yín. Èmí yóò sì ṣẹ́ ọ̀pá oúnjẹ yín. <verse number="17" style="v"/>Èmi yóò rán ìyàn àti ẹranko búburú sí i yín, wọn yóò fi yín sílẹ̀ ni àìlọ́mọ. Àjàkálẹ̀-ààrùn àti ìtàjẹ̀ sílẹ̀ yóò kọjá láàrín yín. Èmi yóò si mú idà wá sórí rẹ. Èmi <char style="nd">Olúwa</char> ló sọ bẹ́ẹ̀.”</para>
  <chapter number="6" style="c"/>
  <para style="s1">Ìsọtẹ́lẹ̀ sí àwọn òkè Israẹli</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> sì tọ̀ mí wá wí pé: <verse number="2" style="v"/>“Ọmọ ènìyàn, dojúkọ àwọn òkè Israẹli; kí o sì sọtẹ́lẹ̀ lòdì sí wọn <verse number="3" style="v"/>wí pé: ‘Ẹ̀yin òkè Israẹli, ẹ gbọ́ ọ̀rọ̀ <char style="nd">Olúwa</char> Olódùmarè. Báyìí ni <char style="nd">Olúwa</char> Olódùmarè wí sí ẹ̀yin òkè ńlá àti àwọn òkè kéékèèkéé, sí àwọn odò ṣíṣàn àti sí Àfonífojì, èmi yóò mú idà wa sórí yín, èmí yóò sì pa ibi gíga yín run. <verse number="4" style="v"/>Èmi yóò wó pẹpẹ yín lulẹ̀, èmi yóò sì fọ́ pẹpẹ tùràrí yín túútúú; èmi yóò sì pa àwọn ènìyàn yín síwájú àwọn òrìṣà wọn. <verse number="5" style="v"/>Èmi yóò tẹ́ òkú àwọn ará Israẹli síwájú òrìṣà wọn, èmi yóò sì fọ́n egungun wọn yí pẹpẹ wọn ká. <verse number="6" style="v"/>Gbogbo ibi tí ẹ ń gbé àti àwọn ibi gíga yín ni yóò di píparun, gbogbo pẹpẹ yín ni yóò di ahoro, àwọn òrìṣà yín yóò di fífọ́ túútúú, àwọn pẹpẹ tùràrí yín ni a ó gé lulẹ̀, gbogbo iṣẹ́ yín yóò parẹ́. <verse number="7" style="v"/>Àwọn ènìyàn yín yóò ṣubú láàrín yín, ẹ ó sì mọ̀ pé Èmi ni <char style="nd">Olúwa</char>.</para>
  <para style="p">
    <verse number="8" style="v"/>“ ‘Ṣùgbọ́n èmi yóò dá àwọn kan sí nítorí pé díẹ̀ nínú yín ni yóò bọ́ lọ́wọ́ idà, nígbà tí a bá fọ́n yín ká sí gbogbo ilẹ̀ àti orílẹ̀-èdè. <verse number="9" style="v"/>Àwọn ti ó bọ́ nínú yin yóò sì rántí mi láàrín àwọn orílẹ̀-èdè níbi tí wọn yóò dìwọ́n ní ìgbèkùn lọ, nítorí wọ́n yóò máa rántí mi bí wọ́n ti bà mí lọ́kàn jẹ́ nípa àgbèrè wọn, tí ó yà wọ́n kúrò lọ́dọ̀ mi àti nípa ojú wọn tí ó ṣàfẹ́rí àwọn òrìṣà. Wọn yóò sì ṣú ara wọn nítorí ìwà ibi tí wọ́n ti hù nípa gbogbo ìríra wọn. <verse number="10" style="v"/>Wọn yóò sì mọ̀ pé Èmi ni <char style="nd">Olúwa</char>; àti pé kì í ṣe lásán ni mo ń lérí pé èmi yóò mú ìdààmú bá wọn.</para>
  <para style="p">
    <verse number="11" style="v"/>“ ‘Èyí ni ohun tí <char style="nd">Olúwa</char> Olódùmarè wí: Pàtẹ́wọ́ kí o tún fẹsẹ̀ janlẹ̀, kí o wá kígbe síta pé, “Ó ṣe!” Ilé Israẹli yóò ṣubú nípa idà, ìyàn àti àjàkálẹ̀-ààrùn nítorí gbogbo ìwà ìríra búburú tí wọ́n hù. Wọn yóò ṣubú nípa idà àti ìyàn. <verse number="12" style="v"/>Ẹni tó wà lókèèrè yóò kú pẹ̀lú àjàkálẹ̀-ààrùn, àti ẹni tó wà nítòsí yóò ṣubú pẹ̀lú idà, ìyàn ni yóò pa ẹni tó bá ṣẹ́kù sílẹ̀. Báyìí ni èmi yóò ṣe mú ìbínú gbígbóná mi wá sórí wọn. <verse number="13" style="v"/>Wọn yóò sì mọ̀ pé Èmi ni <char style="nd">Olúwa</char>, nígbà tí òkú àwọn ènìyàn wọn bá wà níbẹ̀ láàrín òrìṣà wọn yí pẹpẹ wọn ká, lórí àwọn òkè gíga gbogbo, àti lórí góńgó òkè àti lábẹ́ igi tútù àti lábẹ́ igi óákù, níbi tí wọ́n ti ń fi tùràrí olóòórùn dídùn rú ẹbọ sí gbogbo òrìṣà wọn. <verse number="14" style="v"/>Èmi yóò na ọwọ́ mi jáde sí wọn láti mú kí ilẹ̀ náà ṣòfò, kí ó sì dahoro dé aṣálẹ̀ ìhà Dibila—ní gbogbo ibùgbé wọn. Nígbà náà ni wọn yóò mọ̀ pé Èmi ni <char style="nd">Olúwa</char>.’ ”</para>
  <chapter number="7" style="c"/>
  <para style="s1">Òpin ti dé</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ mí wá: <verse number="2" style="v"/><note caller="-" style="x"><char style="xo" closed="false">7.2: </char><char style="xt" closed="false"><ref loc="REV 7:1">If 7.1</ref>; <ref loc="REV 20:8">20.8</ref>.</char></note>“Ọmọ ènìyàn, báyìí ni <char style="nd">Olúwa</char> Olódùmarè wí sí ilé Israẹli:</para>
  <para style="q1">“ ‘Òpin! Òpin ti dé</para>
  <para style="q2">sí igun mẹ́rẹ̀ẹ̀rin ilẹ̀ náà!</para>
  <para style="q1">
    <verse number="3" style="v"/>Òpin tí dé sí ọ báyìí,</para>
  <para style="q2">èmi yóò sì tú ìbínú mi jáde sí ọ,</para>
  <para style="q1">èmi yóò dájọ́ rẹ gẹ́gẹ́ bí ìwà rẹ,</para>
  <para style="q2">èmi yóò sì san án fún ọ gẹ́gẹ́ bí gbogbo ìwà ìríra rẹ.</para>
  <para style="q1">
    <verse number="4" style="v"/>Ojú mi kò ní i dá ọ sì,</para>
  <para style="q2">bẹ́ẹ̀ ni èmi kì yóò ṣàánú;</para>
  <para style="q2">ṣùgbọ́n èmi yóò san án fún ọ gẹ́gẹ́ bí ọ̀nà rẹ</para>
  <para style="q2">àti gbogbo ìwà ìríra tó wà láàrín rẹ.</para>
  <para style="m">Nígbà náà ní ẹ̀yin yóò mọ̀ pé èmi ni <char style="nd">Olúwa</char>.’</para>
  <para style="b"/>
  <para style="p">
    <verse number="5" style="v"/>“Èyí ni <char style="nd">Olúwa</char> Olódùmarè wí:</para>
  <para style="q1">“ ‘Ibi! Ibi kan ṣoṣo</para>
  <para style="q2">Kíyèsi, ń bọ̀ ní orí rẹ;</para>
  <para style="q1">
    <verse number="6" style="v"/>Òpin ti dé!</para>
  <para style="q2">Òpin ti dé!</para>
  <para style="q1">Ó ti dìde lòdì sí ọ.</para>
  <para style="q2">Kíyèsi, ó ti dé!</para>
  <para style="q1">
    <verse number="7" style="v"/>Ìparun ti dé sórí rẹ,</para>
  <para style="q2">ìwọ tó ń gbé ní ilẹ̀ náà.</para>
  <para style="q1">Àkókò náà dé! Ọjọ́ wàhálà ti súnmọ́ etílé!</para>
  <para style="q2">Kì í ṣe ọjọ́ ariwo ayọ̀ lórí òkè.</para>
  <para style="q1">
    <verse number="8" style="v"/>Mo ṣetán láti tú ìbínú gbígbóná mi lé ọ lórí</para>
  <para style="q2">àti láti lo ìbínú mi lórí rẹ gẹ́gẹ́ bí gbogbo ọ̀nà rẹ,</para>
  <para style="q1">èmi yóò sì dá ọ lẹ́jọ́ gẹ́gẹ́ bí ọ̀nà rẹ</para>
  <para style="q2">àti gẹ́gẹ́ bí ìwà ìríra rẹ ni èmi yóò sì san án fún ọ.</para>
  <para style="q1">
    <verse number="9" style="v"/>Ojú mi kò ní i dá ọ sí,</para>
  <para style="q2">èmi kò sì ní wò ọ́ pẹ̀lú àánú;</para>
  <para style="q1">èmi yóò san án fún ọ gẹ́gẹ́ bí ọ̀nà rẹ</para>
  <para style="q2">àti fún gbogbo ìwà ìríra tí wà láàrín rẹ.</para>
  <para style="m">Nígbà náà ní ẹ o mọ̀ pé èmi <char style="nd">Olúwa</char> lo kọlù yín.</para>
  <para style="q1">
    <verse number="10" style="v"/>“ ‘Ọjọ́ náà dé!</para>
  <para style="q2">Kíyèsi ó ti dé!</para>
  <para style="q1">Ìparun ti bú jáde,</para>
  <para style="q2">ọ̀pá ti tanná,</para>
  <para style="q2">ìgbéraga ti rúdí!</para>
  <para style="q1">
    <verse number="11" style="v"/>Ìwà ipá ti di ọ̀pá ìwà búburú;</para>
  <para style="q2">ọ̀pá láti jẹ ẹni búburú ní ìyà.</para>
  <para style="q1">Kò sí nínú wọn tí yóò ṣẹ́kù,</para>
  <para style="q2">tàbí nínú ọ̀pọ̀lọpọ̀ wọn,</para>
  <para style="q1">kò sí nínú ọrọ̀ wọn,</para>
  <para style="q2">kò sí ohun tí ó ní iye.</para>
  <para style="q1">
    <verse number="12" style="v"/>Àkókò náà dé!</para>
  <para style="q2">Ọjọ́ náà ti dé!</para>
  <para style="q1">Kí òǹrajà má ṣe yọ̀,</para>
  <para style="q2">bẹ́ẹ̀ ni ki òǹtajà má ṣe ṣọ̀fọ̀;</para>
  <para style="q2">nítorí, ìbínú gbígbóná wà lórí gbogbo ènìyàn.</para>
  <para style="q1">
    <verse number="13" style="v"/>Nítorí pé òǹtajà kì yóò rí gbà padà</para>
  <para style="q2">dúkìá èyí tó tà</para>
  <para style="q2">níwọ̀n ìgbà ti àwọn méjèèjì bá wà láààyè.</para>
  <para style="q2">Nítorí ìran tó kan gbogbo ènìyàn yìí</para>
  <para style="q2">kò ní yí padà.</para>
  <para style="q1">Nítorí ẹ̀ṣẹ̀ wọn, kò sí ọ̀kan nínú wọn</para>
  <para style="q2">tí yóò gba ara rẹ̀ là.</para>
  <para style="b"/>
  <para style="q1">
    <verse number="14" style="v"/>“ ‘Wọ́n ti fọn ìpè ogun,</para>
  <para style="q2">tí wọ́n sì pèsè ohun gbogbo sílẹ̀,</para>
  <para style="q1">ṣùgbọ́n kò sí ẹni tí yóò lọ ojú ogun,</para>
  <para style="q2">nítorí ìbínú gbígbóná mi ti wà lórí gbogbo ènìyàn.</para>
  <para style="q1">
    <verse number="15" style="v"/>Idà wà ní ìta,</para>
  <para style="q2">àjàkálẹ̀-ààrùn àti ìyàn wà nílé,</para>
  <para style="q1">idà yóò pa ẹni tó bá wà ní orílẹ̀-èdè,</para>
  <para style="q2">àjàkálẹ̀-ààrùn àti ìyàn yóò pa ẹni tó bá wà ní ìlú.</para>
  <para style="q1">
    <verse number="16" style="v"/>Gbogbo àwọn tí ó bọ́ nínú wọn yóò sálà,</para>
  <para style="q2">wọn yóò sì wà lórí òkè.</para>
  <para style="q1">Bí i àdàbà inú Àfonífojì,</para>
  <para style="q2">gbogbo wọn yóò máa ṣọ̀fọ̀,</para>
  <para style="q2">olúkúlùkù nítorí àìṣedéédéé rẹ̀.</para>
  <para style="q1">
    <verse number="17" style="v"/>Gbogbo ọwọ́ yóò rọ,</para>
  <para style="q2">gbogbo orúnkún yóò di aláìlágbára bí omi.</para>
  <para style="q1">
    <verse number="18" style="v"/>Wọn yóò wọ aṣọ ọ̀fọ̀,</para>
  <para style="q2">ẹ̀rù yóò sì bò wọ́n mọ́lẹ̀,</para>
  <para style="q1">ìtìjú yóò mù wọn,</para>
  <para style="q2">wọn yóò sì fá irun wọn.</para>
  <para style="b"/>
  <para style="q1">
    <verse number="19" style="v"/>“ ‘Wọn yóò dà fàdákà wọn sí ojú pópó,</para>
  <para style="q2">wúrà wọn yóò sì dàbí èérí</para>
  <para style="q1">fàdákà àti wúrà wọn</para>
  <para style="q2">kò ní le gbà wọ́n</para>
  <para style="q2">ní ọjọ́ ìbínú gbígbóná <char style="nd">Olúwa</char>.</para>
  <para style="q1">Wọn kò ní le jẹun tẹ́ ra wọn lọ́rùn</para>
  <para style="q2">tàbí kí wọn kún ikùn wọn pẹ̀lú oúnjẹ</para>
  <para style="q2">nítorí pé ó ti di ohun ìkọ̀sẹ̀ fún wọn.</para>
  <para style="q1">
    <verse number="20" style="v"/>Wọ́n ń ṣe ìgbéraga pẹ̀lú ohun ọ̀ṣọ́ wọn tí ó lẹ́wà,</para>
  <para style="q2">wọn sì ti fi ṣe òrìṣà,</para>
  <para style="q1">wọn sì tún ya àwòrán ìríra wọn níbẹ̀.</para>
  <para style="q2">Nítorí náà, èmi yóò sọ àwọn nǹkan wọ̀nyí di aláìmọ́ fún wọn.</para>
  <para style="q1">
    <verse number="21" style="v"/>Èmi yóò sì fi àwọn nǹkan wọ̀nyí ṣe ìjẹ fún àjèjì</para>
  <para style="q2">àti ìkógun fún àwọn ènìyàn búburú ayé,</para>
  <para style="q2">wọn yóò sì sọ ọ́ di aláìmọ́.</para>
  <para style="q1">
    <verse number="22" style="v"/>Èmi yóò gbójú mi kúrò lára wọn,</para>
  <para style="q2">àwọn ọlọ́ṣà yóò sì sọ ibi ìṣúra mi di aláìmọ́;</para>
  <para style="q1">àwọn ọlọ́ṣà yóò wọ inú rẹ̀,</para>
  <para style="q2">wọn yóò sì bà á jẹ́.</para>
  <para style="b"/>
  <para style="q1">
    <verse number="23" style="v"/>“ ‘Rọ ẹ̀wọ̀n irin!</para>
  <para style="q2">Nítorí pé ilẹ̀ náà kún fún ẹ̀ṣẹ̀ ìtàjẹ̀ sílẹ̀,</para>
  <para style="q2">ìlú náà sí kún fún ìwà ipá.</para>
  <para style="q1">
    <verse number="24" style="v"/>Èmi yóò mú kí orílẹ̀-èdè ti ó búburú jùlọ</para>
  <para style="q2">láti jogún ilé wọn.</para>
  <para style="q1">Èmi yóò sì fi òpin sí ìgbéraga àwọn alágbára,</para>
  <para style="q2">ibi mímọ́ wọn yóò sì di bíbàjẹ́.</para>
  <para style="q1">
    <verse number="25" style="v"/>Nígbà tí ìpayà bá dé,</para>
  <para style="q2">wọn yóò wá àlàáfíà, kì yóò sì ṣí</para>
  <para style="q1">
    <verse number="26" style="v"/>Wàhálà lórí wàhálà yóò dé,</para>
  <para style="q2">ìdágìrì lórí ìdágìrì.</para>
  <para style="q1">Nígbà náà ni wọn yóò wá ìran lọ́dọ̀ wòlíì,</para>
  <para style="q2">ṣùgbọ́n ẹ̀kọ́ òfin yóò parun lọ́dọ̀ àlùfáà,</para>
  <para style="q2">bẹ́ẹ̀ ni ìmọ̀ràn yóò ṣègbé lọ́dọ̀ àwọn àgbàgbà.</para>
  <para style="q1">
    <verse number="27" style="v"/>Ọba yóò ṣọ̀fọ̀,</para>
  <para style="q2">ọmọ-aládé yóò wà láìní ìrètí,</para>
  <para style="q2">ọwọ́ àwọn ènìyàn ilẹ̀ náà yóò wárìrì.</para>
  <para style="q1">Èmi yóò ṣe é fún wọn gẹ́gẹ́ bí ìṣe wọn,</para>
  <para style="q2">èmi yóò ṣe ìdájọ́ wọn gẹ́gẹ́ bí ìgbékalẹ̀ wọn.</para>
  <para style="m">Nígbà náà ni wọn yóò mọ̀ pé èmi ní <char style="nd">Olúwa</char>.’ ”</para>
  <chapter number="8" style="c"/>
  <para style="s1">Ìbọ̀rìṣà nínú ilé <char style="nd">Olúwa</char></para>
  <para style="p">
    <verse number="1" style="v"/>Ní ọjọ́ karùn-ún, oṣù kẹfà ọdún kẹfà bí mo ṣe jókòó nílé mi pẹ̀lú àwọn àgbàgbà Juda níwájú mi, ọwọ́ <char style="nd">Olúwa</char> Olódùmarè bà lé mi níbẹ̀. <verse number="2" style="v"/>Nígbà tí mo wò, mo rí ohun kan tí ó jọ ènìyàn. Láti ibi ìbàdí rẹ lọ sísàlẹ̀ dàbí iná, láti ibi ìbàdí yìí sókè sì mọ́lẹ̀ bí idẹ tó ń kọ mọ̀nà. <verse number="3" style="v"/>Ó na ohun tó dàbí ọwọ́ jáde, ó fi gba mi ní irun orí mú, Ẹ̀mí sì gbé mi sókè sí agbede-méjì ayé àti ọ̀run, ó sì mú mi lọ rí ìran Ọlọ́run, mo sì lọ sí Jerusalẹmu, ṣí ìlẹ̀kùn ẹnu-ọ̀nà òde àríwá níbi tí ère owú tí ó ń mú ni bínú wá níwájú mi, <verse number="4" style="v"/>Sì kíyèsi i, ògo Ọlọ́run Israẹli wà níbẹ̀, gẹ́gẹ́ bí ìran ti mo rí ni pẹ̀tẹ́lẹ̀.</para>
  <para style="p">
    <verse number="5" style="v"/>Ó sì sọ fún mi pé, “Ọmọ ènìyàn, gbójú sókè sí ìhà àríwá.” Èmi náà sì gbójú sókè sí ìhà àríwá mo sì rí ère tí ó ń mú ni jowú ní ẹnu-ọ̀nà ibi pẹpẹ.</para>
  <para style="p">
    <verse number="6" style="v"/>Ó sì wí fún mi pé, “Ọmọ ènìyàn, ṣé o rí ohun tí wọ́n ń ṣe ohun ìríra ńlá tí ilé Israẹli ń ṣe, láti lé mi jìnnà réré sí ibi mímọ́ mi? Ṣùgbọ́n ìwọ yóò tún rí àwọn ìríra ńlá tó tóbi jù èyí lọ.”</para>
  <para style="p">
    <verse number="7" style="v"/>Ó mú mi wá sí ẹnu-ọ̀nà àgbàlá. Mo wò ó, mo sì rí ihò kan lẹ́gbẹ̀ẹ́ ògiri. <verse number="8" style="v"/>Nígbà náà ló sọ fún mi pé, “Ọmọ ènìyàn, gbẹ́ inú ògiri náà,” Nígbà tí mo sì gbẹ́ inú ògiri, mo rí ìlẹ̀kùn kan.</para>
  <para style="p">
    <verse number="9" style="v"/>Ó sì wí fún mi pé, “Wọlé kí ìwọ kí ó rí ohun ìríra búburú tí wọ́n ń ṣe níbẹ̀.” <verse number="10" style="v"/>Mo wọlé, mo sì rí àwòrán oríṣìíríṣìí ẹranko tí ń fà nílẹ̀ àti àwọn ẹranko ìríra àti gbogbo òrìṣà ilẹ̀ Israẹli tí wọ́n yà sára ògiri. <verse number="11" style="v"/>Níwájú wọn ni àádọ́rin (70) ọkùnrin tó jẹ́ àgbàgbà ilé Israẹli dúró sí, Jaaṣaniah ọmọ Ṣafani sì dúró sí àárín wọn. Ọ̀kọ̀ọ̀kan wọn sì mú àwo tùràrí lọ́wọ́, òórùn sì ń tú jáde.</para>
  <para style="p">
    <verse number="12" style="v"/>Ó sọ fún mi pé, “Ọmọ ènìyàn, ṣé o ti rí ohun tí àwọn àgbàgbà ilé Israẹli ń ṣe nínú òkùnkùn, olúkúlùkù ní yàrá òrìṣà rẹ̀? Wọ́n ní, ‘<char style="nd">Olúwa</char> kò rí wa; <char style="nd">Olúwa</char> ti kọ̀ ilé náà sílẹ̀.’ ” <verse number="13" style="v"/>Ó tún sọ fún mi pé, “Ìwọ yóò rí wọn tí wọ́n ń ṣe àwọn ohun ìríra tó burú jù bẹ́ẹ̀ lọ.”</para>
  <para style="p">
    <verse number="14" style="v"/>Ó mú mi wá sí ẹnu-ọ̀nà ilé <char style="nd">Olúwa</char> tó wà ní ìhà àríwá, mo sì rí àwọn obìnrin tó jókòó, tí wọ́n sí ẹnu-ọ̀nà ilé <char style="nd">Olúwa</char> tó wà ní ìhà àríwá, mo sì rí àwọn obìnrin tó jókòó, tí wọ́n sì ń ṣọ̀fọ̀ fún Tamusi. <verse number="15" style="v"/>Ó sọ fún mi pé, “Ṣé ìwọ rí báyìí, ọmọ ènìyàn? Ìwọ yóò tún rí ìríra tó ga jù èyí lọ.”</para>
  <para style="p">
    <verse number="16" style="v"/>Ó mú mi wá sí ibi àgbàlá ilé <char style="nd">Olúwa</char>, ní ẹnu-ọ̀nà tẹmpili <char style="nd">Olúwa</char>, wọn kọjú sí ìlà-oòrùn, wọ́n sì ń foríbalẹ̀ fún oòrùn ní apá ìlà-oòrùn.</para>
  <para style="p">
    <verse number="17" style="v"/>Ó sì wí fún mi, “Ṣé ìwọ ti rí èyí ọmọ ènìyàn? Ǹjẹ́ ohun kékeré ni fún ilé Juda láti ṣe àwọn ohun ìríra tí wọn ń ṣe níbi yìí? Ṣé o tún yẹ kí wọ́n fi ìwà ipá kún ilẹ̀ kí wọn sì máa mú mi bínú ní gbogbo ìgbà? Wò wọn bi wọn ṣe n fi ẹ̀ka wọn sínú inú wọn. <verse number="18" style="v"/>Nítorí náà, èmi yóò fi ìbínú bá wọn wí; èmi kò ní i dá wọn sí bẹ́ẹ̀ ni èmi kò sì ní fojú àánú wò wọ́n. Bí wọ́n tilẹ̀ ń pariwo sí mi létí, èmi kò ní fetí sí wọn.”</para>
  <chapter number="9" style="c"/>
  <para style="s1">Wọ́n pa àwọn abọ̀rìṣà</para>
  <para style="p">
    <verse number="1" style="v"/>Mo gbọ́ ti ó kígbe ní ohùn rara pé, “Mú àwọn olùṣọ́ ìlú súnmọ́ itòsí, kí olúkúlùkù wọn mú ohun ìjà olóró lọ́wọ́.” <verse number="2" style="v"/>Lójú ẹsẹ̀ ni ọkùnrin mẹ́fà jáde láti ẹnu-ọ̀nà òkè tó kọjú sí ìhà àríwá, olúkúlùkù pẹ̀lú ohun ìjà olóró lọ́wọ́ wọn. Ọkùnrin kan tó wọ aṣọ funfun gbòò wa láàrín wọn, pẹ̀lú ohun ìkọ̀wé lẹ́gbẹ̀ẹ́ rẹ̀. Gbogbo wọn sì dúró lẹ́gbẹ̀ẹ́ pẹpẹ idẹ.</para>
  <para style="p">
    <verse number="3" style="v"/>Ògo Ọlọ́run Israẹli sì gòkè kúrò lórí kérúbù, níbi tó wà tẹ́lẹ̀ lọ sí ibi ìloro tẹmpili. Nígbà náà ni <char style="nd">Olúwa</char> pe ọkùnrin tó wọ aṣọ funfun náà tí ó sì ní ohun ìkọ̀wé lẹ́gbẹ̀ẹ́ rẹ̀. <verse number="4" style="v"/><note caller="-" style="x"><char style="xo" closed="false">9.4,6: </char><char style="xt" closed="false"><ref loc="1PE 4:17">1Pt 4.17</ref>; <ref loc="REV 7:3">If 7.3</ref>; <ref loc="REV 9:4">9.4</ref>; <ref loc="REV 14:1">14.1</ref>.</char></note>Ó sì sọ fún un pé, “La àárín ìlú Jerusalẹmu já, kí ìwọ sì fi ààmì síwájú orí gbogbo àwọn tó ń kẹ́dùn, tó sì ń sọkún nítorí ohun ìríra tí wọn ń ṣe láàrín rẹ̀.”</para>
  <para style="p">
    <verse number="5" style="v"/>Bí mo ṣe ń fetí sí èyí, O tún sọ fún àwọn yòókù pé, “Tẹ̀lé ọkùnrin náà lọ sí àárín ìlú láti pa láì dá sí àti láì ṣàánú rárá. <verse number="6" style="v"/>Ẹ pa arúgbó àti ọ̀dọ́mọkùnrin, ẹ pa ọlọ́mọge, obìnrin àti ọmọ kéékèèkéé, ṣùgbọ́n ẹ má ṣe fi ọwọ́ kan àwọn tó ní ààmì. Ẹ bẹ̀rẹ̀ láti ibi mímọ́.” Bẹ́ẹ̀ ni wọ́n sì bẹ̀rẹ̀ láti ọ̀dọ̀ àwọn àgbàgbà tó wà níwájú tẹmpili.</para>
  <para style="p">
    <verse number="7" style="v"/>Nígbà náà lo sọ fún wọn pé, “Ẹ sọ tẹmpili náà di àìmọ́, kí òkú sì kún àgbàlá náà. Ẹ lọ!” Wọ́n jáde síta, wọ́n sì bẹ̀rẹ̀ sí í pa ènìyàn láàrín ìlú. <verse number="8" style="v"/>Èmi nìkan ló ṣẹ́kù nígbà tí wọ́n lọ pa àwọn ènìyàn, mo dójú mi bolẹ̀, mo kígbe pé, “Háà! <char style="nd">Olúwa</char> Olódùmarè! Ìwọ yóò ha pa ìyókù Israẹli nípa dída ìbínú gbígbóná rẹ sórí Jerusalẹmu?”</para>
  <para style="p">
    <verse number="9" style="v"/>Ó dá mi lóhùn pé, “Ẹ̀ṣẹ̀ ilé Israẹli àti Juda pọ gidigidi; ilé wọn kún fún ìtàjẹ̀ sílẹ̀ àti àìṣòótọ́. Wọ́n ní, ‘<char style="nd">Olúwa</char> tí kọ ilẹ̀ náà sílẹ̀; <char style="nd">Olúwa</char> kò sì rí wa.’ <verse number="10" style="v"/>Nítorí náà, èmi kò ní wò wọ́n pẹ̀lú àánú, èmi kò sì ní dá wọn sí, ṣùgbọ́n Èmi yóò dá ohun tí wọ́n ti ṣe padà sórí wọn.”</para>
  <para style="p">
    <verse number="11" style="v"/>Ọkùnrin tí ó wọ aṣọ ọ̀gbọ̀, tí ó ní ìwo tàdáwà ní ẹ̀gbẹ́ rẹ̀ ròyìn pé, “Mo ti ṣe gẹ́gẹ́ bí ìwọ ti pàṣẹ fún mi.”</para>
  <chapter number="10" style="c"/>
  <para style="s1">Ògo kúrò nínú tẹmpili</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">10.1: </char>
      <char style="xt" closed="false">
        <ref loc="REV 4:2">If 4.2</ref>.</char>
    </note>Mo sì wò ó, mo rí ohun kan tó dàbí òkúta safire nínú òfúrufú tó wà lókè orí kérúbù, ìrísí ohun yìí sì dàbí ìtẹ́. <verse number="2" style="v"/><note caller="-" style="x"><char style="xo" closed="false">10.2: </char><char style="xt" closed="false"><ref loc="REV 8:5">If 8.5</ref>.</char></note><char style="nd">Olúwa</char> sì sọ fún ọkùnrin tó wọ aṣọ funfun pé, “Lọ sí àárín àwọn kẹ̀kẹ́ tó wà lábẹ́ kérúbù. Bu ẹyin iná tó kúnwọ́ rẹ láàrín kérúbù, kí o sì fọ́n sórí ìlú náà.” Ó sì lọ lójú mi.</para>
  <para style="p">
    <verse number="3" style="v"/>Àwọn kérúbù dúró sí apá gúúsù tẹmpili nígbà tí ọkùnrin náà wọlé, ìkùùkuu sì bo inú àgbàlá. <verse number="4" style="v"/>Ògo <char style="nd">Olúwa</char> sì kúrò lórí àwọn kérúbù, ó bọ́ sí ibi ìloro tẹmpili. Ìkùùkuu sì bo inú tẹmpili, àgbàlá sì kún fún ìmọ́lẹ̀ àti ògo <char style="nd">Olúwa</char>. <verse number="5" style="v"/>A sì gbọ́ ariwo ìyẹ́ àwọn kérúbù yìí títí dé àgbàlá tó wà ní ìta gẹ́gẹ́ bí ìgbà tí Ọlọ́run Olódùmarè (Eli-Ṣaddai) bá ń sọ̀rọ̀.</para>
  <para style="p">
    <verse number="6" style="v"/>Nígbà tí <char style="nd">Olúwa</char> pàṣẹ fún ọkùnrin aláṣọ funfun yìí pé, “Mú iná láàrín àwọn kẹ̀kẹ́, láàrín àwọn kérúbù,” ó sì lọ dúró ṣẹ́gbẹ̀ẹ́ àwọn kẹ̀kẹ́ náà. <verse number="7" style="v"/>Ọ̀kan nínú àwọn kérúbù sì nawọ́ sí ibi iná tó wà láàrín kérúbù yòókù. Ó mú lára rẹ, ó fi sínú ọwọ́ ọkùnrin aláṣọ funfun, òun náà gbà á, ó sì jáde lọ. <verse number="8" style="v"/>(Ohun tó dàbí ọwọ́ ènìyàn wà lábẹ́ ìyẹ́ àwọn kérúbù yìí.)</para>
  <para style="p">
    <verse number="9" style="v"/>Nígbà tí mo sì wò, kíyèsí i, àwọn kẹ̀kẹ́ mẹ́rin wà lẹ́gbẹ̀ẹ́ àwọn kérúbù yìí, kẹ̀kẹ́ kọ̀ọ̀kan wà lẹ́gbẹ̀ẹ́ kérúbù kọ̀ọ̀kan; ìrí àwọn kẹ̀kẹ́ yìí ń tàn yanran bí àwọ̀ òkúta berili. <verse number="10" style="v"/>Ní ti ìrísí wọn, gbogbo wọn jọra wọn; ọ̀kọ̀ọ̀kan rí bí ìgbà tí kẹ̀kẹ́ kan wà nínú kẹ̀kẹ́ mìíràn. <verse number="11" style="v"/>Nígbà tí wọ́n ń lọ, wọ́n tẹ̀lé ọ̀kan nínú ọ̀nà mẹ́rin tí àwọn kérúbù dojúkọ; àwọn kẹ̀kẹ́ náà kò yípadà bí àwọn kérúbù ti ń lọ. Àwọn kérúbù ń lọ sí ibi tí orí dojúkọ láì yà. <verse number="12" style="v"/><note caller="-" style="x"><char style="xo" closed="false">10.12: </char><char style="xt" closed="false"><ref loc="EZK 1:18">El 1.18</ref>; <ref loc="REV 4:8">If 4.8</ref>.</char></note>Gbogbo ara wọn àti ẹ̀yìn, ọwọ́ wọn àti ìyẹ́ wọn, àti àwọn kẹ̀kẹ́ kún fún ojú yíkákiri kẹ̀kẹ́, tí àwọn mẹ́rẹ̀ẹ̀rin ní. <verse number="13" style="v"/>Mo gbọ́ tí wọ́n pe àwọn kẹ̀kẹ́ yìí ni “kẹ̀kẹ́ àjà.” <verse number="14" style="v"/><note caller="-" style="x"><char style="xo" closed="false">10.14: </char><char style="xt" closed="false"><ref loc="EZK 1:10">El 1.10</ref>; <ref loc="REV 4:7">If 4.7</ref>.</char></note>Ọ̀kọ̀ọ̀kan àwọn kérúbù yìí ni ojú mẹ́rin: ojú èkínní jẹ́ ojú kérúbù, ojú kejì jẹ́ ti ènìyàn, ojú kẹta jẹ́ ti kìnnìún nígbà tí ojú kẹrin jẹ́ ti ẹyẹ idì.</para>
  <para style="p">
    <verse number="15" style="v"/>A gbé àwọn kérúbù sókè. Èyí ni àwọn ẹ̀dá alààyè tí mo rí létí odò Kebari. <verse number="16" style="v"/>Bí àwọn kérúbù yìí bá ń lọ àwọn kẹ̀kẹ́ ẹgbẹ́ wọn náà yóò lọ; bẹ́ẹ̀ ni bí àwọn kérúbù bá tú ìyẹ́ wọn ká láti dìde nílẹ̀, àwọn kẹ̀kẹ́ yìí kò ní kúrò lẹ́gbẹ̀ẹ́ wọn. <verse number="17" style="v"/>Bí àwọn kérúbù bá dúró díẹ̀ àwọn kẹ̀kẹ́ náà yóò dúró jẹ́ẹ́; bí àwọn kérúbù bá dìde àwọn kẹ̀kẹ́ náà yóò dìde, nítorí pé ẹ̀mí àwọn ẹ̀dá alààyè yìí wà nínú wọn.</para>
  <para style="p">
    <verse number="18" style="v"/>Ògo <char style="nd">Olúwa</char> kúrò níbi ìloro tẹmpili, ó sì dúró sórí àwọn kérúbù. <verse number="19" style="v"/>Àwọn kérúbù gbé ìyẹ́ wọn sókè, wọ́n sì fò kúrò nílẹ̀ lójú mi, wọ́n sì lọ pẹ̀lú kẹ̀kẹ́ wọn lẹ́ẹ̀kan náà. Wọ́n dúró níbi ìlẹ̀kùn ẹnu-ọ̀nà ìlà-oòrùn ilé <char style="nd">Olúwa</char>, ògo Ọlọ́run Israẹli sì wà lórí wọn.</para>
  <para style="p">
    <verse number="20" style="v"/>Àwọn wọ̀nyí ni ẹ̀dá alààyè tí mo rí lábẹ́ Ọlọ́run Israẹli létí odò Kebari, mo sì mọ̀ pé kérúbù ni wọ́n. <verse number="21" style="v"/>Ọ̀kọ̀ọ̀kan wọn ní ojú mẹ́rin àti ìyẹ́ mẹ́rin, lábẹ́ ìyẹ́ wọn ni ohun tó jọ ọwọ́ ènìyàn wà. <verse number="22" style="v"/>Àfiwé ojú àti ìrísí wọn rí bákan náà pẹ̀lú àwọn tí mo rí létí odò Kebari. Olúkúlùkù wọn sì ń lọ sí ọ̀kánkán tààrà.</para>
  <chapter number="11" style="c"/>
  <para style="s1">Ìdájọ́ lórí àwọn àgbà Israẹli</para>
  <para style="p">
    <verse number="1" style="v"/>Ẹ̀mí sì gbé mi sókè, ó mú mi lọ sí ẹnu-ọ̀nà ilé <char style="nd">Olúwa</char> èyí tó dojúkọ ìlà-oòrùn. Ní àbáwọlé ẹnu-ọ̀nà yìí ni àwọn ọkùnrin mẹ́ẹ̀ẹ́dọ́gbọ̀n wá, mo rí Jaaṣaniah ọmọ Assuri àti Pelatiah ọmọ Benaiah, tí wọ́n jẹ́ ìjòyè àwọn ènìyàn. <verse number="2" style="v"/><char style="nd">Olúwa</char> sì sọ fún mi pé, “Ọmọ ènìyàn, àwọn ọkùnrin yìí ló ń pète ibi, wọ́n sì ń gbé ìmọ̀ràn búburú kalẹ̀ nínú ìlú. <verse number="3" style="v"/>Wọ́n ní, ‘Kò ha tí ì tó àsìkò láti kọ́lé? Ìlú yìí ni ìkòkò ìdáná, àwa sì ni ẹran’. <verse number="4" style="v"/>Nítorí náà sọtẹ́lẹ̀ nípa wọn; ọmọ ènìyàn, sọtẹ́lẹ̀.”</para>
  <para style="p">
    <verse number="5" style="v"/>Ẹ̀mí <char style="nd">Olúwa</char> sì bà lé mi, ó sì wí pé, “Sọ̀rọ̀!” Báyìí ni <char style="nd">Olúwa</char> wí, Ohun tí ẹ ń sọ nìyìí, ilé Israẹli, mo mọ ohun tó wà lọ́kàn yín. <verse number="6" style="v"/>Ẹ̀yin ti sọ òkú yín di púpọ̀ nínú ìlú yìí, òkú sì ti kún gbogbo ìgboro rẹ̀.</para>
  <para style="p">
    <verse number="7" style="v"/>“Torí náà, báyìí ni <char style="nd">Olúwa</char> Olódùmarè wí, àwọn òkú tí ẹ fọn sílẹ̀ sí àárín yín ni ẹran, ìlú yìí sì ni ìkòkò ìdáná ṣùgbọ́n èmi yóò le yín jáde níbẹ̀. <verse number="8" style="v"/>Ẹ bẹ̀rù idà, èmi yóò sì mú idà wá sórí yín, bẹ́ẹ̀ ni <char style="nd">Olúwa</char> Olódùmarè wí. <verse number="9" style="v"/>Èmi yóò lé yín jáde kúrò ní ìlú yìí, èmi yóò sì fà yín lé àjèjì lọ́wọ́, èmi yóò sì mú ìdájọ́ ṣẹ lé yín lórí. <verse number="10" style="v"/>Nípa idà ni ẹ̀yin yóò ṣubú, èmi yóò sì ṣe ìdájọ́ yín ní àwọn ààlà ìlú Israẹli. Nígbà náà ni ẹ̀yin yóò mọ̀ pé Èmi ni <char style="nd">Olúwa</char>. <verse number="11" style="v"/>Ìlú yìí kò ní i jẹ́ ìkòkò ìdáná, bẹ́ẹ̀ ni ẹ̀yin náà kò sì ní jẹ́ ẹran nínú rẹ̀; Èmi yóò ṣe ìdájọ́ yín ní àwọn ààlà ìlú Israẹli. <verse number="12" style="v"/>Ẹ̀yin yóò sì mọ̀ pé Èmi ni <char style="nd">Olúwa</char>, nítorí pé ẹ̀yin kò tẹ̀lé àṣẹ mi ẹ̀yin kò sì pa òfin mi mọ́, ṣùgbọ́n ẹ̀yin ti hùwà gẹ́gẹ́ bí àwọn aláìgbàgbọ́ orílẹ̀-èdè tó yí yín ká.”</para>
  <para style="p">
    <verse number="13" style="v"/>Bí mo ṣe ń sọtẹ́lẹ̀ lọ́wọ́, Pelatiah ọmọ Benaiah kú. Mo sì dojúbolẹ̀, mo sì kígbe sókè pé, “Háà! <char style="nd">Olúwa</char>Olódùmarè! Ṣé ìwọ yóò ha pa ìyókù Israẹli run pátápátá ni?”</para>
  <para style="p">
    <verse number="14" style="v"/>Ọ̀rọ̀ <char style="nd">Olúwa</char> tún tọ̀ mí wá wí pé: <verse number="15" style="v"/>“Ọmọ ènìyàn, àwọn arákùnrin rẹ, àní àwọn ará rẹ, àwọn ọkùnrin nínú ìbátan rẹ, àti gbogbo ilé Israẹli pátápátá, ni àwọn ará Jerusalẹmu ti wí fún pé, ‘Ẹ jìnnà sí <char style="nd">Olúwa</char>, àwa ni a fi ilẹ̀ yìí fún yín ní ìní.’</para>
  <para style="s1">Ìlérí pé Israẹli yóò padà</para>
  <para style="p">
    <verse number="16" style="v"/>“Nítorí náà, sọ fún àwọn tó wà ní ìgbèkùn pé, ‘Báyìí ni <char style="nd">Olúwa</char> Olódùmarè wí, bó tilẹ̀ jẹ́ pé mo ti fọ́n wọn káàkiri orílẹ̀-èdè, síbẹ̀ fún ìgbà díẹ̀, èmi yóò jẹ́ ibi mímọ́ fún wọn níbi tí wọ́n lọ.’</para>
  <para style="p">
    <verse number="17" style="v"/>“Nítorí náà, wí pé: ‘Báyìí ni <char style="nd">Olúwa</char> Olódùmarè wí: Èmi yóò kó wọn jọ kúrò láàrín àwọn orílẹ̀-èdè tí mo fọ́n wọn ká sí, Èmi yóò sì fún wọn ní ilẹ̀ Israẹli padà.’</para>
  <para style="p">
    <verse number="18" style="v"/>“Wọn yóò padà síbẹ̀, wọn yóò sì mú gbogbo àwòrán ìríra rẹ̀ àti ìbọ̀rìṣà rẹ̀ kúrò. <verse number="19" style="v"/><note caller="-" style="x"><char style="xo" closed="false">11.19: </char><char style="xt" closed="false"><ref loc="EZK 18:31">El 18.31</ref>; <ref loc="EZK 36:26">36.26</ref>; <ref loc="2CO 3:3">2Kọ 3.3</ref>.</char></note>Èmi yóò fún wọn ní ọ̀kankan; èmi yóò sì fi ẹ̀mí tuntun sínú wọn; Èmi yóò mú ọkàn òkúta kúrò lára wọn, èmi yóò sì fún wọn ní ọkàn tó rọ̀ bí ara ẹran. <verse number="20" style="v"/>Kí wọn le tẹ̀lé àṣẹ mi, kí wọn sì le pa òfin mi mọ́. Wọ́n yóò jẹ́ ènìyàn mi, Èmi náà yóò sì jẹ́ Ọlọ́run wọn. <verse number="21" style="v"/>Ṣùgbọ́n fún àwọn tí wọ́n ń fi gbogbo ọkàn wọn sin àwọn àwòrán ìríra àti àwọn òrìṣà, Èmi yóò mú ẹ̀san ohun tí wọ́n ṣe wá sí orí wọn bẹ́ẹ̀ ni <char style="nd">Olúwa</char> Olódùmarè wí.”</para>
  <para style="p">
    <verse number="22" style="v"/>Àwọn kérúbù sì gbé ìyẹ́ wọn sókè pẹ̀lú kẹ̀kẹ́ lẹ́gbẹ̀ẹ́ wọn, ògo Ọlọ́run Israẹli sì wà lókè orí wọn. <verse number="23" style="v"/>Ògo <char style="nd">Olúwa</char> sì gòkè lọ kúrò láàrín ìlú, ó sì dúró lórí òkè tó wà ní ìlà-oòrùn ìlú náà. <verse number="24" style="v"/>Lẹ́yìn náà, ẹ̀mí gbé mi sókè, ó sì mú mi wá sí Kaldea lójú ìran, nípa ti ẹ̀mí Ọlọ́run sí ọ̀dọ̀ àwọn ti ìgbèkùn.</para>
  <para style="p">Bẹ́ẹ̀ ni ìran tí mo rí lọ kúrò ní ọ̀dọ̀ mi, <verse number="25" style="v"/>Mo sì sọ gbogbo ohun tí <char style="nd">Olúwa</char> fihàn mí fún àwọn tó wà ní ìgbèkùn.</para>
  <chapter number="12" style="c"/>
  <para style="s1">Àpẹẹrẹ àwọn tó wà ní ìgbèkùn</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ mí wá wí pé: <verse number="2" style="v"/><note caller="-" style="x"><char style="xo" closed="false">12.2: </char><char style="xt" closed="false"><ref loc="MRK 8:18">Mk 8.18</ref>.</char></note>“Ọmọ ènìyàn, ìwọ ń gbé ní àárín ọlọ̀tẹ̀ ènìyàn. Wọ́n lójú láti fi ríran, ṣùgbọ́n wọn kò ríran, bẹ́ẹ̀ ni wọ́n létí láti fi gbọ́rọ̀ ṣùgbọ́n wọn kò gbọ́rọ̀, torí pé ọlọ̀tẹ̀ ènìyàn ni wọ́n.</para>
  <para style="p">
    <verse number="3" style="v"/>“Nítorí náà, ọmọ ènìyàn, palẹ̀ ẹrù rẹ mọ́ láti lọ sí ìgbèkùn, ní ọ̀sán gangan ní ojú wọn, kúrò láti ibi tí ìwọ wà lọ sí ibòmíràn. Bóyá bí wọ́n bá rí ọ, wọn yóò sì ronú bó tilẹ̀ jẹ́ pé ọlọ̀tẹ̀ ilé ni wọ́n. <verse number="4" style="v"/>Di ẹrù ìgbèkùn rẹ lójú wọn ní ọ̀sán án gangan, nígbà tí ó bá sì di alẹ́, ní ojú wọn, máa lọ sí ìgbèkùn gẹ́gẹ́ bí àwọn tí ó lọ ìgbèkùn ṣe máa ń ṣe. <verse number="5" style="v"/>Dá ògiri lu ní ojú wọn, kí ìwọ sì gba ibẹ̀ kó ẹrù rẹ jáde. <verse number="6" style="v"/>Gbé ẹrù rẹ lé èjìká ní ojú wọn, bo ojú rẹ, kí ìwọ má ba à rí ilẹ̀, sì ru ẹrù rẹ lọ ní alẹ́ nítorí pé mo fi ọ́ ṣe ààmì fún ilé Israẹli.”</para>
  <para style="p">
    <verse number="7" style="v"/>Mo ṣe gẹ́gẹ́ bí <char style="nd">Olúwa</char> ti pàṣẹ fún mi. Mo kó ẹrù mi jáde ní ọ̀sán án láti lọ fun ìgbèkùn. Nígbà tó di ìrọ̀lẹ́, mo dá ògiri lu pẹ̀lú ọwọ́ mi. Mo sì gbe ẹrù mi lé èjìká nínú òkùnkùn ní ojú wọn.</para>
  <para style="p">
    <verse number="8" style="v"/>Ní òwúrọ̀ ọjọ́ kejì, ọ̀rọ̀ <char style="nd">Olúwa</char> tọ̀ mí wá wí pé: <verse number="9" style="v"/>“Ọmọ ènìyàn, Ǹjẹ́ ọlọ̀tẹ̀ ilé Israẹli tilẹ̀ bi ọ́ pé, ‘Kí ni ohun tí o ń ṣe túmọ̀ sí?’</para>
  <para style="p">
    <verse number="10" style="v"/>“Sọ fún wọn pé, ‘Báyìí ni <char style="nd">Olúwa</char> Olódùmarè wí: Ọ̀rọ̀-ìjìnlẹ̀ yìí kan àwọn ọmọ-aládé Jerusalẹmu àti gbogbo ilé Israẹli tí ó wà ní àárín rẹ. <verse number="11" style="v"/>Sọ fún wọn pé, Èmi jẹ́ ààmì fún yín’.</para>
  <para style="p">“Gẹ́gẹ́ bí mo ti ṣe, bẹ́ẹ̀ ni a ó ṣe sí wọn. Wọn ó kó lọ sí ìgbèkùn. Gẹ́gẹ́ bí ẹni ti a dè ní ìgbèkùn.</para>
  <para style="p">
    <verse number="12" style="v"/>“Ọmọ-aládé tí ó wà ní àárín wọn yóò di ẹrù rẹ̀ lé èjìká ní alẹ́ yóò sì jáde lọ, òun náà yóò da ògiri lu kí ó le gba ibẹ̀ jáde. Yóò sì bo ojú rẹ̀ kí ó má ba à rí ilẹ̀. <verse number="13" style="v"/>Èmi yóò ta àwọ̀n mi lé e lórí, yóò sì kó sínú okùn, Èmi yóò sì mú lọ sí Babeli, ní ilẹ̀ Kaldea, ṣùgbọ́n kò ní fojúrí ilẹ̀ náà ibẹ̀ ni yóò kú sí. <verse number="14" style="v"/>Gbogbo àwọn tó yí i ká láti ràn án lọ́wọ́ ọ̀pá ìtẹ̀lẹ̀ àti àwọn ọmọ-ogun rẹ̀ ni Èmi yóò túká sí afẹ́fẹ́, èmi yóò sì tún fi idà lé wọn kiri.</para>
  <para style="p">
    <verse number="15" style="v"/>“Wọn yóò sì mọ̀ pé èmi ni <char style="nd">Olúwa</char> nígbà tí mo bá tú wọn ká ní àárín àwọn orílẹ̀-èdè, tí mo sì fọ́n wọn ká sí ilẹ̀ káàkiri. <verse number="16" style="v"/>Ṣùgbọ́n èmi yóò ṣẹ́ díẹ̀ kù lára wọn, ní ọwọ́ idà, ìyàn àti àjàkálẹ̀-ààrùn, kí wọn le jẹ́wọ́ gbogbo ìṣe ìríra wọn ní àárín àwọn orílẹ̀-èdè yìí. Nígbà náà ni wọn yóò mọ̀ pé Èmi ni <char style="nd">Olúwa</char>.”</para>
  <para style="p">
    <verse number="17" style="v"/>Ọ̀rọ̀ <char style="nd">Olúwa</char> tọ̀ mí wá wí pé: <verse number="18" style="v"/>“Ọmọ ènìyàn, jẹ oúnjẹ rẹ pẹ̀lú ìwárìrì, sì mu omi rẹ pẹ̀lú ìwárìrì àti àìbalẹ̀ àyà. <verse number="19" style="v"/>Sọ fún àwọn ènìyàn ilẹ̀ náà pé, ‘Báyìí ni <char style="nd">Olúwa</char> Olódùmarè wí fún àwọn olùgbé Jerusalẹmu àti ilẹ̀ Israẹli pé: Pẹ̀lú àìbalẹ̀ àyà ni wọn yóò máa jẹun wọn, wọn yóò sì mu omi pẹ̀lú àìnírètí, kí ilẹ̀ wọn lè di ahoro torí ìwà ipá àwọn tó ń gbé ibẹ̀. <verse number="20" style="v"/>Ìlú tó jẹ́ ibùgbé ènìyàn tẹ́lẹ̀ yóò di òfo, ilẹ̀ náà yóò sì di ahoro. Ẹ̀yin yóò sì mọ̀ pé Èmi ni <char style="nd">Olúwa</char>.’ ”</para>
  <para style="p">
    <verse number="21" style="v"/>Ọ̀rọ̀ <char style="nd">Olúwa</char> tọ̀ mí wá pé: <verse number="22" style="v"/>“Ọmọ ènìyàn, irú òwe wo ni ẹ pa nílẹ̀ Israẹli pé: ‘A fa ọjọ́ gùn, gbogbo ìran di asán’? <verse number="23" style="v"/>Nítorí náà wí fún wọn pé, ‘Báyìí ni <char style="nd">Olúwa</char> Olódùmarè wí: Èmi yóò fi òpin sí òwe yìí, wọn kò ní ipa mọ́ ní Israẹli.’ Sọ fún wọn, ‘Ọjọ́ náà súnmọ́ tòsí nígbà tí gbogbo ìran àti ìsọtẹ́lẹ̀ yóò sì wá sí ìmúṣẹ. <verse number="24" style="v"/>Nítorí kò ní sí ìran asán tàbí àfọ̀ṣẹ tí ó ń pọ́n ni mọ́ ní àárín ilé Israẹli. <verse number="25" style="v"/>Ṣùgbọ́n Èmi <char style="nd">Olúwa</char> yóò sọ̀rọ̀, ọ̀rọ̀ tí mo sọ yóò sì ṣẹ láì falẹ̀. Báyìí ni <char style="nd">Olúwa</char> Olódùmarè wí, ní àsìkò yín, ẹ̀yin ọlọ̀tẹ̀ ilé ni Èmi yóò mú ọ̀rọ̀ yówù tí mo bá sọ ṣẹ.’ ”</para>
  <para style="p">
    <verse number="26" style="v"/>Ọ̀rọ̀ <char style="nd">Olúwa</char> tọ̀ mí wá pé: <verse number="27" style="v"/>“Ọmọ ènìyàn, ilé Israẹli ń wí pé, ‘Ìran ọjọ́ pípẹ́ ni ìwọ rí, ìwọ sì sọtẹ́lẹ̀ nípa àsìkò tó jìnnà réré.’</para>
  <para style="p">
    <verse number="28" style="v"/>“Nítorí náà sọ fún wọn, ‘Báyìí ni <char style="nd">Olúwa</char> Olódùmarè wí: Kò sí ọ̀kan nínú ọ̀rọ̀ mi tí yóò sún síwájú mọ́; ṣùgbọ́n ọ̀rọ̀ tí mo bá sọ yóò ṣẹ.’ ”</para>
  <chapter number="13" style="c"/>
  <para style="s1">Wòlíì èké gba ìdálẹ́bi</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ mí wá wí pé: <verse number="2" style="v"/>“Ọmọ ènìyàn sọtẹ́lẹ̀ lòdì sí àwọn wòlíì Israẹli tó ń sọtẹ́lẹ̀, kí o sì sọ fún àwọn tí ń sọtẹ́lẹ̀ láti inú èrò ọkàn wọn: ‘Ẹ gbọ́ ọ̀rọ̀ <char style="nd">Olúwa</char>! <verse number="3" style="v"/>Báyìí ni <char style="nd">Olúwa</char> Olódùmarè wí: Ègbé ni fún àwọn aṣiwèrè wòlíì tó ń tẹ̀lé ẹ̀mí ara wọn tí wọn kò sì rí nǹkan kan! <verse number="4" style="v"/>Israẹli àwọn wòlíì rẹ dàbí kọ̀lọ̀kọ̀lọ̀ nínú pápá. <verse number="5" style="v"/>Ẹ̀yin kò gòkè láti mọ odi tí ó ya ní ilé Israẹli kí wọ́n ba lè dúró gbọin ní ojú ogun ní ọjọ́ <char style="nd">Olúwa</char>. <verse number="6" style="v"/>Ìran àti àfọ̀ṣẹ wọn jẹ́ èké. Wọ́n wí pé, “<char style="nd">Olúwa</char> wí” nígbà tí <char style="nd">Olúwa</char> kò rán wọn, síbẹ̀ wọ́n fẹ́ kí <char style="nd">Olúwa</char> mú ọ̀rọ̀ wọn ṣẹ. <verse number="7" style="v"/>Ẹ̀yin kò ha ti rí ìran asán, ẹ̀yin kò ha ti fọ àfọ̀ṣẹ èké, nígbà tí ẹ̀yin sọ pé, “<char style="nd">Olúwa</char> wí,” bẹ́ẹ̀ sì ni Èmi kò sọ̀rọ̀?</para>
  <para style="p">
    <verse number="8" style="v"/>“ ‘Nítorí náà, báyìí ni <char style="nd">Olúwa</char> Olódùmarè wí: Nítorí ọ̀rọ̀ asán àti ìran èké yín, mo lòdì sí yín: ni <char style="nd">Olúwa</char> Olódùmarè wí. <verse number="9" style="v"/>Ọwọ́ mi yóò sì wà lórí àwọn wòlíì tó ń ríran asán, tó sì ń sọ àfọ̀ṣẹ èké. Wọn kò ní sí nínú ìjọ àwọn ènìyàn mi, a ó sì yọ orúkọ wọn kúrò nínú àkọsílẹ̀ ilé Israẹli, bẹ́ẹ̀ ni wọn kò sì ní wọ ilẹ̀ Israẹli mọ́. Nígbà náà ni ẹ̀yin yóò sì mọ̀ pé Èmi ni <char style="nd">Olúwa</char> Olódùmarè.</para>
  <para style="p">
    <verse number="10" style="v"/>“ ‘Wọ́n ti mú àwọn ènìyàn mi ṣìnà, wọ́n ní, “Àlàáfíà” nígbà tí kò sí àlàáfíà, nítorí pé bí àwọn ènìyàn bá mọ odi fẹ́lẹ́fẹ́lẹ́, wọn a fi amọ̀ àìpò rẹ́ ẹ, wọn ó sì fi ẹfun kùn ún, <verse number="11" style="v"/>nítorí náà, sọ fún àwọn tí ń fi amọ̀ àìpò rẹ́ ẹ àti àwọn tó fi ẹfun kùn ún pé, odi náà yóò wó, ìkún omi òjò yóò dé, Èmi yóò sì rán òkúta yìnyín sọ̀kalẹ̀, ìjì líle yóò ya á lulẹ̀. <verse number="12" style="v"/>Nígbà tí odi náà bá sì wó, ǹjẹ́ àwọn ènìyàn wọn kò níbi yín pé, “Rírẹ́ tí ẹ rẹ́ ẹ dà, ibo sì ni ẹfun tí ẹ fi kùn ún wà?”</para>
  <para style="p">
    <verse number="13" style="v"/>“ ‘Nítorí náà, báyìí ni <char style="nd">Olúwa</char> Olódùmarè wí: Nínú ìbínú gbígbóná mi, èmi yóò tu afẹ́fẹ́ líle lé e lórí nínú ìrunú mi, àti nínú ìbínú mi, òjò yóò sì rọ̀ púpọ̀ nínú ìbínú mi, àti yìnyín ńlá nínú ìrunú mi láti pa wọ́n run. <verse number="14" style="v"/>Èmi yóò wó ògiri tí ẹ fi amọ̀ àìpò rẹ́, èyí tí ẹ fi ẹfun kùn lulẹ̀ dé bi pé ìpìlẹ̀ rẹ yóò hàn jáde. Nígbà ti odi náà wó palẹ̀, a ó sì run yín sínú rẹ̀, ẹ̀yin yóò sì mọ̀ pé Èmi ni <char style="nd">Olúwa</char>. <verse number="15" style="v"/>Báyìí ni Èmi yóò ṣe lo ìbínú mi lórí odi yìí àti àwọn to fi amọ̀ àìpò rẹ́ ẹ, tí wọ́n sì fi ẹfun kùn ún. Èmi yóò sì sọ fún yín pé, “Kò sí odi mọ́, bẹ́ẹ̀ ni àwọn tó rẹ́ ẹ náà kò sí mọ́; <verse number="16" style="v"/>Àwọn wòlíì Israẹli tí ń sọtẹ́lẹ̀ sí Jerusalẹmu, tí wọn ríran àlàáfíà sí i nígbà ti kò sì àlàáfíà, báyìí ni <char style="nd">Olúwa</char> Olódùmarè wí.” ’</para>
  <para style="p">
    <verse number="17" style="v"/>“Nísinsin yìí, ọmọ ènìyàn, dojúkọ àwọn ọmọbìnrin ènìyàn rẹ tí wọ́n ń sọtẹ́lẹ̀ láti inú èrò ọkàn wọn, sọtẹ́lẹ̀ sí wọn <verse number="18" style="v"/>wí pé, ‘Báyìí ni <char style="nd">Olúwa</char> Olódùmarè wí: Ègbé ni fún ẹ̀yin obìnrin tí ẹ ń rán ìfúnpá òògùn sí ìgbọ̀nwọ́ àwọn ènìyàn, tí ẹ ń ṣe ìbòjú oríṣìíríṣìí fún orí oníkálùkù ènìyàn láti ṣọdẹ ọkàn wọn: Ẹ̀yin yóò wa dẹkùn fún ọkàn àwọn ènìyàn mi bí? Ẹ̀yin yóò sì gba ọkàn ti ó tọ̀ yín wá là bí? <verse number="19" style="v"/>Nítorí ẹ̀kúnwọ́ ọkà barle àti òkèlè oúnjẹ. Ẹ ti pa àwọn tí kò yẹ kí ẹ pa, ẹ sì fi àwọn tí kò yẹ kó wà láààyè sílẹ̀ nípa irọ́ tí ẹ ń pa fún àwọn ènìyàn mi, èyí tí àwọn náà ń fetí sí.</para>
  <para style="p">
    <verse number="20" style="v"/>“ ‘Nítorí náà, báyìí ni <char style="nd">Olúwa</char> Olódùmarè wí: Mo lòdì sí ìfúnpá òògùn tí ẹ fi ń ṣọdẹ ọkàn ènìyàn káàkiri bí ẹyẹ, Èmi yóò ya á kúrò lápá yín; Èmi yóò sì dá ọkàn àwọn ènìyàn tí ẹ ń ṣọdẹ sílẹ̀. <verse number="21" style="v"/>Èmi yóò ya àwọn ìbòjú yín, láti gba àwọn ènìyàn mi lọ́wọ́ yín, wọn kò sì ní jẹ́ ìjẹ fún yín mọ́. Nígbà náà ni ẹ̀yin yóò mọ̀ pé Èmi ni <char style="nd">Olúwa</char>. <verse number="22" style="v"/>Nítorí pé ẹ̀yin ti ba ọkàn àwọn olódodo jẹ́ pẹ̀lú irọ́ yín, nígbà tí Èmi kò mú ìbànújẹ́ bá wọn, àti nítorí ẹ̀yin ti mú ọkàn àwọn ènìyàn búburú le, kí wọ́n má ba à kúrò nínú ọ̀nà ibi wọn dé bi tí wọn yóò fi gba ẹ̀mí wọn là, <verse number="23" style="v"/>nítorí èyí, ẹ̀yin kò ní í ríran èké, ẹ̀yin kò sì ní fọ àfọ̀ṣẹ mọ́. Èmi yóò gba àwọn ènìyàn mi lọ́wọ́ yín. Ẹ̀yin yóò sì mọ̀ pé, Èmi ni <char style="nd">Olúwa</char>.’ ”</para>
  <chapter number="14" style="c"/>
  <para style="s1">Àwọn abọ̀rìṣà gba ìdálẹ́bi</para>
  <para style="p">
    <verse number="1" style="v"/>Díẹ̀ nínú àwọn àgbàgbà Israẹli wá sọ́dọ̀ mi, wọ́n sì jókòó níwájú mi, <verse number="2" style="v"/>Nígbà náà ni ọ̀rọ̀ <char style="nd">Olúwa</char> tọ̀ mí wá: <verse number="3" style="v"/>“Ọmọ ènìyàn, àwọn ọkùnrin wọ̀nyí ti gbé òrìṣà kalẹ̀ sínú ọkàn wọn, wọ́n sì gbé àwọn ohun tó lè mú wọn ṣubú sínú ẹ̀ṣẹ̀ síwájú wọn; Èmi yóò ha jẹ́ kí wọ́n béèrè lọ́wọ́ mi rárá bí? Nítorí náà, sọ fún wọn pé: <verse number="4" style="v"/>‘Báyìí ni <char style="nd">Olúwa</char> Olódùmarè wí: Bí ẹnikẹ́ni ní ilé Israẹli tó gbé òrìṣà sí ọkàn rẹ̀, tó tún gbé ohun ìkọ̀sẹ̀ síwájú rẹ̀, tí ó sì wá sọ́dọ̀ wòlíì; Èmi <char style="nd">Olúwa</char> fúnra mi ni yóò dá ẹni tí ó wa lóhùn gẹ́gẹ́ bí ìwà ìbọ̀rìṣà rẹ. <verse number="5" style="v"/>Èmi yóò ṣe èyí láti gba ọkàn àwọn ará Israẹli tó ti tẹ̀lé òrìṣà wọn lọ padà sí ọ̀dọ̀ mi.’</para>
  <para style="p">
    <verse number="6" style="v"/>“Nítorí náà sọ fún ilé Israẹli, ‘Èyí ni ohun tí <char style="nd">Olúwa</char> Olódùmarè wí: Ẹ ronúpìwàdà! Ẹ yípadà kúrò lọ́dọ̀ òrìṣà yín, kí ẹ̀yin sì kọ gbogbo ìwà ìríra yín sílẹ̀!</para>
  <para style="p">
    <verse number="7" style="v"/>“ ‘Bí ẹnikẹ́ni ní ilé Israẹli tàbí àlejò tó ń gbé ní ilẹ̀ Israẹli, bá ya ara rẹ̀ kúrò lọ́dọ̀ mi, tó gbé òrìṣà rẹ̀ sí ọkàn rẹ̀, tó tún gbé ohun tó mú ni ṣubú sínú ẹ̀ṣẹ̀ síwájú rẹ, lẹ́yìn èyí tó tún lọ sọ́dọ̀ wòlíì láti béèrè nǹkan lọ́wọ́ mi! Èmi <char style="nd">Olúwa</char> fúnra ara mi ní èmi yóò dá a lóhùn. <verse number="8" style="v"/>Èmi yóò lòdì si irú ọkùnrin bẹ́ẹ̀ lọ́nà òdì, Èmi yóò sì fi i ṣe ààmì àti òwe. Èmi yóò sì gé e kúrò láàrín àwọn ènìyàn mi. Nígbà náà, ẹ̀yin yóò mọ̀ pé èmi ni <char style="nd">Olúwa</char>.</para>
  <para style="p">
    <verse number="9" style="v"/>“ ‘Bí wọ́n bá sì tan wòlíì náà láti sọtẹ́lẹ̀, Èmi <char style="nd">Olúwa</char> ló tan wòlíì náà, Èmi yóò nawọ́ sí i, èmi yóò sì pa á run kúrò láàrín àwọn ènìyàn mi Israẹli. <verse number="10" style="v"/>Wọn yóò ru ẹ̀bi ẹ̀ṣẹ̀ wọn—ìjìyà kan náà là ó fún wòlíì àti ẹni tó lọ béèrè lọ́dọ̀ rẹ̀. <verse number="11" style="v"/>Kí ilé Israẹli má ba à ṣáko kúrò lọ́dọ̀ mi mọ, kí wọ́n má ba à fi gbogbo ìrékọjá ba ara wọn jẹ́ mọ́. Ṣùgbọ́n kí wọ́n le jẹ́ ènìyàn mi, kí Èmi náà sì le jẹ́ Ọlọ́run wọn, ni <char style="nd">Olúwa</char> Olódùmarè wí.’ ”</para>
  <para style="s1">Àwọn aláìṣòdodo gba ìdájọ́</para>
  <para style="p">
    <verse number="12" style="v"/>Ọ̀rọ̀ <char style="nd">Olúwa</char> tọ̀ mí wá wí pé: <verse number="13" style="v"/>“Ọmọ ènìyàn bí orílẹ̀-èdè kan bá dẹ́ṣẹ̀ sí mi nípa ìwà àìṣòdodo, èmi yóò nawọ́ mi jáde sí wọn, láti gé ìpèsè oúnjẹ wọn, èmi yóò rán ìyàn sí wọn, èmi yóò sì pa ènìyàn àti ẹranko inú rẹ̀, <verse number="14" style="v"/>bí àwọn ọkùnrin mẹ́ta yìí—Noa, Daniẹli àti Jobu tilẹ̀ wà nínú rẹ, kìkì ẹ̀mí ara wọn nìkan ni wọ́n lé fi òdodo wọn gbàlà, <char style="nd">Olúwa</char> Olódùmarè wí.</para>
  <para style="p">
    <verse number="15" style="v"/>“Tàbí bí mo bá jẹ́ kí ẹranko búburú gba orílẹ̀-èdè náà kọjá, tí wọn sì bà á jẹ́ tó bẹ́ẹ̀ tí ó di ahoro, tí kò sí ẹni tó le gba ibẹ̀ kọjá torí ẹranko búburú yìí, <verse number="16" style="v"/>bí àwọn ọkùnrin mẹ́ta wọ̀nyí tilẹ̀ wà nínú rẹ̀, <char style="nd">Olúwa</char> Olódùmarè wí pé, wọn kì yóò gba ọmọkùnrin tàbí ọmọbìnrin là: àwọn nìkan ni a ó gbàlà, ṣùgbọ́n ilẹ̀ náà yóò di ahoro.</para>
  <para style="p">
    <verse number="17" style="v"/>“Tàbí tí mo bá mú idà kọjá láàrín orílẹ̀-èdè náà tí mo wí pé, ‘Ẹ jẹ́ kí idà kọjá láàrín ilẹ̀ náà,’ tí mo sì tú ìbínú gbígbóná lé wọn lórí nípa ìtàjẹ̀ sílẹ̀, tí mo pa ènìyàn àti ẹranko inú rẹ. <verse number="18" style="v"/>Bí àwọn ọkùnrin mẹ́ta yìí tilẹ̀ wà nínú rẹ̀, <char style="nd">Olúwa</char> Olódùmarè wí pé, Bí mo ti wà, wọn ki yóò gba ọmọkùnrin tàbí ọmọbìnrin là, ṣùgbọ́n àwọn tìkára wọn nìkan ni a ó gbàlà.</para>
  <para style="p">
    <verse number="19" style="v"/>“Tàbí bí mo rán àjàkálẹ̀-ààrùn si ilẹ̀ náà, ti mo si da ìrunú mi lé e lórí pẹ̀lú ẹ̀jẹ̀, láti gé ènìyàn àti ẹranko kúrò nínú rẹ̀, <verse number="20" style="v"/>bó tilẹ̀ jẹ́ pé Noa, Daniẹli àti Jobu wà nínú rẹ, bí mo ti wà láààyè ni <char style="nd">Olúwa</char> Olódùmarè wí, wọn kò le gba ọmọkùnrin tàbí ọmọbìnrin wọn lá. Ara wọn nìkan ni ìwà òdodo wọn lè gbàlà.</para>
  <para style="p">
    <verse number="21" style="v"/>“Nítorí báyìí ni <char style="nd">Olúwa</char> Olódùmarè wí: Báwo ni yóò ti burú tó nígbà tí mo bá rán ìdájọ́ kíkan mi mẹ́rin sórí Jerusalẹmu, èyí ni idà àti ìyàn, ẹranko búburú àti àjàkálẹ̀-ààrùn láti pa àwọn ènìyàn àti ẹranko inú rẹ̀! <verse number="22" style="v"/>Síbẹ̀, yóò ṣẹ́kù àwọn díẹ̀, àwọn ọmọkùnrin àti ọmọbìnrin tí a ó kó jáde nínú rẹ̀. Wọn yóò wá bá yin, ẹ̀yin yóò rí ìwà àti ìṣe wọn, nígbà náà ni ẹ̀yin yóò rí ìtùnú nípa àjálù tí mo mú wá sórí Jerusalẹmu—àní gbogbo àjálù ní mo ti mú wá sórí rẹ̀. <verse number="23" style="v"/>Nígbà tí ẹ̀yin bá rí ìwà àti ìṣe wọn, a ó tù yín nínú, nítorí pé ẹ̀yin yóò mọ̀ pé èmi kò ṣe nǹkan kan láìnídìí, ni <char style="nd">Olúwa</char> Olódùmarè wí.”</para>
  <chapter number="15" style="c"/>
  <para style="s1">Jerusalẹmu, àjàrà tí kò wúlò</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> sì tọ̀ mí wá wí pé: <verse number="2" style="v"/>“Ọmọ ènìyàn, báwo ni igi àjàrà ṣe dára ju igi mìíràn lọ tàbí jù ẹ̀ka àjàrà tó wà láàrín igi yòókù nínú igbó? <verse number="3" style="v"/>Ǹjẹ́ a wa lè mú igi lára rẹ̀ ṣe nǹkan tí ó wúlò bí? Tàbí kí ènìyàn fi ṣe èèkàn tí yóò fi nǹkan kọ́? <verse number="4" style="v"/>Lẹ́yìn èyí, ṣe a jù ú sínú iná gẹ́gẹ́ bí epo ìdáná, gbogbo igun rẹ̀ jóná pẹ̀lú àárín rẹ, ṣé o wà le wúlò fún nǹkan kan mọ́? <verse number="5" style="v"/>Tí kò bá wúlò fún nǹkan kan nígbà tó wà lódidi, báwo ni yóò ṣe wá wúlò nígbà tí iná ti jó o, tó sì dúdú nítorí èéfín?</para>
  <para style="p">
    <verse number="6" style="v"/>“Nítorí náà, báyìí ni <char style="nd">Olúwa</char> Olódùmarè wí: Bí mo ṣe sọ igi àjàrà tó wà láàrín àwọn igi inú igbó yòókù di igi ìdáná, bẹ́ẹ̀ ni Èmi yóò ṣe ṣe gbogbo ènìyàn tó ń gbé Jerusalẹmu. <verse number="7" style="v"/>Èmi yóò dojúkọ wọ́n. Bó tilẹ̀ jẹ́ pé wọn ti jáde kúrò nínú iná kan, síbẹ̀ iná mìíràn yóò pàpà jó wọn. Nígbà tí mo bá sì dojúkọ wọ́n, ẹ̀yin yóò sì mọ̀ pé Èmi ni <char style="nd">Olúwa</char>. <verse number="8" style="v"/>Èmi yóò sọ ilé náà di ahoro nítorí ìwà àìṣòótọ́ wọn, ni <char style="nd">Olúwa</char> Olódùmarè wí.”</para>
  <chapter number="16" style="c"/>
  <para style="s1">Òwe nípa àìṣòdodo Jerusalẹmu</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ mí wá wí pé: <verse number="2" style="v"/>“Ọmọ ènìyàn, mú kí Jerusalẹmu mọ gbogbo ìwà ìríra rẹ̀. <verse number="3" style="v"/><note caller="-" style="x"><char style="xo" closed="false">16.3: </char><char style="xt" closed="false"><ref loc="EZK 16:45">El 16.45</ref>.</char></note>Sọ pé, ‘Báyìí ni <char style="nd">Olúwa</char> Olódùmarè wí sí Jerusalẹmu: Ìran rẹ àti ilẹ̀ ìbí rẹ wà ní ilẹ̀ Kenaani; ará Amori ni baba rẹ̀, ìyá rẹ̀ sì jẹ́ ará Hiti. <verse number="4" style="v"/>Ní ọjọ́ tí a bí ọ, a kò gé okùn ìwọ́ rẹ, bẹ́ẹ̀ ni a kò sì fi omi wẹ̀ ọ́ láti mú kí o mọ́, a kò fi iyọ̀ pa ọ́ lára rárá, bẹ́ẹ̀ ni a kò fi aṣọ wé ọ. <verse number="5" style="v"/>Kò sí ẹni tó ṣàánú tàbí kẹ́dùn rẹ dé bi à ti ṣe nǹkan kan nínú ìwọ̀nyí fún ọ, ṣùgbọ́n lọ́jọ́ ìbí rẹ, ìta la jù ọ́ sí torí wọ́n kórìíra rẹ.</para>
  <para style="p">
    <verse number="6" style="v"/>“ ‘Nígbà tí mo sì kọjá tí mo rí ọ tó ń jàgùdù nínú ẹ̀jẹ̀ rẹ, mo sọ fún ọ pé, “Yè!” Nítòótọ́, nígbà tí ìwọ wà nínú ẹ̀jẹ̀ rẹ pé “Yè” <verse number="7" style="v"/>Mo mú ọ dàgbà bí ohun ọ̀gbìn inú oko. O ga sókè, o sì dàgbà, o wá di arẹwà jùlọ, ọmú rẹ yọ, irun rẹ gùn, ìwọ tí o wà ní ìhòhò láìfi nǹkan kan bora.</para>
  <para style="p">
    <verse number="8" style="v"/>“ ‘Nígbà tí mo tún kọjá, tí mo rí ọ, mo rí i pé àsìkò àti nífẹ̀ẹ́ rẹ ti tó, mo fi ìṣẹ́tí aṣọ mi bo ìhòhò rẹ. Mo búra fún ọ, èmi sì bá ọ dá májẹ̀mú ìwọ sì di tèmi, ni <char style="nd">Olúwa</char> Olódùmarè wí.</para>
  <para style="p">
    <verse number="9" style="v"/>“ ‘Nígbà náà ni mo fi omi wẹ ẹ̀jẹ̀ kúrò ní ara rẹ, mo fi ìpara pa ọ́ lára. <verse number="10" style="v"/>Mo fi aṣọ oníṣẹ́-ọnà sí ọ lára láti wọ̀ ọ́, mo wọ bàtà aláwọ fún ọ. Mo fi aṣọ funfun gbòò àti aṣọ olówó iyebíye ṣe ọ́ lọ́ṣọ̀ọ́. <verse number="11" style="v"/>Mo fi ohun ọ̀ṣọ́ ṣe ọ́ lọ́ṣọ̀ọ́, mo fi ẹ̀gbà ọwọ́ sí ọ ní ọwọ́, mo fi ìlẹ̀kẹ̀ ọrùn sí ọ ní ọrùn, <verse number="12" style="v"/>Mo sì tún fi òrùka sí ọ ní imú, mo fi yẹtí sí ọ ní etí, mo sì fi adé tó rẹwà dé ọ ní orí. <verse number="13" style="v"/>Báyìí ni mo ṣe ọ́ lọ́ṣọ̀ọ́ pẹ̀lú wúrà àti fàdákà; tí aṣọ rẹ jẹ́ funfun gbòò, aṣọ olówó iyebíye àti aṣọ tí a ṣiṣẹ́ ọnà sí. Ìyẹ̀fun kíkúnná, oyin àti òróró ni oúnjẹ rẹ. Ó di arẹwà títí ó fi dé ipò ayaba. <verse number="14" style="v"/>Òkìkí rẹ sì kàn káàkiri orílẹ̀-èdè nítorí ẹwà rẹ, nítorí dídán tí mo fi ṣe ẹwà rẹ ní àṣepé, ni <char style="nd">Olúwa</char> Olódùmarè wí.</para>
  <para style="p">
    <verse number="15" style="v"/>“ ‘Ṣùgbọ́n, ìwọ gbẹ́kẹ̀lé ẹwà rẹ, ìwọ sì di alágbèrè nítorí òkìkí rẹ. Ìwọ sì fọ́n ojúrere rẹ káàkiri sí orí ẹni yówù tó ń kọjá lọ, ẹwà rẹ sì di tìrẹ. <verse number="16" style="v"/>Ìwọ mú lára àwọn aṣọ rẹ, láti rán aṣọ aláràbarà fún ibi gíga òrìṣà tí ìwọ ti ń ṣe àgbèrè. Èyí kò yẹ kí ó rí bẹ́ẹ̀, tàbí kó tilẹ̀ ṣẹlẹ̀ rárá. <verse number="17" style="v"/>Ìwọ tún mú àwọn ohun ọ̀ṣọ́ dáradára tí mo fi wúrà àti fàdákà ṣe fún ọ láti fi yá ère ọkùnrin tí ó ń bá ọ ṣe àgbèrè papọ̀. <verse number="18" style="v"/>Ìwọ sì wọ aṣọ iṣẹ́ ọnà abẹ́rẹ́ rẹ fún wọn, o sì tún gbé òróró àti tùràrí mi sílẹ̀ níwájú wọn. <verse number="19" style="v"/>Ìwọ tún gbé oúnjẹ tí mo fún ọ—ìyẹ̀fun dáradára, òróró àti oyin—fún wọn gẹ́gẹ́ bí ẹbọ sísun olóòórùn dídùn; ohun tó ṣẹlẹ̀ nìyìí, ni <char style="nd">Olúwa</char> Olódùmarè wí.</para>
  <para style="p">
    <verse number="20" style="v"/>“ ‘Àwọn ọmọkùnrin àti àwọn ọmọbìnrin tí o bí fún mi lo ti fi rú ẹbọ bí oúnjẹ fún àwọn òrìṣà. Ṣé ìwà àgbèrè rẹ kò ha tó bí? <verse number="21" style="v"/>Tí ìwọ ti pa àwọn ọmọ mí, ìwọ sì fà wọ́n fún ère gẹ́gẹ́ bí ẹbọ sísun, <verse number="22" style="v"/>Nínú gbogbo iṣẹ́ ìríra àti ìwà àgbèrè rẹ, ìwọ kò rántí ìgbà èwe rẹ, nígbà tí ìwọ wà ní ìhòhò, tó ń jàgùdù nínú ẹ̀jẹ̀.’</para>
  <para style="p">
    <verse number="23" style="v"/>“Báyìí ni <char style="nd">Olúwa</char> Olódùmarè wí, ‘Ègbé! Ègbé ni fún ọ. Lẹ́yìn gbogbo ìwà búburú rẹ, <verse number="24" style="v"/>Ìwọ kọ́lé amọ̀ fún ara rẹ, ìwọ sì kọ́ ojúbọ gíga sí gbogbo òpin ojú pópó. <verse number="25" style="v"/>Ní gbogbo ìkóríta ni ìwọ lọ kọ ojúbọ gíga sí, tí ìwọ sọ ẹwà rẹ di ìkórìíra, ìwọ sọ àgbèrè rẹ di púpọ̀ nípa fífi ara rẹ sílẹ̀ fún gbogbo ẹni tó ń kọjá lọ. <verse number="26" style="v"/>Ìwọ ti ṣe àgbèrè pẹ̀lú ará Ejibiti tí í ṣe aládùúgbò rẹ láti mú mi bínú ìwọ sì ti sọ àgbèrè rẹ di púpọ̀. <verse number="27" style="v"/>Nítorí náà ni mo fi na ọwọ́ mi lé ọ lórí, mo sì ti bu oúnjẹ rẹ̀ kù; èmi yóò sì mú ìfẹ́ àwọn to kórìíra rẹ ṣẹ́ lé ọ lórí, àwọn ọmọbìnrin Filistini ti ìwàkiwà rẹ tì lójú, <verse number="28" style="v"/>Nítorí àìnítẹ́lọ́rùn rẹ ìwọ ti ṣe àgbèrè pẹ̀lú ara Asiria; ìwọ ti bá wọn ṣe àgbèrè, síbẹ̀síbẹ̀, kò sì lè tẹ́ ọ lọ́rùn. <verse number="29" style="v"/>Ìwọ si ti sọ àgbèrè rẹ di púpọ̀ láti ilẹ̀ Kenaani dé ilẹ̀ Kaldea; síbẹ̀ èyí kò sì tẹ́ ọ lọ́rùn níhìn-ín yìí.’</para>
  <para style="p">
    <verse number="30" style="v"/>“<char style="nd">Olúwa</char> Olódùmarè wí pé, ‘Báwo ni ọkàn rẹ ṣe jẹ aláìlera tó tí o ń ṣe gbogbo nǹkan wọ̀nyí, bí iṣẹ́ àwọn agídí alágbèrè! <verse number="31" style="v"/>Ni ti pé ìwọ kọ́ ilé gíga rẹ ni gbogbo ìkóríta, tí ìwọ sì ṣe gbogbo ibi gíga rẹ ni gbogbo ìta, ìwọ kò sì wa dàbí panṣágà obìnrin, ní ti pé ìwọ gan ọ̀yà.</para>
  <para style="p">
    <verse number="32" style="v"/>“ ‘Ìwọ alágbèrè aya! Ìwọ fẹ́ràn ọkùnrin àjèjì ju ọkọ rẹ lọ! <verse number="33" style="v"/>Àwọn ọkùnrin máa ń sanwó fún àwọn panṣágà ni ṣùgbọ́n ìwọ lo tún ń sanwó fun wọn, tí ó tún ń fún àwọn olólùfẹ́ rẹ lẹ́bùn àti owó ẹ̀yìn kí wọn bá à le máa wá ọ wá láti gbogbo agbègbè fún àgbèrè ṣíṣe. <verse number="34" style="v"/>Nínú àgbèrè rẹ ìwọ yàtọ̀ sí àwọn alágbèrè obìnrin yòókù; nínú àgbèrè rẹ tí ẹnìkan kò tẹ̀lé ọ láti ṣe àgbèrè; àti ní ti pé ìwọ ń tọrẹ tí a kò sì tọrẹ fún ọ, nítorí náà ìwọ yàtọ̀.</para>
  <para style="p">
    <verse number="35" style="v"/>“ ‘Nítorí náà, ìwọ alágbèrè, gbọ́ ọ̀rọ̀ <char style="nd">Olúwa</char>! <verse number="36" style="v"/>Báyìí ni <char style="nd">Olúwa</char> Olódùmarè wí: Nítorí pé ìwọ tú ìfẹ́kúfẹ̀ẹ́ rẹ jáde, ìwọ sì fi ìhòhò rẹ hàn, nípa ṣíṣe àgbèrè pẹ̀lú àwọn olólùfẹ́ rẹ, àti nítorí gbogbo òrìṣà ìríra tí o fi ẹ̀jẹ̀ àwọn ọmọ rẹ ṣe ìrúbọ fún, <verse number="37" style="v"/>nítorí náà, Èmi yóò ṣa gbogbo àwọn olólùfẹ́ rẹ jọ, àwọn ẹni ti ìwọ ti bá jayé àti gbogbo àwọn tí ìwọ ti fẹ́ àti àwọn tí ìwọ kórìíra. Èmi yóò sa gbogbo wọn káàkiri jọ, láti mú wọn lòdì sí ọ, èmi yóò sí aṣọ rẹ, níwájú wọn, wọn yóò sì rí ìhòhò rẹ. <verse number="38" style="v"/>Èmi yóò sì dá ọ lẹ́jọ́, gẹ́gẹ́ bí a ti dá obìnrin tó ba ìgbéyàwó jẹ́, tí wọn sì ta ẹ̀jẹ̀ sílẹ̀; Èmi yóò sì mú ẹ̀jẹ̀ ìbínú àti owú mi wá sórí rẹ. <verse number="39" style="v"/>Nígbà náà ni èmi yóò fà ọ lé àwọn olólùfẹ́ rẹ lọ́wọ́, wọn yóò sì wó gbogbo òkìtì rẹ pẹ̀lú àwọn ojúbọ rẹ palẹ̀. Wọn yóò tú aṣọ kúrò lára rẹ̀, gbogbo ọ̀ṣọ́ rẹ ni wọn yóò gbà, wọn yóò sì fi ọ sílẹ̀ ní ìhòhò àti ní àìwọṣọ. <verse number="40" style="v"/>Wọn yóò pe àjọ ènìyàn jọ lé ọ lórí, àwọn tí yóò sọ ọ́ ní òkúta, tiwọn yóò sì fi idà wọn gé ọ sí wẹ́wẹ́. <verse number="41" style="v"/>Wọn yóò jo gbogbo ilé rẹ palẹ̀ wọn yóò sì fi ìyà jẹ ọ́ ní ojú àwọn obìnrin. Èmi yóò fi òpin sí àgbèrè ṣíṣe rẹ. Ìwọ kò sì ní san owó fún àwọn olólùfẹ́ rẹ mọ́. <verse number="42" style="v"/>Nígbà náà ni ìbínú mi sí o yóò rọ̀, owú ìbínú mi yóò sì kúrò lọ́dọ̀ rẹ; inú mi yóò rọ̀, èmi kò sì ní bínú mọ́.</para>
  <para style="p">
    <verse number="43" style="v"/>“ ‘Nítorí pé ìwọ kò rántí ọjọ́ èwe rẹ ṣùgbọ́n ìwọ ń rí mi fín pẹ̀lú gbogbo nǹkan wọ̀nyí, ó dájú pé Èmi yóò mú gbogbo ohun tí ìwọ ti ṣe wa sí orí rẹ, ni <char style="nd">Olúwa</char> Olódùmarè wí, Ìwọ kì yóò sì ṣe ìfẹ́kúfẹ̀ẹ́ yìí ni orí gbogbo ohun ìríra rẹ mọ́?</para>
  <para style="p">
    <verse number="44" style="v"/>“ ‘Gbogbo àwọn to ń pòwe, ni yóò máa pòwe yìí mọ́ ọ pé: “Bí ìyá ṣe rí, bẹ́ẹ̀ ni ọmọ rẹ̀ obìnrin.” <verse number="45" style="v"/>Ìwọ ni ọmọ ìyá rẹ ti ó kọ ọkọ rẹ̀, àti àwọn ọmọ rẹ̀; ìwọ ni arábìnrin àwọn arábìnrin rẹ tí ó kọ àwọn ọkọ wọn àti àwọn ọmọ wọn: ara Hiti ni ìyá rẹ, ara Amori sì ni baba rẹ. <verse number="46" style="v"/>Ẹ̀gbọ́n rẹ obìnrin ni Samaria, òun àti àwọn ọmọbìnrin rẹ̀ n gbé ni apá àríwá rẹ, àti àbúrò rẹ obìnrin ní ń gbé ọwọ́ òsì rẹ̀: àti àbúrò rẹ obìnrin ti ń gbé ọwọ́ ọ̀tún rẹ ni Sodomu àti àwọn ọmọ rẹ obìnrin. <verse number="47" style="v"/>Kì í sẹ pé ìwọ rìn ni ọ̀nà wọn nìkan, tàbí ṣe àfiwé ìwà ìríra wọn ṣùgbọ́n ní àárín àkókò kúkúrú díẹ̀, ìwọ bàjẹ́ jù wọ́n lọ <verse number="48" style="v"/><char style="nd">Olúwa</char> Olódùmarè wí pé, Bí mo ṣe wà láààyè, Sodomu tí í ṣe ẹ̀gbọ́n rẹ obìnrin àti àwọn ọmọbìnrin rẹ̀ kò ṣe to ohun tí ìwọ àti ọmọbìnrin rẹ ṣe.</para>
  <para style="p">
    <verse number="49" style="v"/>“ ‘Wò ó, ẹ̀ṣẹ̀ tí Sodomu ẹ̀gbọ́n rẹ̀ obìnrin ṣẹ̀ nìyìí: Òun àti àwọn ọmọbìnrin rẹ gbéraga, wọ́n jẹ́ alájẹjù àti aláìbìkítà; wọn kò ran tálákà àti aláìní lọ́wọ́ <verse number="50" style="v"/>Nítorí náà, mo mu wọn kúrò níwájú mi lójú mi gẹ́gẹ́ bi ìwọ ti rò ó, nítorí ìgbéraga àti àwọn ohun ìríra tí wọ́n ṣe. <verse number="51" style="v"/>Samaria kò ṣe ìdajì ẹ̀ṣẹ̀ rẹ. Ìwọ ṣe àwọn ohun ìríra ju tirẹ̀ lọ, ìwọ sì jẹ kí àwọn arábìnrin rẹ dàbí olódodo pẹ̀lú gbogbo ìwọ̀nyí tí ìwọ ti ṣe. <verse number="52" style="v"/>Gba ìtìjú rẹ, nítorí ìwọ ti jẹ́ kí arábìnrin rẹ gba ìdáláre. Nítorí ẹ̀ṣẹ̀ rẹ ti burú ju tí wọn lọ, wọn dàbí olódodo ju ìwọ lọ. Nítorí náà rú ìtìjú rẹ, kí o sì gba ẹ̀gàn rẹ pẹ̀lú nítorí ìwọ ti jẹ́ kí àwọn arábìnrin rẹ dàbí olódodo.</para>
  <para style="p">
    <verse number="53" style="v"/>“ ‘Bi o tilẹ̀ jẹ pe: èmi yóò mú ìgbèkùn wọn padà, ìgbèkùn Sodomu àti àwọn ọmọ rẹ̀ obìnrin, pẹ̀lú Samaria àti àwọn ọmọ rẹ̀ obìnrin, nígbà náà ni èmi yóò tún mú ìgbèkùn àwọn òǹdè rẹ wá láàrín wọn, <verse number="54" style="v"/>kí ó bá à le rú ìtìjú rẹ, àti ẹ̀gàn gbogbo ohun tí ìwọ ṣe láti tù wọ́n nínú. <verse number="55" style="v"/>Nígbà tí àwọn arábìnrin rẹ, Sodomu àti àwọn ọmọbìnrin rẹ; Samaria àti àwọn ọmọbìnrin rẹ ba padà si ipò tí wọn wà tẹ́lẹ̀, ìgbà náà ni ìwọ náà yóò padà sí ipò àtijọ́ rẹ. <verse number="56" style="v"/>Ìwọ ko tilẹ̀ ní dárúkọ arábìnrin rẹ Sodomu ni ọjọ́ ìgbéraga rẹ, <verse number="57" style="v"/>Kó tó di pé àṣírí ìwà búburú rẹ tú síta, báyìí ìwọ di ẹni ẹ̀gàn lọ́dọ̀ àwọn ọmọbìnrin Edomu, Siria àti gbogbo agbègbè rẹ, àti lọ́dọ̀ àwọn ọmọbìnrin Filistini àti lọ́dọ̀ àwọn tó yí ọ ká, tiwọn si ń kẹ́gàn rẹ. <verse number="58" style="v"/>Èmi yóò gba ẹ̀san ìwà ìfẹ́kúfẹ̀ẹ́ àti àwọn iṣẹ́ ìríra rẹ ní <char style="nd">Olúwa</char> wí.’</para>
  <para style="p">
    <verse number="59" style="v"/>“Báyìí ni <char style="nd">Olúwa</char> Olódùmarè wí, ‘Èmi yóò hùwà sí ọ gẹ́gẹ́ bi ó ṣe tọ́ sí ọ, nítorí ó ti kẹ́gàn ẹ̀jẹ́ nípa dídà májẹ̀mú. <verse number="60" style="v"/>Síbẹ̀ èmi yóò rántí májẹ̀mú tí mo bá ọ ṣe nígbà èwe rẹ, èmi yóò sì bá ọ dá májẹ̀mú láéláé. <verse number="61" style="v"/>Nígbà náà ni ìwọ yóò rántí àwọn ọ̀nà rẹ ojú yóò sì tì ọ́ nígbà tí mo bá gba àwọn ẹ̀gbọ́n àti àbúrò rẹ obìnrin padà: Fún ọ gẹ́gẹ́ bí ọmọbìnrin, ṣùgbọ́n kì í ṣe lórí májẹ̀mú tí mo bá ọ dá. <verse number="62" style="v"/>Èmi yóò gbé májẹ̀mú mi kalẹ̀ pẹ̀lú rẹ, ìwọ yóò sì mọ pé èmi ni <char style="nd">Olúwa</char>. <verse number="63" style="v"/>Nígbà tí mo bá sì ti ṣe ètùtù fún gbogbo ẹ̀ṣẹ̀ rẹ tan, Èmi yóò sì rántí, ojú yóò tì ọ́, ìwọ kò sì ní le ya ẹnu rẹ mọ́ nítorí ìtìjú rẹ, ni <char style="nd">Olúwa</char> Olódùmarè wí.’ ”</para>
  <chapter number="17" style="c"/>
  <para style="s1">Ẹyẹ idì méjì àti àjàrà</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ ní wá wí pé: <verse number="2" style="v"/>“Ọmọ ènìyàn pa àlọ́ kan, sì pa òwe kan fún ilé Israẹli. <verse number="3" style="v"/>Sọ fún wọn pé, ‘Báyìí ni <char style="nd">Olúwa</char> Olódùmarè wí: Idì ńlá kan tó ní apá títóbi àti ìyẹ́ gígùn tó kún fún àwọ̀ oríṣìíríṣìí wa si Lebanoni, ó sì mu ẹ̀ka igi Kedari tó ga jùlọ, <verse number="4" style="v"/>ó gé ọ̀mùnú orí ẹ̀ka yìí kúrò, ó mú un lọ sí ilẹ̀ oníṣòwò, ó sì gbìn ín sí ìlú àwọn oníṣòwò.</para>
  <para style="p">
    <verse number="5" style="v"/>“ ‘Ó mú lára irúgbìn ilẹ̀ náà, ó gbìn ín sí ilẹ̀ ọlọ́ràá, lẹ́gbẹ̀ẹ́ ọ̀pọ̀lọpọ̀ omi, ó gbìn ín bí igi wílóò. <verse number="6" style="v"/>Ó dàgbà, ó sì di àjàrà tó kúrú ṣùgbọ́n to bolẹ̀. Àwọn ẹ̀ka rẹ̀ kọjú sí i, gbòǹgbò rẹ̀ sì dúró lábẹ́ rẹ̀, bẹ́ẹ̀ ni ó di àjàrà, ó sì mu ẹ̀ka àti ewé jáde.</para>
  <para style="p">
    <verse number="7" style="v"/>“ ‘Ṣùgbọ́n ẹyẹ idì ńlá mìíràn tún wá, tó ní apá títóbi pẹ̀lú ìyẹ́ púpọ̀. Gbòǹgbò àjàrà náà sì ta lọ sọ́dọ̀ rẹ̀ láti orí ilẹ̀ tí wọn gbìn ín sí, ó wá pẹ̀ka lọ sọ́dọ̀ rẹ̀ kí ó le fún un ni omi. <verse number="8" style="v"/>Orí ilẹ̀ tó dára lẹ́gbẹ̀ẹ́ ọ̀pọ̀lọpọ̀ omi ni a gbìn ín sí, kí ó bá à le pẹ̀ka, kò sì so èso, ó sì wá di igi àjàrà tó lọ́lá púpọ̀.’</para>
  <para style="p">
    <verse number="9" style="v"/>“Sọ fún wọn pé, ‘Ohun tí <char style="nd">Olúwa</char> Olódùmarè wí nìyí: Yóò wá gbilẹ̀ bí? A kò wá ní i wú gbòǹgbò rẹ̀, ki a si gé èso rẹ̀ kúrò kí ó bá à le rọ? Gbogbo ewé rẹ̀ tó ṣẹ̀ṣẹ̀ yọ ni yóò rẹ̀. Kò sì nígbà agbára tàbí ènìyàn púpọ̀ láti fà gbòǹgbò rẹ̀ tu. <verse number="10" style="v"/>Bí a tilẹ̀ tún un gbìn, yóò wa gbilẹ̀ bí? Kò wá ní i rọ pátápátá nígbà ti afẹ́fẹ́ láti ìlà-oòrùn bá kọlù ú. Gbogbo ewé rẹ̀ yóò rẹ̀ lórí ilẹ̀ tó ti dàgbà?’ ”</para>
  <para style="p">
    <verse number="11" style="v"/>Nígbà náà, ni ọ̀rọ̀ <char style="nd">Olúwa</char> tọ̀ mi wá pé: <verse number="12" style="v"/>“Sọ fún ọlọ̀tẹ̀ ilé yìí, ‘Ǹjẹ́ ẹ mọ ìtumọ̀ àwọn nǹkan wọ̀nyí?’ Sọ fún wọn: ‘ọba Babeli wá sí Jerusalẹmu, ó sì kó ọba àti àwọn ìjòyè ọmọ-aládé ibẹ̀ lọ sí Babeli lọ́dọ̀ rẹ̀. <verse number="13" style="v"/>Lẹ́yìn èyí, ó bá ọ̀kan nínú ọmọ ọba dá májẹ̀mú, ó mú un ìbúra, ó tún kó àwọn alágbára ilẹ̀ náà lọ. <verse number="14" style="v"/>Kí ìjọba ilẹ̀ náà le rẹ ilẹ̀, kí ó má lè gbé ara rẹ̀ sókè, kí ó lè dúró nípa pípa májẹ̀mú rẹ̀ mọ́. <verse number="15" style="v"/>Ṣùgbọ́n ọba ṣọ̀tẹ̀ sí i nípa ríran àwọn ikọ̀ rẹ̀ lọ sí Ejibiti, kí wọn bá à lè fún un ni ẹṣin àti àwọn ọmọ-ogun púpọ̀. Yóò ha ṣe àṣeyọrí? Ṣe ẹni tó ṣe irú nǹkan yìí yóò sì bọ́ níbẹ̀? Yóò ha dalẹ̀ tán kí ó sì bọ́ níbẹ̀ bí?</para>
  <para style="p">
    <verse number="16" style="v"/>“ ‘Bí mo ti wà láààyè ni <char style="nd">Olúwa</char> Olódùmarè wí, òun yóò kú ní Babeli, ní ilẹ̀ ọba tó fi sórí oyè, ìbúra ẹni tí ó kẹ́gàn àti májẹ̀mú ẹni tí ó dà. <verse number="17" style="v"/>Farao pẹ̀lú àwọn ọmọ-ogun àti àjọ ńlá rẹ̀ kò ní lè ṣe ìrànwọ́ fún un lójú ogun. Nígbà tí wọ́n bá pa bùdó ogun tì í, tí wọ́n sì mọ odi láti pa ọ̀pọ̀ ènìyàn, <verse number="18" style="v"/>Nítorí pé ó kẹ́gàn ìbúra nípa dída májẹ̀mú, àti pé ó juwọ́ sílẹ̀ nínú ṣíṣe ìlérí, kì yóò bọ níbẹ̀ pẹ̀lú gbogbo àwọn nǹkan tí ó ṣe yìí.</para>
  <para style="p">
    <verse number="19" style="v"/>“ ‘Nítorí náà <char style="nd">Olúwa</char> Olódùmarè wí pé: Bí mo ti wà láààyè, Èmi yóò mú ẹ̀san ẹ̀jẹ́ mi tó kẹ́gàn àti májẹ̀mú mi tó dà wa sórí rẹ̀. <verse number="20" style="v"/>Èmi yóò ta àwọ̀n mi sórí rẹ̀, yóò sì bọ sínú okùn mi, Èmi yóò mú ọ lọ Babeli láti ṣe ìdájọ́ ìwà ọ̀dàlẹ̀ tó hù sí mi. <verse number="21" style="v"/>Gbogbo ìgbèkùn àti ọ̀wọ́ ọmọ-ogun rẹ̀ ni yóò kú pẹ̀lú idà, èmi yóò sì fọn àwọn ìyókù ká sínú afẹ́fẹ́ káàkiri. Nígbà náà ni yóò mọ̀ pé, “Èmi <char style="nd">Olúwa</char> ni ó ti sọ̀rọ̀.”</para>
  <para style="p">
    <verse number="22" style="v"/>“ ‘Báyìí ní <char style="nd">Olúwa</char> Olódùmarè wí: Èmi fúnra mi yóò mú ọ̀kan lára ẹ̀ka tí ó ga jùlọ lórí igi Kedari gíga, tí èmi yóò sì gbìn ín, èmi yóò sì gé ọ̀mùnú tí ó ṣẹ̀ṣẹ̀ yọ láti òkè, èmi yóò sì gbìn ín sórí òkè tó ga tó sì lókìkí. <verse number="23" style="v"/><note caller="-" style="x"><char style="xo" closed="false">17.23: </char><char style="xt" closed="false"><ref loc="EZK 31:6">El 31.6</ref>; <ref loc="MAT 13:32">Mt 13.32</ref>; <ref loc="MRK 4:32">Mk 4.32</ref>; <ref loc="LUK 13:19">Lk 13.19</ref>.</char></note>Ní ibi gíga òkè Israẹli ni èmi yóò gbìn ín sí; yóò pẹ̀ka, yóò sì so èso, yóò wa di igi Kedari tí ó lọ́lá. Oríṣìíríṣìí ẹyẹ yóò sì fi òjìji abẹ ẹ̀ka rẹ ṣe ibùgbé; wọn yóò ṣe ibùgbé si abẹ́ òjìji ẹ̀ka rẹ̀ <verse number="24" style="v"/>Gbogbo igi inú oko yóò mọ̀ pé, Èmi <char style="nd">Olúwa</char> ni ó mú igi gíga walẹ̀, tí mo sì mú kúkúrú ga sókè, tí mo mu igi tútù gbẹ, tí mo sì mú igi gbígbẹ rúwé.</para>
  <para style="p">“ ‘Èmi <char style="nd">Olúwa</char> ni ó sọ bẹ́ẹ̀, Èmi yóò sì ṣe e.’ ”</para>
  <chapter number="18" style="c"/>
  <para style="s1">Ọkàn tí o bá sẹ̀ ni yóò kú</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tún tọ̀ mí wá wí pé: <verse number="2" style="v"/><note caller="-" style="x"><char style="xo" closed="false">18.2: </char><char style="xt" closed="false"><ref loc="JER 31:29">Jr 31.29</ref>.</char></note>“Kín ni ẹ̀yin rò tí ẹ̀yin fi ń pa òwe nípa Israẹli wí pé:</para>
  <para style="q1">“ ‘Àwọn baba ti jẹ èso àjàrà kíkan,</para>
  <para style="q2">eyín àwọn ọmọ sì kan.’</para>
  <para style="p">
    <verse number="3" style="v"/>“Bí mo ti wà láààyè ni <char style="nd">Olúwa</char> Olódùmarè wí, ẹ̀yin kí yóò pa òwe yìí mọ́ ni Israẹli. <verse number="4" style="v"/><note caller="-" style="x"><char style="xo" closed="false">18.4: </char><char style="xt" closed="false"><ref loc="EZK 18:20">El 18.20</ref>.</char></note>Nítorí pé èmi ló ní gbogbo ọkàn, ọkàn baba tèmi bẹ́ẹ̀ ni ọkàn ọmọ pàápàá jẹ tèmi, ọkàn tó bá ṣẹ̀ ní yóò kú.</para>
  <para style="q1">
    <verse number="5" style="v"/>“Bí ọkùnrin olódodo kan bá wà,</para>
  <para style="q2">tó ń ṣe ohun tó tọ́, tó sì yẹ</para>
  <para style="q1">
    <verse number="6" style="v"/>tí kò bá wọn jẹun lórí òkè gíga,</para>
  <para style="q2">tí kò gbójú rẹ̀ sókè sí àwọn òrìṣà ilẹ̀ Israẹli,</para>
  <para style="q1">ti kò sì ba obìnrin aládùúgbò rẹ̀ jẹ́</para>
  <para style="q2">tàbí kí ó sùn ti obìnrin ni àsìkò èérí rẹ̀.</para>
  <para style="q1">
    <verse number="7" style="v"/>Kò sì ni ẹnikẹ́ni lára,</para>
  <para style="q2">ó sì sanwó fún onígbèsè rẹ̀</para>
  <para style="q1">gẹ́gẹ́ bó ṣe ṣe ìlérí fún un,</para>
  <para style="q2">kò fi ipá jalè</para>
  <para style="q1">ṣùgbọ́n ó fún ẹni tí ebi ń pa ní oúnjẹ,</para>
  <para style="q2">tí ó sì fi ẹ̀wù wọ àwọn tí ó wà ní ìhòhò.</para>
  <para style="q1">
    <verse number="8" style="v"/>Ẹni tí kò fi fún ni láti gba ẹ̀dá,</para>
  <para style="q2">tàbí kò gba èlé tó pọ̀jù.</para>
  <para style="q1">Ó yọ ọwọ́ rẹ̀ kúrò nínú ìwà ẹ̀ṣẹ̀,</para>
  <para style="q2">ó sì ń ṣe ìdájọ́ òtítọ́ láàrín ọkùnrin kan àti èkejì rẹ̀.</para>
  <para style="q1">
    <verse number="9" style="v"/>Tí ó ń tẹ̀lé àṣẹ mi,</para>
  <para style="q2">tí ó sì ń pa òfin mi mọ́ lóòtítọ́ àti lódodo.</para>
  <para style="q1">Ó jẹ́ olódodo,</para>
  <para style="q2">yóò yè nítòótọ́,</para>
  <para style="q2">ní <char style="nd">Olúwa</char> Olódùmarè wí.</para>
  <para style="p">
    <verse number="10" style="v"/>“Bí ó bá bi ọmọkùnrin, oníwà ipá, tó ń jalè, tó tún ń pànìyàn, tó sì ń ṣe gbogbo àwọn nǹkan wọ̀nyí sí arákùnrin rẹ̀ <verse number="11" style="v"/>(tí kò sì ṣe ọ̀kan nínú gbogbo iṣẹ́ wọ̀n-ọn-nì):</para>
  <para style="q1">“Ó ń jẹun lójúbọ lórí òkè gíga,</para>
  <para style="q1">tí ó sì ba obìnrin aládùúgbò rẹ̀ jẹ́.</para>
  <para style="q1">
    <verse number="12" style="v"/>Ó ni àwọn tálákà àti aláìní lára,</para>
  <para style="q1">ó ń fipá jalè, kì í dá padà gẹ́gẹ́ bí ìlérí,</para>
  <para style="q1">o gbójú sókè sí òrìṣà,</para>
  <para style="q1">ó sì ń ṣe ohun ìríra.</para>
  <para style="q1">
    <verse number="13" style="v"/>Ó ń fi owó ya ni pẹ̀lú èlé, ó sì tún ń gba èlé tó pọ̀jù.</para>
  <para style="m">Ǹjẹ́ irú ọkùnrin yìí wa le è yè bí? Òun kì yóò wá láààyè! Nítorí pé òun ti ṣe àwọn ohun ìríra yìí, kíkú ni yóò kú, ẹ̀jẹ̀ rẹ yóò sì wá lórí rẹ̀.</para>
  <para style="p">
    <verse number="14" style="v"/>“Bí ọkùnrin yìí bá bímọ ọkùnrin, tó sì rí gbogbo ẹ̀ṣẹ̀ ti baba rẹ ń ṣẹ̀ yìí, tó sì bẹ̀rù, ti kò ṣe irú rẹ̀:</para>
  <para style="q1">
    <verse number="15" style="v"/>“Tí kò jẹun lójúbọ lórí òkè gíga</para>
  <para style="q2">tàbí kò gbójú sókè sí àwọn òrìṣà ilé Israẹli,</para>
  <para style="q1">tí kò sì ba obìnrin aládùúgbò rẹ̀ jẹ́</para>
  <para style="q1">
    <verse number="16" style="v"/>tí kò sì ni ẹnikẹ́ni lára,</para>
  <para style="q2">tí kò dá ohun ògo dúró</para>
  <para style="q1">tí kò gba èlé tàbí kò fipá jalè</para>
  <para style="q2">ṣùgbọ́n tí ó ń fún ẹni tébi ń pa lóúnjẹ,</para>
  <para style="q2">tó sì fi aṣọ bo àwọn oníhòhò.</para>
  <para style="q1">
    <verse number="17" style="v"/>Ó ń yọ ọwọ́ rẹ kúrò nínú ẹ̀ṣẹ̀,</para>
  <para style="q2">kò sì gba èlé tàbí èlé tó pọ̀jù,</para>
  <para style="q1">tí ó ń pa òfin mi mọ́,</para>
  <para style="q2">tí ó sì ń tẹ̀lé àwọn àṣẹ mi.</para>
  <para style="m">Kò ní kú fún ẹ̀ṣẹ̀ baba rẹ̀, nítòótọ́ ní yóò yè! <verse number="18" style="v"/>Ṣùgbọ́n baba rẹ̀ ni yóò kú fún ẹ̀ṣẹ̀ ara rẹ̀, nítorí pé ó jẹ́ arẹ́nijẹ, ó jalè arákùnrin rẹ, ó ṣe ohun tí kò dára láàrín àwọn ènìyàn rẹ̀.</para>
  <para style="p">
    <verse number="19" style="v"/>“Síbẹ̀, ẹ tún ń béèrè pé, ‘Kí ló dé ti ọmọ kò fi ní í ru ẹ̀bi baba rẹ̀?’ Níwọ́n ìgbà tí ọmọ ti ṣe ohun tó tọ́, tó sì yẹ, tó sì ti kíyèsi ara láti pa gbogbo àṣẹ mi mọ́, nítòótọ́ ni pé yóò yè. <verse number="20" style="v"/>Ọkàn tí ó bá ṣẹ̀ ní yóò kú. Ọmọ kò ní í ru ẹ̀bi baba rẹ̀, bẹ́ẹ̀ ni baba náà kò ní ru ẹ̀bi ọmọ rẹ̀. Ìwà rere ènìyàn rere yóò wà lórí rẹ̀, ìwà búburú ti ènìyàn búburú náà la ó kà sí i lọ́rùn.</para>
  <para style="p">
    <verse number="21" style="v"/>“Ṣùgbọ́n bí ènìyàn búburú bá yípadà kúrò nínú gbogbo ẹ̀ṣẹ̀ rẹ̀ tó ti dá, tó sì bẹ̀rẹ̀ sí í pa àṣẹ mi mọ́, tó sì ń ṣe ohun tó tọ́ àti ohun tó yẹ, nítòótọ́ ni yóò yè, kò sì ní kú. <verse number="22" style="v"/>A kò sì ní rántí gbogbo ẹ̀ṣẹ̀ rẹ tó ti dá tẹ́lẹ̀ láti kà á sí lọ́rùn nítorí tí ìwà òdodo rẹ tó fihàn, yóò yè <verse number="23" style="v"/>Ǹjẹ́ èmi ha ni inú dídùn si ikú ènìyàn búburú bí í? Ní <char style="nd">Olúwa</char> Olódùmarè wí pé, dípò èyí inú mi kò ha ni i dùn nígbà tó ba yípadà kúrò ni àwọn ọ̀nà búburú rẹ̀ kí ó sì yè?</para>
  <para style="p">
    <verse number="24" style="v"/>“Ṣùgbọ́n bí ènìyàn rere bá yípadà kúrò ni ọ̀nà òdodo rẹ̀ tó sì ń dẹ́ṣẹ̀, tí ó sì tún ń ṣe àwọn ohun ìríra tí ènìyàn búburú ń ṣe, yóò wa yè bí? A kì yóò rántí ọ̀kankan nínú ìwà rere rẹ̀ mọ́, nítorí ó ti jẹ̀bi ìwà àrékérekè àti ẹ̀ṣẹ̀ tó dá, yóò sì kú.</para>
  <para style="p">
    <verse number="25" style="v"/>“Bẹ́ẹ̀ ni, ẹ̀yin tún wí pe, ‘ọ̀nà Olúwa kò gún.’ Gbọ́ nísinsin yìí ìwọ ilé Israẹli: ọ̀nà mi ni kò ha gún? Kì í wa ṣé pé ọ̀nà tiyín gan an ni kò gún? <verse number="26" style="v"/>Bí olódodo ba yípadà kúrò nínú olódodo rẹ̀, tó sì dẹ́ṣẹ̀, yóò ku fún ẹ̀ṣẹ̀ rẹ̀, yóò kú nítorí ẹ̀ṣẹ̀ tó ti dá. <verse number="27" style="v"/>Ṣùgbọ́n bi ènìyàn búburú bá yípadà kúrò nínú ìwà búburú tó ti ṣe, tó sì ṣe ohun tó tọ́ àti ohun tó yẹ, yóò gba ẹ̀mí rẹ̀ là. <verse number="28" style="v"/>Nítorí pé ó ronú lórí gbogbo ẹ̀ṣẹ̀ tó ti dá, ó sì yípadà kúrò nínú wọn, nítòótọ́ ni yóò yè; kì yóò sí kú <verse number="29" style="v"/>Síbẹ̀, ilé Israẹli wí pé, ‘Ọ̀nà Olúwa kò gún.’ Ọ̀nà mi kò ha tọ́ bí ilé Israẹli? Kì í wa ṣe pè ọ̀nà tiyín gan an ni ko gún?</para>
  <para style="p">
    <verse number="30" style="v"/>“Nítorí náà, ilé Israẹli, èmi yóò da yín lẹ́jọ́, gẹ́gẹ́ bí ọ̀nà ẹnìkọ̀ọ̀kan yín bá ṣe rí ni <char style="nd">Olúwa</char> Olódùmarè wí. Ẹ yípadà! Kí ẹ si yí kúrò nínú gbogbo ẹ̀ṣẹ̀ yín, bẹ́ẹ̀ ni ìrékọjá kì yóò jẹ́ ọ̀nà ìṣubú yín. <verse number="31" style="v"/><note caller="-" style="x"><char style="xo" closed="false">18.31: </char><char style="xt" closed="false"><ref loc="EZK 11:19">El 11.19</ref>; <ref loc="EZK 36:26">36.26</ref>.</char></note>Ẹ kọ̀ gbogbo ẹ̀ṣẹ̀ ti ẹ ti dá sílẹ̀, kí ẹ sì gba ọkàn àti ẹ̀mí tuntun. Nítorí kí ló fi máa kú, ilé Israẹli? <verse number="32" style="v"/><note caller="-" style="x"><char style="xo" closed="false">18.32: </char><char style="xt" closed="false"><ref loc="EZK 18:23">El 18.23</ref>; <ref loc="EZK 33:11">33.11</ref>.</char></note>Nítorí pé inú mi kò dùn sí ikú ẹnikẹ́ni ni <char style="nd">Olúwa</char> Olódùmarè wí. Nítorí náà, ẹ yípadà kí ẹ sì yè!</para>
  <chapter number="19" style="c"/>
  <para style="s1">Orin ọfọ̀ nítorí àwọn ọmọ-aládé Israẹli</para>
  <para style="p">
    <verse number="1" style="v"/>“Kọ orin ọ̀fọ̀ nítorí àwọn ọmọ-aládé Israẹli <verse number="2" style="v"/>wí pé:</para>
  <para style="q1">“ ‘Èwo nínú abo kìnnìún ni ìyá rẹ̀ ní àárín àwọn kìnnìún yòókù?</para>
  <para style="q2">Ó sùn ní àárín àwọn ọ̀dọ́ kìnnìún ó sì ń tọ́jú àwọn ọmọ rẹ̀.</para>
  <para style="q1">
    <verse number="3" style="v"/>Ó sì tọ́ ọ̀kan nínú àwọn ọmọ rẹ̀ dàgbà, ó sì di kìnnìún tó ní agbára,</para>
  <para style="q2">ó kọ́ ọ láti ṣọdẹ, ó sì ń pa àwọn ènìyàn jẹ.</para>
  <para style="q1">
    <verse number="4" style="v"/>Àwọn orílẹ̀-èdè gbọ́ nípa rẹ̀,</para>
  <para style="q2">wọ́n sì fi ẹ̀wọ̀n mú un nínú iho wọn.</para>
  <para style="q2">Wọn fi ẹ̀wọ̀n mu nu lọ sí ilẹ̀ Ejibiti.</para>
  <para style="b"/>
  <para style="q1">
    <verse number="5" style="v"/>“ ‘Nígbà tí abo kìnnìún yìí rí pé ìrètí rẹ̀ sì jásí asán,</para>
  <para style="q2">ó mú ọmọ rẹ̀ mìíràn ó sì tún tọ́ ọ dàgbà di kìnnìún tó ní agbára.</para>
  <para style="q1">
    <verse number="6" style="v"/>Ó sì ń rìn káàkiri láàrín àwọn kìnnìún nítorí pé ó ti lágbára,</para>
  <para style="q2">o kọ ọdẹ ṣíṣe, ó sì pa àwọn ènìyàn.</para>
  <para style="q1">
    <verse number="7" style="v"/>Ó sì wó odi wọn palẹ̀ ó sì sọ àwọn ìlú wọn di ahoro.</para>
  <para style="q2">Ilẹ̀ náà àti àwọn olùgbé ibẹ̀ sì wà ní ìpayà nítorí bíbú ramúramù rẹ̀.</para>
  <para style="q1">
    <verse number="8" style="v"/>Nígbà náà ni àwọn orílẹ̀-èdè dìde sí i,</para>
  <para style="q2">àwọn tó yìí ká láti ìgbèríko wá.</para>
  <para style="q1">Wọn dẹ àwọ̀n wọn fún un,</para>
  <para style="q2">wọn sì mú nínú ihò wọn.</para>
  <para style="q1">
    <verse number="9" style="v"/>Wọn fi ìwọ̀ gbé e sínú àgò, wọn mú un lọ sí ọ̀dọ̀ ọba Babeli,</para>
  <para style="q2">wọn fi sínú ìhámọ́, a kò sì gbọ́ bíbú rẹ̀ mọ́ lórí òkè Israẹli.</para>
  <para style="b"/>
  <para style="q1">
    <verse number="10" style="v"/>“ ‘Ìyá rẹ dàbí àjàrà nínú ọgbà àjàrà rẹ̀;</para>
  <para style="q2">tí á gbìn sí etí odò ó, kún fún èso,</para>
  <para style="q2">ó sì kún fún ẹ̀ka nítorí ọ̀pọ̀lọpọ̀ omi,</para>
  <para style="q1">
    <verse number="11" style="v"/>Àwọn ẹ̀ka rẹ̀ lágbára tó láti fi ṣe ọ̀pá àṣẹ ìjòyè,</para>
  <para style="q2">ó ga sókè láàrín ewé rẹ̀,</para>
  <para style="q2">gíga rẹ̀ hàn jáde láàrín ọ̀pọ̀lọpọ̀ ẹ̀ka rẹ̀.</para>
  <para style="q1">
    <verse number="12" style="v"/>Ṣùgbọ́n ó fà á tu ní ìrunú,</para>
  <para style="q2">á sì wọ́ ọ lulẹ̀,</para>
  <para style="q1">afẹ́fẹ́ láti ìlà-oòrùn sì gbé èso rẹ̀,</para>
  <para style="q1">ọ̀pá líle rẹ̀ ti ṣẹ́, ó sì rọ</para>
  <para style="q2">iná sì jó wọn run.</para>
  <para style="q1">
    <verse number="13" style="v"/>Báyìí, a tún ún gbìn sínú aṣálẹ̀</para>
  <para style="q2">ni ilẹ̀ gbígbẹ àti ilẹ̀ tó ń pòǹgbẹ omi.</para>
  <para style="q1">
    <verse number="14" style="v"/>Iná sì jáde láti ọ̀kan lára ẹ̀ka rẹ̀</para>
  <para style="q2">ó sì pa ẹ̀ka àti èso rẹ̀ run,</para>
  <para style="q1">dé bi pé kò sí ẹ̀ka tó lágbára lórí rẹ̀ mọ́;</para>
  <para style="q2">èyí to ṣe fi ṣe ọ̀pá fún olórí mọ́.’</para>
  <para style="m">Èyí ni orin ọ̀fọ̀ a o sì máa lo bí orin ọ̀fọ̀.”</para>
  <chapter number="20" style="c"/>
  <para style="s1">Ìwà ọlọ́tẹ̀ tí Israẹli hù</para>
  <para style="p">
    <verse number="1" style="v"/>Ní ọjọ́ kẹwàá, oṣù karùn-ún ọdún keje, ní díẹ̀ nínú àwọn àgbàgbà Israẹli wá wádìí lọ́wọ́ <char style="nd">Olúwa</char>, wọn jókòó níwájú mi.</para>
  <para style="p">
    <verse number="2" style="v"/>Nígbà náà ni ọ̀rọ̀ <char style="nd">Olúwa</char> tọ̀ mí wá wí pé: <verse number="3" style="v"/>“Ọmọ ènìyàn, sọ fún àwọn àgbàgbà Israẹli, kì ó sì wí fún wọn pé, ‘Báyìí ní <char style="nd">Olúwa</char> Olódùmarè wí: Ṣe ki ẹ lè wádìí lọ́dọ̀ mi ni ẹ ṣe wá? Bí mo ti wà láààyè, ní <char style="nd">Olúwa</char> Olódùmarè wí, Èmi kì yóò gbà kí ẹ wádìí lọ́dọ̀ mi.’</para>
  <para style="p">
    <verse number="4" style="v"/>“Ìwọ fẹ́ dájọ́ wọn bí? Ìwọ fẹ́ dájọ́ wọn bí ọmọ ènìyàn? Nítorí náà fi gbogbo ìwà ìríra baba wọn kò wọ́n lójú, <verse number="5" style="v"/>kí ó sì sọ fún wọn pé: ‘Báyìí ní <char style="nd">Olúwa</char> Olódùmarè wí: Ní ọjọ́ tí mo yàn Israẹli, mo gbé ọwọ́ mi sókè nínú ìbúra sí àwọn ọmọ ilé Jakọbu, mo sì fi ara mi hàn wọn ní Ejibiti, mo gbé ọwọ́ mi sókè nínú ẹ̀jẹ́ wí pé, “Èmi ni <char style="nd">Olúwa</char> Ọlọ́run yín.” <verse number="6" style="v"/>Ní ọjọ́ náà mo lọ búra fún wọn pé, èmi yóò mú wọn jáde kúrò ni ilẹ̀ Ejibiti lọ sí ilẹ̀ ti mo ti wá sílẹ̀ fún wọn, ilẹ̀ tí ó ń sàn fún wàrà àti oyin, ilẹ̀ tí ó lẹ́wà jùlọ láàrín àwọn ilẹ̀ yòókù. <verse number="7" style="v"/>Mo sì wí fún wọn pé, “Kí olúkúlùkù nínú yín gbé ìríra ojú rẹ̀ kúrò, kí ẹ sì má bá sọ ara yín di àìmọ́ pẹ̀lú àwọn òrìṣà Ejibiti, èmi ni <char style="nd">Olúwa</char> Ọlọ́run yín.”</para>
  <para style="p">
    <verse number="8" style="v"/>“ ‘Ṣùgbọ́n wọn ṣọ̀tẹ̀ sí mi wọn kò sì gbọ́rọ̀, wọn kò gbé àwòrán ìríra tí wọ́n dojúkọ kúrò níwájú wọn bẹ́ẹ̀ ni wọn kò si kọ̀ àwọn òrìṣà Ejibiti sílẹ̀, torí náà mo sọ pé èmi yóò tú ìbínú gbígbóná mi lé wọn lórí, èmi yóò sì jẹ́ kí ìbínú mi sẹ̀ lórí wọn ní ilẹ̀ Ejibiti. <verse number="9" style="v"/>Ṣùgbọ́n nítorí orúkọ mi, mo ṣe ohun tí kò ní jẹ́ kí orúkọ mi bàjẹ́ lójú àwọn orílẹ̀-èdè tí wọn ń gbé láàrín wọn, lójú àwọn ẹni tí mo ti fi ara hàn fún ara Israẹli nípa mímú wọn jáde ní ilẹ̀ Ejibiti. <verse number="10" style="v"/>Nítorí náà, mo mú wọn jáde ní ilẹ̀ Ejibiti mo sì mú wọn wá sínú aginjù. <verse number="11" style="v"/>Mo sì fún wọn ni òfin mi, mo sì fi àwọn òfin mi hàn wọ́n; nítorí pé ẹni tó bá ṣe wọ́n yóò yè nípa wọn. <verse number="12" style="v"/>Bẹ́ẹ̀ ni mo fún wọn ní ọjọ́ ìsinmi gẹ́gẹ́ bí ààmì láàrín àwọn àti èmi, kí wọn lè mọ̀ pé èmi ni <char style="nd">Olúwa</char> tó sọ wọn di mímọ́.</para>
  <para style="p">
    <verse number="13" style="v"/>“ ‘Síbẹ̀; ilé Israẹli ṣọ̀tẹ̀ sí mí nínú aginjù. Wọn kò tẹ̀lé àṣẹ mi, wọn sì kọ àwọn òfin mi sílẹ̀ bí ó tilẹ̀ jẹ́ pé ẹni tó bá pa á mọ́ yóò yè nínú rẹ̀. Wọn sì sọ ọjọ́ ìsinmi mi di aláìmọ́ lọ́pọ̀lọpọ̀. Nítorí náà, mo sọ pé èmi yóò tú ìbínú gbígbóná mi sórí wọn, èmi yóò sì pa wọ́n run nínú aginjù. <verse number="14" style="v"/>Ṣùgbọ́n nítorí orúkọ mi, mo ṣe ohun tí kò ní mú kí orúkọ mi bàjẹ́ lójú àwọn orílẹ̀-èdè tí mo kó wọn jáde. <verse number="15" style="v"/>Nítorí náà, mo tún gbọ́wọ́ mi sókè ní ìbúra fún wọn nínú aginjù pé, èmi kì yóò mú wọn dé ilẹ̀ tí mo fi fún wọn—ilẹ̀ tí ó ń sàn fún wàrà àti oyin, ilẹ̀ tí ó lẹ́wà jùlọ láàrín àwọn ilẹ̀ yòókù. <verse number="16" style="v"/>Nítorí pé, wọn kọ òfin mi sílẹ̀, wọn kò sì tẹ̀lé àṣẹ mi, wọn sọ ọjọ́ ìsinmi mi dí aláìmọ́. Nítorí pé tọkàntọkàn ni wọn ń tẹ̀lé òrìṣà wọn. <verse number="17" style="v"/>Síbẹ̀síbẹ̀ mo wò wọ́n pẹ̀lú àánú, ń kò sì pa wọ́n run tàbí kí òpin dé bá wọn nínú aginjù. <verse number="18" style="v"/>Ṣùgbọ́n mo sọ fún àwọn ọmọ wọn nínú aginjù pé, “Ẹ má ṣe rìn ní ìlànà àwọn baba yín, ẹ má ṣe pa òfin wọn mọ́, ẹ má ṣe bá ara yín jẹ́ pẹ̀lú òrìṣà wọn. <verse number="19" style="v"/>Èmi ni <char style="nd">Olúwa</char> Ọlọ́run yín, ẹ tẹ̀lé àṣẹ mi, kí ó sì pa òfin mi mọ́. <verse number="20" style="v"/>Ẹ ya ọjọ́ ìsinmi mi sí mímọ́ kí ó lè jẹ́ ààmì láàrín wa: ki ẹ lè mọ̀ pé èmi ní <char style="nd">Olúwa</char> Ọlọ́run yín.”</para>
  <para style="p">
    <verse number="21" style="v"/>“ ‘Ṣùgbọ́n àwọn ọmọ náà ṣọ̀tẹ̀ sí mi. Wọn kò tẹ̀lé àṣẹ mi, wọn kò sì pa òfin mi mọ́ bí o tilẹ̀ jẹ́ pé ẹni tó bá tẹ̀lé àwọn òfin yìí, yóò yè nínú rẹ̀, wọ́n sì tún sọ ọjọ́ ìsinmi mi di aláìmọ́. Nítorí náà, mo sọ pé èmi yóò tú ìbínú mi lórí wọn, Èmi yóò sì mú kí ìbínú gbígbóná mi wá sórí wọn ni aginjù. <verse number="22" style="v"/>Síbẹ̀síbẹ̀ mo dáwọ́ dúró, nítorí orúkọ mi, mo sì ṣe ohun tí kò ní ba orúkọ mi jẹ́ lójú àwọn orílẹ̀-èdè ti mo kó wọn jáde lójú wọn. <verse number="23" style="v"/>Bẹ́ẹ̀ ni pẹ̀lú ọwọ́ ti mo gbé sókè sí wọn, mo búra fún wọn nínú aginjù pé èmi yóò tú wọn ka sì àárín àwọn orílẹ̀-èdè, èmi yóò sì fọ́n wọn káàkiri ilẹ̀ gbogbo, <verse number="24" style="v"/>nítorí pé wọn kò pa òfin mi mọ́, wọn sì tún kọ àṣẹ mi sílẹ̀, wọn tún sọ ọjọ́ ìsinmi mi di aláìmọ́. Ojú wọn sì wà ní ara òrìṣà baba wọn. <verse number="25" style="v"/>Èmi náà sì fi wọn fún ìlànà tí kò dára àti òfin tí wọn kò le e yè nípa rẹ̀; <verse number="26" style="v"/>Mo jẹ́ kí ó sọ wọn di aláìmọ́ nípa ẹ̀bùn nípa fífi àkọ́bí ọmọ wọn rú ẹbọ sísun, àkọ́bí wọn la iná kọjá, kí èmi sọ wọ́n di ahoro, kí wọn le mọ̀ pé èmi ni <char style="nd">Olúwa</char>.’</para>
  <para style="p">
    <verse number="27" style="v"/>“Nítorí náà, Ọmọ ènìyàn, sọ fún ilé Israẹli kí ó sì wí fún wọn pé, ‘Èyí ní ohun ti <char style="nd">Olúwa</char> Olódùmarè wí: Nínú èyí tí baba yín ti sọ̀rọ̀-òdì sí mi, nípa kíkọ̀ mí sílẹ̀. <verse number="28" style="v"/>Nítorí nígbà tí mo mú wọn dé ilẹ̀ náà, tí mo gbé ọwọ́ mi sókè láti fi í fún wọn, Nígbà náà ni wọ́n rí olúkúlùkù òkè gíga, àti gbogbo igi bíbò, wọ́n sì rú ẹbọ wọn níbẹ̀, wọ́n sì gbé ìmúnibínú ọrẹ wọ́n kalẹ̀ níbẹ̀; níbẹ̀ pẹ̀lú ni wọ́n ṣe òórùn dídùn wọn, wọ́n sì ta ohun ọrẹ mímu sílẹ̀ níbẹ̀, <verse number="29" style="v"/>Nígbà náà ni mo wí fún wọn pé: Kí ní ibi gíga tí ẹ̀yin lọ yìí?’ ” (Orúkọ rẹ̀ ni a sì ń pè ní Bama di òní yìí.)</para>
  <para style="s1">Ìdájọ́ Àti Ìmúpadàbọ̀sípò</para>
  <para style="p">
    <verse number="30" style="v"/>“Nítorí náà sọ fún ilé Israẹli pé: ‘Èyí ní ohun tí <char style="nd">Olúwa</char> Olódùmarè wí: Ṣé o fẹ́ ba ara rẹ jẹ́ bi àwọn baba rẹ ṣe ṣe, tiwọn ń ṣe àgbèrè nípa títẹ̀lé àwọn àwòrán ìríra? <verse number="31" style="v"/>Nígbà tí ẹ̀yin bá san ọrẹ yìí, ìrúbọ ọmọkùnrin ọmọ yín, tí ẹ mú ọmọ yin la iná kọjá, ẹ̀yin ń tẹ̀síwájú láti ba ara yín jẹ́ pẹ̀lú àwọn òrìṣà yín títí di òní yìí, ẹ̀yin yóò ha jẹ wádìí lọ́dọ̀ mi, ìwọ ilé Israẹli? Bí mo ti wà láààyè, ní <char style="nd">Olúwa</char> Olódùmarè wí, Èmi ki yóò jẹ́ kí ẹ wádìí lọ́dọ̀ mi.</para>
  <para style="p">
    <verse number="32" style="v"/>“ ‘Ẹ̀yin wí pé, “Àwa fẹ́ dàbí àwọn orílẹ̀-èdè yòókù, bí àwọn ènìyàn ayé, tó ń bọ igi àti òkúta.” Ṣùgbọ́n ohun ti ẹ ni lọ́kàn kò ní ṣẹ rárá. <verse number="33" style="v"/>Bí mo ti wà láààyè, ní <char style="nd">Olúwa</char> Olódùmarè wí, Èmi yóò jẹ ọba lórí yín pẹ̀lú ọwọ́ agbára tí èmi yóò nà jáde pẹ̀lú ìtújáde ìbínú gbígbóná mi. <verse number="34" style="v"/>Èmi yóò si mú yín jáde kúrò láàrín àwọn ènìyàn, èmi yóò sì ṣà yín jọ láàrín àwọn orílẹ̀-èdè tí a fọ́n yín sí pẹ̀lú ọwọ́ agbára àti apá nínà tí èmi yóò nà jáde àti pẹ̀lú ìtújáde ìbínú gbígbóná ni. <verse number="35" style="v"/>Èmi yóò si mú yín wá sí aginjù àwọn orílẹ̀-èdè, níbẹ̀ ni ojúkójú ni èmi yóò ṣe ìdájọ́ lé e yín lórí. <verse number="36" style="v"/>Bí mo ṣe ṣe ìdájọ́ àwọn baba yín nínú aginjù nílẹ̀ Ejibiti, bẹ́ẹ̀ ni èmi yóò ṣe ìdájọ́ yín ní <char style="nd">Olúwa</char> Olódùmarè wí. <verse number="37" style="v"/>Èmi yóò kíyèsi i yín bí mo ti mú un yín kọjá lábẹ́ ọ̀pá, èmi yóò sì mú yín wá sí abẹ́ ìdè májẹ̀mú <verse number="38" style="v"/>Èmi yóò si ṣa àwọn ọlọ̀tẹ̀ kúrò láàrín yín, àti àwọn o lù re òfin kọjá, èmi yóò mu wọn jáde kúrò ni ilẹ̀ tiwọn gbé ṣe àtìpó, wọn ki yóò si wọ ilẹ̀ Israẹli: Nígbà náà ní ẹ̀yin yóò mọ̀ pé, èmi ní <char style="nd">Olúwa</char>.</para>
  <para style="p">
    <verse number="39" style="v"/>“ ‘Ní tí ẹ̀yin, ilé Israẹli, èyí ni ohun tí <char style="nd">Olúwa</char> Olódùmarè wí: Kí olúkúlùkù yín lọ máa sìn òrìṣà rẹ̀, ṣùgbọ́n lẹ́yìn èyí, ẹ̀yin yóò gbọ́ tèmi, ẹ̀yin kò sí ní i bá orúkọ mímọ́ mi jẹ́ pẹ̀lú ọrẹ àti àwọn òrìṣà yín mọ́. <verse number="40" style="v"/>Nítorí lórí òkè mímọ́ mi, lórí òkè gíga Israẹli, ni <char style="nd">Olúwa</char> Olódùmarè wí, níbẹ̀ ni ilẹ̀ náà ní gbogbo ilé Israẹli yóò sìn mí; èmi yóò sì tẹ́wọ́ gba wọ́n níbẹ̀. Níbẹ̀ èmi yóò béèrè ọrẹ àti ẹ̀bùn nínú àkọ́so yín pẹ̀lú gbogbo ẹbọ mímọ́ yín <verse number="41" style="v"/>Èmi yóò tẹ́wọ́ gbà yín gẹ́gẹ́ bí tùràrí olóòórùn dídùn nígbà tí mo ba mú yín jáde láàrín àwọn orílẹ̀-èdè tí a fọ́n yín ká sí, èmi yóò sì fi ìwà mímọ́ mi hàn láàrín yín lójú àwọn orílẹ̀-èdè. <verse number="42" style="v"/>Nígbà náà ni ẹ o mọ̀ pé èmi ní <char style="nd">Olúwa</char>, nígbà tí mo bá mú yín wa sí ilẹ̀ Israẹli; sí ilẹ̀ tí mo gbọ́wọ́ mí sókè nínú ẹ̀jẹ́ láti fún àwọn baba yín. <verse number="43" style="v"/><note caller="-" style="x"><char style="xo" closed="false">20.43: </char><char style="xt" closed="false"><ref loc="EZK 6:9">El 6.9</ref>; <ref loc="EZK 36:31">36.31</ref>.</char></note>Níbẹ̀ ni ẹ ó wa rántí ìwà àti gbogbo ìṣesí yín, èyí tí ẹ̀yin fi sọ ara yín di aláìmọ́, ẹ̀yin yóò sì kórìíra ara yín fún gbogbo ibi tí ẹ̀yin ti ṣe. <verse number="44" style="v"/>Nígbà náà ní ẹ̀yin yóò mọ̀ pé, Èmi ni <char style="nd">Olúwa</char>, nígbà tí mo bá hùwà sí yín nítorí orúkọ mi ni, tí ń kò hùwà sí yín gẹ́gẹ́ bí ọ̀nà ibi àti ìwà ìríra yín. Ẹ̀yin Ilé Israẹli, ni <char style="nd">Olúwa</char> Olódùmarè wí.’ ”</para>
  <para style="s1">Sọtẹ́lẹ̀ lòdì sí ìhà gúúsù</para>
  <para style="p">
    <verse number="45" style="v"/>Ọ̀rọ̀ <char style="nd">Olúwa</char> tọ̀ mí wá: <verse number="46" style="v"/>“Ọmọ ènìyàn, dojúkọ ìhà gúúsù; wàásù lòdì sí gúúsù kí ìwọ sì sọtẹ́lẹ̀ sí igbó ilẹ̀ gúúsù. <verse number="47" style="v"/>Sọ fún igbó ìhà gúúsù pé: ‘Gbọ́ ọ̀rọ̀ <char style="nd">Olúwa</char>. Èyí ní ohun tí <char style="nd">Olúwa</char> Olódùmarè wí: Kíyèsi í, èmi yóò dá iná kan nínú rẹ̀, yóò sì jó olúkúlùkù igi tútù nínú rẹ̀, àti olúkúlùkù igi gbígbẹ, Jíjò ọwọ́ iná náà ní kí yóò ṣé é pa, àti gbogbo ojú láti gúúsù dé àríwá ni a ó sun nínú rẹ̀. <verse number="48" style="v"/>Gbogbo ènìyàn yóò sì mọ̀ pé Èmi <char style="nd">Olúwa</char> ni ó dá a, a kì yóò sì le è pa á.’ ”</para>
  <para style="p">
    <verse number="49" style="v"/>Nígbà náà ni mo wí pé, “Háà! <char style="nd">Olúwa</char> Olódùmarè! Wọn ń wí fún mi pé, ‘Kì í wa ṣe pé òwe lo ń pa bí?’ ”</para>
  <chapter number="21" style="c"/>
  <para style="s1">Babeli idà Ọlọ́run fún ìdájọ́</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ mi wá: <verse number="2" style="v"/>“Ọmọ ènìyàn, kọ ojú rẹ sí ìhà Jerusalẹmu, kí o sì wàásù lòdì sí ibi mímọ́. Sọ àsọtẹ́lẹ̀ sí ilẹ̀ Israẹli. <verse number="3" style="v"/>Kí ó sì sọ fún un pe: ‘Èyí yìí ni <char style="nd">Olúwa</char> wí: Èmi lòdì sí ọ. Èmi yóò fa idà mi yọ kúrò nínú àkọ̀ rẹ̀, Èmi yóò sì ké olódodo àti ènìyàn búburú kúrò ni àárín yín. <verse number="4" style="v"/>Nítorí pé, èmi yóò ké olódodo àti olùṣe búburú kúrò, idà mi yóò jáde láti inú àkọ̀ rẹ̀ lòdì sí gbogbo ènìyàn láti gúúsù títí dé àríwá. <verse number="5" style="v"/>Nígbà náà gbogbo ènìyàn yóò mọ̀ pé èmi <char style="nd">Olúwa</char> ti yọ idà mi kúrò nínú àkọ̀ rẹ̀; kì yóò sì padà sínú rẹ̀ mọ́.’</para>
  <para style="p">
    <verse number="6" style="v"/>“Nítorí náà, mí ìmí ẹ̀dùn ìwọ ọmọ ènìyàn! Mí ìmí ẹ̀dùn pẹ̀lú ọkàn ìbànújẹ́ àti ẹ̀dùn ọkàn kíkorò ní iwájú wọn. <verse number="7" style="v"/>Bí wọ́n bá sì bi ọ́, wí pé, ‘Kí ni ó dé tí ìwọ fi ń mí ìmí ẹ̀dùn?’ Ìwọ yóò wí pé, ‘Nítorí ìròyìn tí ó ń bẹ. Gbogbo ọkàn ni yóò yọ́, gbogbo ọwọ́ ni yóò sì di aláìlera; gbogbo ọkàn ní yóò dákú, gbogbo eékún ni yóò sì di aláìlera bí omi?’ Ó ń bọ̀! Yóò sì wa sí ìmúṣẹ dandan, ni <char style="nd">Olúwa</char> Olódùmarè wí.”</para>
  <para style="p">
    <verse number="8" style="v"/>Ọ̀rọ̀ <char style="nd">Olúwa</char> si tún tọ̀ mí wá pé: <verse number="9" style="v"/>“Ọmọ ènìyàn, sọtẹ́lẹ̀ wí pé, Èyí yìí ní Olúwa wí pé:</para>
  <para style="q1">“ ‘Idà kan, Idà kan,</para>
  <para style="q2">tí a pọ́n, tí a sì dán pẹ̀lú,</para>
  <para style="q1">
    <verse number="10" style="v"/>a pọ́n láti pa ènìyàn púpọ̀,</para>
  <para style="q2">a dán an láti máa kọ mọ̀nà!</para>
  <para style="p">“ ‘Àwa o ha máa ṣe àríyá ọ̀gọ ọmọ mi? Idà gán gbogbo irú igi bẹ́ẹ̀.</para>
  <para style="q1">
    <verse number="11" style="v"/>“ ‘Idà ní a yàn láti pọ́n,</para>
  <para style="q2">kí ó lè ṣe é gbámú;</para>
  <para style="q1">a pọ́n ọn, a sì dán an,</para>
  <para style="q2">ó ṣetán fún ọwọ́ àwọn apani.</para>
  <para style="q1">
    <verse number="12" style="v"/>Sọkún síta, kí ó sì pohùnréré ẹ̀kún, ọmọ ènìyàn,</para>
  <para style="q2">nítorí yóò wá sórí àwọn ènìyàn mi;</para>
  <para style="q1">yóò wá sórí gbogbo ọmọ-aládé Israẹli</para>
  <para style="q2">ìbẹ̀rù ńlá yóò wá sórí àwọn ènìyàn mi</para>
  <para style="q1">nítorí idà náà;</para>
  <para style="q2">nítorí náà lu oókan àyà rẹ.</para>
  <para style="p">
    <verse number="13" style="v"/>“ ‘Ìdánwò yóò dé dandan. Tí ọ̀pá aládé Juda èyí tí idà kẹ́gàn, kò bá tẹ̀síwájú mọ́ ńkọ́? Ni <char style="nd">Olúwa</char> Olódùmarè wí.’</para>
  <para style="q1">
    <verse number="14" style="v"/>“Nítorí náà, ọmọ ènìyàn,</para>
  <para style="q2">sọtẹ́lẹ̀ kí ó sì fi ọwọ́ lu ọwọ́</para>
  <para style="q1">Jẹ́ kí idà lu ara wọn lẹ́ẹ̀méjì,</para>
  <para style="q2">kódà ní ẹ̀ẹ̀mẹta.</para>
  <para style="q1">Ó jẹ́ idà fún ìpànìyàn</para>
  <para style="q2">idà fún ìpànìyàn lọ́pọ̀lọpọ̀</para>
  <para style="q2">Tí yóò sé wọn mọ́ níhìn-ín àti lọ́hùnnún.</para>
  <para style="q1">
    <verse number="15" style="v"/>Kí ọkàn kí ó lè yọ́</para>
  <para style="q2">kí àwọn tí ó ṣubú le pọ̀,</para>
  <para style="q1">mo ti gbé idà sí gbogbo bodè fún ìparun</para>
  <para style="q2">Háà! A mú kí ó kọ bí ìmọ̀nàmọ́ná,</para>
  <para style="q2">a gbá a mú fún ìparun.</para>
  <para style="q1">
    <verse number="16" style="v"/>Ìwọ idà, jà sí ọ̀tún</para>
  <para style="q2">kí o sì jà sí òsì</para>
  <para style="q2">lọ ibikíbi tí ẹnu rẹ bá dojúkọ</para>
  <para style="q1">
    <verse number="17" style="v"/>Èmi gan an yóò pàtẹ́wọ́</para>
  <para style="q2">ìbínú mi yóò sì rẹlẹ̀</para>
  <para style="q2">Èmi <char style="nd">Olúwa</char> ti sọ̀rọ̀.”</para>
  <para style="p">
    <verse number="18" style="v"/>Ọ̀rọ̀ <char style="nd">Olúwa</char> tọ mi wá: <verse number="19" style="v"/>“Ọmọ ènìyàn la ọ̀nà méjì fún idà ọba Babeli láti gbà, kí méjèèjì bẹ̀rẹ̀ láti ìlú kan náà. Ṣe ààmì sí ìkóríta ọ̀nà tí ó lọ sí ìlú náà. <verse number="20" style="v"/>La ọ̀nà kan fún idà láti wá kọlu Rabba ti àwọn ará Ammoni kí òmíràn kọlu Juda, kí ó sì kọlu Jerusalẹmu ìlú olódi. <verse number="21" style="v"/>Nítorí ọba Babeli yóò dúró ni ìyànà ní ojú ọ̀nà, ní ìkóríta, láti máa lo àfọ̀ṣẹ: Yóò fi ọfà di ìbò, yóò béèrè lọ́wọ́ àwọn òrìṣà rẹ̀, òun yóò ṣe àyẹ̀wò ẹ̀dọ̀. <verse number="22" style="v"/>Nínú ọwọ́ ọ̀tún rẹ ni ìbò Jerusalẹmu yóò ti wá, ní ibi tí yóò ti gbé afárá kalẹ̀, láti pàṣẹ fún àwọn apànìyàn, láti mú ki wọn hó ìhó ogun láti gbé òòlù dí ẹnu-ọ̀nà ibodè, láti mọ odi, àti láti kọ́ ilé ìṣọ́. <verse number="23" style="v"/>Àfọ̀ṣẹ náà yóò dàbí ààmì èké sí àwọn tí ó ti búra ìtẹríba fún un, ṣùgbọ́n òun yóò ran wọn létí ẹbí wọn yóò sì mú wọn lọ sí ìgbèkùn.</para>
  <para style="p">
    <verse number="24" style="v"/>“Nítorí náà èyí ní ohun tí <char style="nd">Olúwa</char> Olódùmarè wí: ‘Nítorí ti ẹ̀yin ti mú ẹ̀bi yín wá sí ìrántí nípa ìṣọ̀tẹ̀ ní gbangba, ní ṣíṣe àfihàn àwọn ẹ̀ṣẹ̀ rẹ nínú gbogbo ohun tí ó ṣe, nítorí tí ẹ̀yin ti ṣe èyí, a yóò mú yín ní ìgbèkùn.</para>
  <para style="p">
    <verse number="25" style="v"/>“ ‘Ìwọ aláìmọ́ àti ẹni búburú ọmọ-aládé Israẹli, ẹni ti ọjọ́ rẹ̀ ti dé, ẹni tí àsìkò ìjìyà rẹ̀ ti dé góńgó, <verse number="26" style="v"/>Èyí yìí ní ohun tí <char style="nd">Olúwa</char> Olódùmarè wí: Tú ìwérí kúrò kí o sì gbé adé kúrò. Kò ní rí bí ti tẹ́lẹ̀: Ẹni ìgbéga ni a yóò sì rẹ̀ sílẹ̀, <verse number="27" style="v"/>Ìparun! Ìparun! Èmi yóò ṣé e ni ìparun! Kì yóò padà bọ̀ sípò bí kò ṣe pé tí ó bá wá sí ọ̀dọ̀ ẹni tí ó ní ẹ̀tọ́ láti ni in; òun ni èmi yóò fi fún.’</para>
  <para style="p">
    <verse number="28" style="v"/>
    <note caller="-" style="x">
      <char style="xo" closed="false">21.28-32: </char>
      <char style="xt" closed="false">
        <ref loc="EZK 25:1-7">El 25.1-7</ref>; <ref loc="JER 49:1-6">Jr 49.1-6</ref>; <ref loc="AMO 1:13-15">Am 1.13-15</ref>; <ref loc="ZEP 2:8-11">Sf 2.8-11</ref>.</char>
    </note>“Àti ìwọ, ọmọ ènìyàn sọtẹ́lẹ̀ kí ó sì wí pé, ‘Èyí yìí ní ohun tí <char style="nd">Olúwa</char> Olódùmarè wí nípa àwọn ará Ammoni àti àbùkù wọn:</para>
  <para style="q1">“ ‘Idà kan idà kan</para>
  <para style="q2">tí á fa yọ fún ìpànìyàn</para>
  <para style="q1">tí a dán láti fi ènìyàn ṣòfò</para>
  <para style="q2">àti láti kọ bí ìmọ̀nàmọ́ná!</para>
  <para style="q1">
    <verse number="29" style="v"/>Bí ó tilẹ̀ jẹ́ pé a rí èké nípa yín</para>
  <para style="q2">àti àfọ̀ṣẹ èké nípa yín</para>
  <para style="q1">a yóò gbé e lé àwọn ọrùn</para>
  <para style="q2">ènìyàn búburú ti a ó pa,</para>
  <para style="q1">àwọn tí ọjọ́ wọn ti dé,</para>
  <para style="q2">àwọn tí ọjọ́ ìjìyà wọn ti dé góńgó.</para>
  <para style="b"/>
  <para style="q1">
    <verse number="30" style="v"/>“ ‘Dá idà padà sínú àkọ̀ rẹ̀</para>
  <para style="q2">Níbi tí a gbé ṣẹ̀dá yín,</para>
  <para style="q2">ní ibi tí ẹ̀yin ti ṣẹ̀ wá.</para>
  <para style="q1">
    <verse number="31" style="v"/>Níbẹ̀ ni èmi yóò ti ṣe ìdájọ́ yín,</para>
  <para style="q2">èmi o sì fi èémí ìbínú gbígbóná</para>
  <para style="q2">mi bá yín jà.</para>
  <para style="q1">
    <verse number="32" style="v"/>Ẹ̀yin yóò jẹ́ èpò fún iná náà,</para>
  <para style="q2">a yóò ta ẹ̀jẹ̀ yin sórí ilẹ̀ yín,</para>
  <para style="q1">a kì yóò rántí yín mọ́;</para>
  <para style="q2">nítorí èmi <char style="nd">Olúwa</char> ní ó ti wí bẹ́ẹ̀.’ ”</para>
  <chapter number="22" style="c"/>
  <para style="s1">Àwọn ẹsẹ̀ Jerusalẹmu</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ mí wá:</para>
  <para style="b"/>
  <para style="p">
    <verse number="2" style="v"/>“Ọmọ ènìyàn ǹjẹ́ ìwọ yóò ha ṣe ìdájọ́ rẹ̀? Ǹjẹ́ ìwọ ha ṣe ìdájọ́ ìlú atàjẹ̀sílẹ̀? Tó bá rí bẹ́ẹ̀ dojúkọ wọn pẹ̀lú gbogbo ìwà ìríra wọn. <verse number="3" style="v"/>Kí ó sì wí pé: ‘Èyí yìí ní ohun tí <char style="nd">Olúwa</char> Olódùmarè wí: Ìwọ ìlú ńlá tí ó mú ìparun wá sórí ara rẹ nípa títàjẹ̀sílẹ̀ ní àárín rẹ, tí ó sì ba ara rẹ̀ jẹ́ nípa ṣíṣe àwọn ère, <verse number="4" style="v"/>Ìwọ ti jẹ̀bi nítorí ẹ̀jẹ̀ tí ìwọ ti ta sílẹ̀, àti pé àwọn ère tí ó ṣe tí bà ọ́ jẹ́. Ìwọ tí mú ọjọ́ rẹ súnmọ́ tòsí, ìparí àwọn ọdún rẹ sì ti dé. Nítorí náà èmi yóò fi ọ ṣe ohun ẹ̀gàn lójú àwọn orílẹ̀-èdè àti ohun ẹ̀sín lójú gbogbo ìlú. <verse number="5" style="v"/>Àwọn tí ó wà ní tòsí àti àwọn tí ó jìnnà sí ọ, yóò fi ọ ṣe ẹlẹ́yà, ìwọ ìlú ẹlẹ́gàn, tí ó kún fún làálàá.</para>
  <para style="p">
    <verse number="6" style="v"/>“ ‘Wo bí ọ̀kọ̀ọ̀kan nínú àwọn ọmọbìnrin ọba Israẹli tí ó wà nínú yín ti ń lo agbára rẹ̀ láti tàjẹ̀ sílẹ̀. <verse number="7" style="v"/>Nínú rẹ wọn ti hùwà sí baba àti ìyá pẹ̀lú ìfojú tínrín; nínú rẹ wọn ti ni àwọn àlejò lára, wọn sì hùwàkiwà sí aláìní baba àti opó. <verse number="8" style="v"/>Ìwọ tí kọ àwọn ohun mímọ́ mi sílẹ̀, ìwọ sì ti lo ọjọ́ ìsinmi mi ní ìlòkulò. <verse number="9" style="v"/>Nínú rẹ ni àwọn ayannijẹ ènìyàn pinnu láti tàjẹ̀ sílẹ̀; nínú rẹ ní àwọn tí ó ń jẹun ní orí òkè ojúbọ òrìṣà, wọn sì hùwà ìfẹ́kúfẹ̀ẹ́. <verse number="10" style="v"/>Nínú rẹ ní àwọn ti kò bu ọlá fún àwọn àkéte baba wọn; nínú rẹ ni àwọn tí o ń bá àwọn obìnrin lò nígbà tí wọ́n ń ṣe àkókò lọ́wọ́, ní àsìkò tí a ka wọn sì aláìmọ́. <verse number="11" style="v"/>Nínú rẹ ọkùnrin kan ti dá ẹ̀ṣẹ̀ ìríra pẹ̀lú aya aládùúgbò rẹ̀, òmíràn bá ìyàwó ọmọ rẹ̀ jẹ́, òmíràn sì bá arábìnrin rẹ̀ lòpọ̀ èyí tí í ṣe ọbàkan rẹ̀. <verse number="12" style="v"/><note caller="-" style="x"><char style="xo" closed="false">22.12: </char><char style="xt" closed="false"><ref loc="EXO 23:8">Ek 23.8</ref>; <ref loc="DEU 16:19">De 16.19</ref>; <ref loc="EXO 22:25">Ek 22.25</ref>; <ref loc="LEV 25:36">Le 25.36</ref>,<ref loc="LEV 25:37">37</ref>; <ref loc="DEU 23:19">De 23.19</ref>.</char></note>Nínú rẹ àwọn ènìyàn gba àbẹ̀tẹ́lẹ̀ láti tàjẹ̀ sílẹ̀; ìwọ gba èlé lọ́pọ̀pọpọ̀ láti mú aláìṣòótọ́ jèrè láti ara aládùúgbò rẹ nípa ìrẹ́jẹ. Ìwọ sì ti gbàgbé èmi; ni <char style="nd">Olúwa</char> Olódùmarè wí.</para>
  <para style="p">
    <verse number="13" style="v"/>“ ‘Èmi yóò kúkú pàtẹ́wọ́ lórí èrè àìmọ̀ tí ìwọ ti jẹ, àti lórí ẹ̀jẹ̀ tí ìwọ ti ta sílẹ̀ ní àárín yín. <verse number="14" style="v"/>Ọkàn rẹ le gbà á, tàbí ọwọ́ rẹ lè le, ní ọjọ́ tí èmi yóò bá ọ ṣé? Èmi <char style="nd">Olúwa</char> ó ti sọ̀rọ̀, Èmi yóò sì ṣe é. <verse number="15" style="v"/>Èmi yóò tú yin ká ní àárín àwọn orílẹ̀-èdè, èmi yóò fọ́n ọ ká sí àwọn ìlú; èmi yóò sì fi òpin sí àìmọ́ rẹ. <verse number="16" style="v"/>Nígbà tí a ó bà ọ́ jẹ́ lójú àwọn orílẹ̀-èdè, ìwọ yóò mọ̀ pé Èmi ni <char style="nd">Olúwa</char>.’ ”</para>
  <para style="p">
    <verse number="17" style="v"/>Nígbà náà ọ̀rọ̀ <char style="nd">Olúwa</char> tọ̀ mí wá: <verse number="18" style="v"/>“Ọmọ ènìyàn, ilé Israẹli ti di ìdàrọ́ sí mi; gbogbo wọn jẹ́ bàbà, idẹ, irin àti òjé ti a fi sínú iná ìléru. Wọn jẹ́ ìdàrọ́ ti fàdákà. <verse number="19" style="v"/>Nítorí náà èyí yìí ni ohun ti <char style="nd">Olúwa</char> Olódùmarè wí: ‘Nítorí tí ìwọ ti di ìdàrọ́, èmi yóò kó yín jọ sí Jerusalẹmu. <verse number="20" style="v"/>Gẹ́gẹ́ bí ènìyàn ṣe ń kó fàdákà, bàbà, irin, òjé àti idẹ jọ sínú iná ìléru láti fi iná yọ́ ọ, bẹ́ẹ̀ ni èmi yóò kó ọ jọ ní ìbínú àti ìrunú mi, èmi yóò sì fi ọ sì àárín ìlú, èmi yóò sì yọ́ ọ. Níbẹ̀ ní ìwọ yóò sì ti yọ́. <verse number="21" style="v"/>Èmi yóò kó yín jọ, èmi o sì fín iná ìbínú mi si yin lára, ẹ o si di yíyọ́ láàrín rẹ̀. <verse number="22" style="v"/>Bí a ti ń yọ́ fàdákà nínú iná ìléru bẹ́ẹ̀ gẹ́gẹ́ ní ìwọ yóò ṣe yọ́ nínú rẹ̀, ìwọ yóò sì mọ̀ wí pé èmi <char style="nd">Olúwa</char> ti tú ìbínú mi sórí rẹ.’ ”</para>
  <para style="p">
    <verse number="23" style="v"/>Lẹ́ẹ̀kan sí i ọ̀rọ̀ <char style="nd">Olúwa</char> tọ̀ mí wá wí pé, <verse number="24" style="v"/>“Ọmọ ènìyàn, sọ fún ilẹ̀ náà, ‘Ìwọ ní ilẹ̀ tí kò gbá mọ́, ti kò sì rọ òjò tàbí ìrì ní àkókò ìbínú.’ <verse number="25" style="v"/>Ìdìtẹ̀ sì wà láàrín àwọn ọmọ-aládé inú rẹ̀, tó dàbí bíbú kìnnìún tó ń fà ẹran ya, wọ́n ń ba àwọn ènìyàn jẹ́, wọ́n ń kó ìṣúra àti àwọn ohun iyebíye wọ́n sì ń sọ púpọ̀ di opó nínú rẹ̀. <verse number="26" style="v"/>Àwọn àlùfáà rẹ̀ ti rú òfin mi, wọn si ti sọ ohun mímọ́ mi di àìlọ́wọ̀: wọn kò fi ìyàtọ̀ sáàrín ohun mímọ́ àti àìlọ́wọ̀, bẹ́ẹ̀ ni wọn kò fi ìyàtọ̀ hàn láàrín ohun àìmọ́, àti mímọ́, wọn sì ti fi ojú wọn pamọ́ kúrò ní ọjọ́ ìsinmi mi, mó sì dí ẹni àìlọ́wọ̀ láàrín wọn. <verse number="27" style="v"/>Àwọn ọmọ-aládé àárín rẹ̀ dàbí ìkookò ti ń ṣọdẹ, láti tàjẹ̀ sílẹ̀, láti pa ọkàn run, láti jèrè àìṣòótọ́. <verse number="28" style="v"/>Àti àwọn wòlíì rẹ́ ti ṣẹ̀tàn sí wọn, wọn ń rì ìran asán, wọn sì ń fọ àfọ̀ṣẹ èké sí wọn, wí pé, ‘Báyìí ní <char style="nd">Olúwa</char> Olódùmarè wí,’ nígbà tí ó ṣépè <char style="nd">Olúwa</char> kò sọ̀rọ̀. <verse number="29" style="v"/>Àwọn ènìyàn ilẹ̀ náà, tí lo ìwà ìninilára, wọn sì já olè, wọn sì ni àwọn tálákà àti aláìní lára; nítòótọ́, wọn tí ní àlejò lára láìnídìí. Kò sì ṣí ìdájọ́ òdodo.</para>
  <para style="p">
    <verse number="30" style="v"/>“Èmi si wá ẹnìkan láàrín wọn, tí ìbá tún odi náà mọ́, tí ìbá dúró ní ibi tí ó ya náà níwájú mi fún ilẹ̀ náà, kí èmi má bá à parun: ṣùgbọ́n èmi kò rí ẹnìkan. <verse number="31" style="v"/>Nítorí náà ni mo ṣe da ìbínú mi sí wọn lórí, mo ti fi iná ìbínú mi run wọn, mo si ti fi ọ̀nà wọn gbẹ̀san lórí ara wọn, ní <char style="nd">Olúwa</char> Olódùmarè wí.”</para>
  <chapter number="23" style="c"/>
  <para style="s1">Arábìnrin panṣágà méjì</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ mí wá: <verse number="2" style="v"/>“Ọmọ ènìyàn, obìnrin méjì wà, ọmọ ìyá kan náà. <verse number="3" style="v"/>Wọn ń ṣe panṣágà ní Ejibiti, wọn ń ṣe panṣágà láti ìgbà èwe wọn. Ní ilẹ̀ yẹn ni wọn ti fi ọwọ́ pa ọyàn wọn, níbẹ̀ ni wọn sì fọwọ́ pa igbá àyà èwe wọn. <verse number="4" style="v"/>Èyí ẹ̀gbọ́n ń jẹ́ Ohola, àbúrò rẹ̀ sì ń jẹ́ Oholiba. Tèmi ni wọ́n, wọ́n sì bí àwọn ọmọkùnrin àti àwọn ọmọbìnrin. Ohola ni Samaria, Oholiba sì ni Jerusalẹmu.</para>
  <para style="p">
    <verse number="5" style="v"/>“Ohola ń ṣe panṣágà nígbà tí ó sì jẹ́ tèmi; Ó sì ṣe ìfẹ́kúfẹ̀ẹ́ sí àwọn olólùfẹ́ rẹ̀, àwọn jagunjagun ará Asiria. <verse number="6" style="v"/>Aṣọ aláró ni a fi wọ̀ wọ́n, àwọn gómìnà àti àwọn balógun, gbogbo wọn jẹ́ ọ̀dọ́mọkùnrin arẹwà àwọn tí ń gun ẹṣin. <verse number="7" style="v"/>O fi ara rẹ̀ fún gbajúmọ̀ ọkùnrin Asiria gẹ́gẹ́ bí panṣágà obìnrin, o fi òrìṣà gbogbo àwọn tí ó ní ìfẹ́kúfẹ̀ẹ́ sí i sọ ara rẹ̀ di aláìmọ́, <verse number="8" style="v"/>kò fi ìwà panṣágà tí ó ti bẹ̀rẹ̀, ni Ejibiti sílẹ̀, ní ìgbà èwe rẹ̀ àwọn ọkùnrin n bá a sùn, wọn fi ọwọ́ pa àyà èwe rẹ̀ lára wọn sì ń ṣe ìfẹ́kúfẹ̀ẹ́ sí i.</para>
  <para style="p">
    <verse number="9" style="v"/>“Nítorí náà mo fi i sílẹ̀ fún àwọn olólùfẹ́ rẹ̀, ará Asiria, tí ó ní ìfẹ́kúfẹ̀ẹ́ sí i. <verse number="10" style="v"/>Wọ́n bọ́ ọ sí ìhòhò, wọ́n sì gba àwọn ọmọkùnrin àti ọmọbìnrin rẹ̀ wọn sì pa wọn pẹ̀lú idà. Ó di ẹni ìfisọ̀rọ̀ sọ láàrín àwọn obìnrin wọ́n sì fi ìyà jẹ ẹ́.</para>
  <para style="p">
    <verse number="11" style="v"/>“Àbúrò rẹ̀ Oholiba rí èyí, síbẹ̀ nínú ìfẹ́kúfẹ̀ẹ́ àti panṣágà rẹ̀, Ó ba ara rẹ jẹ́ ju ẹ̀gbọ́n rẹ̀ lọ. <verse number="12" style="v"/>Òun náà ní ìfẹ́kúfẹ̀ẹ́ sí ará Asiria àwọn gómìnà àti àwọn balógun, jagunjagun nínú aṣọ ogun, àwọn tí ń gun ẹṣin, gbogbo àwọn ọ̀dọ́mọkùnrin arẹwà. <verse number="13" style="v"/>Mo rí i pé òun náà ba ara rẹ̀ jẹ́; àwọn méjèèjì rìn ojú ọ̀nà kan náà.</para>
  <para style="p">
    <verse number="14" style="v"/>“Ṣùgbọ́n ó tẹ̀síwájú nínú ṣíṣe panṣágà. O ri àwòrán àwọn ọkùnrin lára ògiri, àwòrán àwọn ara Kaldea àwòrán pupa, <verse number="15" style="v"/>pẹ̀lú ìgbànú ni ìdí wọn àti àwọn ìgbàrí ni orí wọn; gbogbo wọn dàbí olórí kẹ̀kẹ́ ogun Babeli ọmọ ìlú Kaldea. <verse number="16" style="v"/>Ní kété tí ó rí wọn, ó ní ìfẹ́kúfẹ̀ẹ́ sí wọn, ó sì rán oníṣẹ́ sí wọn ni Kaldea. <verse number="17" style="v"/>Àwọn ará Babeli wá sọ́dọ̀ rẹ̀, lórí ibùsùn ìfẹ́, nínú ìfẹ́kúfẹ̀ẹ́ wọn, wọ́n bà á jẹ́. Lẹ́yìn ìgbà tí wọ́n bà á jẹ́ tán, ó yípadà kúrò lọ́dọ̀ wọn ní ìtìjú. <verse number="18" style="v"/>Nígbà tí ó tẹ̀síwájú nínú iṣẹ́ panṣágà rẹ̀ ní gbangba wọ́n sì tú u sí ìhòhò, mo yí padà kúrò lọ́dọ̀ rẹ̀ ní ìtìjú, gẹ́gẹ́ bí mo ti yípadà kúrò lọ́dọ̀ ẹ̀gbọ́n rẹ̀. <verse number="19" style="v"/>Síbẹ̀síbẹ̀ ó ń pọ̀ sí i nínú ìdàpọ̀ rẹ̀ bí ó ti ń rántí ìgbà èwe rẹ̀ tí ó jẹ́ panṣágà ní Ejibiti. <verse number="20" style="v"/>Nítorí ó fẹ́ olùfẹ́ àwọn olùfẹ́ wọn ní àfẹ́jù, tí àwọn tí nǹkan ọkùnrin wọn dàbí ti kẹ́tẹ́kẹ́tẹ́, àwọn ẹni tí ìtújáde ara wọn dàbí ti àwọn ẹṣin. <verse number="21" style="v"/>Báyìí ni ìwọ pe ìwà ìfẹ́kúfẹ̀ẹ́ ìgbà èwe rẹ wá sí ìrántí, ní ti rírin orí ọmú rẹ láti ọwọ́ àwọn ará Ejibiti, fún ọmú ìgbà èwe rẹ.</para>
  <para style="p">
    <verse number="22" style="v"/>“Nítorí náà, Oholiba, báyìí ní <char style="nd">Olúwa</char> Olódùmarè wí: Èmi yóò gbé olólùfẹ́ rẹ dìde sí ọ, àwọn tí o kẹ́yìn si ní ìtìjú, èmi yóò sì mú wọn dojúkọ ọ́ ní gbogbo ọ̀nà <verse number="23" style="v"/>àwọn ará Babeli àti gbogbo ara Kaldea àwọn ọkùnrin Pekodi àti Ṣoa àti Koa àti gbogbo ará Asiria pẹ̀lú wọn, àwọn ọ̀dọ́mọkùnrin arẹwà, gbogbo àwọn gómìnà àti balógun, olórí oníkẹ̀kẹ́ ogun àti àwọn onípò gíga, gbogbo àwọn tí ń gun ẹṣin. <verse number="24" style="v"/>Wọn yóò wa dojúkọ ọ pẹ̀lú ohun ìjà, kẹ̀kẹ́ ogun pẹ̀lú kẹ̀kẹ́ ẹrù àti pẹ̀lú ìwọ́jọpọ̀ ènìyàn; wọn yóò mú ìdúró wọn lòdì sí ọ ní gbogbo ọ̀nà pẹ̀lú asà ńlá àti kékeré pẹ̀lú àṣíborí. Èmi yóò yí ọ padà sí wọn fun ìjìyà, wọn yóò sì fi ìyà jẹ ọ gẹ́gẹ́ bí wọn tí tó. <verse number="25" style="v"/>Èmi yóò sì dojú ìbínú owú mi kọ ọ́, wọn yóò sì fìyà jẹ ọ́ ní ìrunú. Wọ́n yóò gé àwọn imú àti àwọn etí yín kúrò, àwọn tí ó kù nínú yín yóò ti ipá idà ṣubú. Wọn yóò mú àwọn ọmọkùnrin àti àwọn ọmọkùnrin yín lọ, àwọn tí o kù nínú yín ni iná yóò jórun. <verse number="26" style="v"/>Wọn yóò sì kó àwọn aṣọ àti àwọn ohun ọ̀ṣọ́ iyebíye yín. <verse number="27" style="v"/>Èmi yóò sì fi òpin sí ìwà ìfẹ́kúfẹ̀ẹ́ àti iṣẹ́ panṣágà tí ẹ bẹ̀rẹ̀ ni Ejibiti. Ẹ̀yin kò ní wo àwọn nǹkan wọ̀nyí pẹ̀lú ìpòùngbẹ, bẹ́ẹ̀ ni ẹ kò ní rántí Ejibiti mọ.</para>
  <para style="p">
    <verse number="28" style="v"/>“Nítorí báyìí ni <char style="nd">Olúwa</char> Olódùmarè wí: Èmi yóò fi ọ lé ọwọ́ àwọn tí ó kórìíra, lọ́wọ́ àwọn ẹni tí ọkàn rẹ ti ṣí kúrò. <verse number="29" style="v"/>Wọn yóò fìyà jẹ ọ́ pẹ̀lú ìkórìíra, wọn yóò sì kó gbogbo ohun tí o ṣiṣẹ́ fún lọ. Wọn yóò fi ọ́ sílẹ̀ ní ìhòhò goloto, ìtìjú iṣẹ́ panṣágà rẹ ni yóò farahàn. Ìwà ìfẹ́kúfẹ̀ẹ́ rẹ̀ àti panṣágà rẹ. <verse number="30" style="v"/>Èmi yóò ṣe gbogbo nǹkan wọ̀nyí sí ọ, nítorí ìwọ ti bá àwọn kèfèrí ṣe àgbèrè lọ, o sì fi àwọn òrìṣà wọn ba ara rẹ̀ jẹ́. <verse number="31" style="v"/>Ìwọ ti rin ọ̀nà ti ẹ̀gbọ́n rẹ rìn; Èmi yóò sì fi ago rẹ̀ lé ọ lọ́wọ́.</para>
  <para style="p">
    <verse number="32" style="v"/>“Èyí yìí ní ohun ti <char style="nd">Olúwa</char> Olódùmarè:</para>
  <para style="q1">“Ìwọ yóò mu nínú ago ẹ̀gbọ́n rẹ,</para>
  <para style="q2">ago tí ó tóbi tí ó sì jinnú:</para>
  <para style="q1">yóò mú ìfiṣẹ̀sín àti ìfiṣe ẹlẹ́yà wá,</para>
  <para style="q2">nítorí tí ago náà gba nǹkan púpọ̀.</para>
  <para style="q1">
    <verse number="33" style="v"/>Ìwọ yóò mu àmupara àti ìbànújẹ́,</para>
  <para style="q2">ago ìparun àti ìsọdahoro</para>
  <para style="q2">ago ẹ̀gbọ́n rẹ Samaria.</para>
  <para style="q1">
    <verse number="34" style="v"/>Ìwọ yóò mú un ni àmugbẹ;</para>
  <para style="q2">ìwọ yóò sì fọ sí wẹ́wẹ́</para>
  <para style="q1">ìwọ yóò sì fa ọmú rẹ̀ ya.</para>
  <para style="m">Èmi ti sọ̀rọ̀ ni <char style="nd">Olúwa</char> Olódùmarè wí.</para>
  <para style="b"/>
  <para style="p">
    <verse number="35" style="v"/>“Nítorí náà báyìí ní <char style="nd">Olúwa</char> Olódùmarè wí: Níwọ́n bí ìwọ ti gbàgbé mi, tí ìwọ sì ti fi mi sí ẹ̀yìn rẹ, ìwọ gbọdọ̀ gba àbájáde ìfẹ́kúfẹ̀ẹ́ àti panṣágà rẹ.”</para>
  <para style="p">
    <verse number="36" style="v"/>
    <char style="nd">Olúwa</char> sọ fún mi pé: “Ọmọ ènìyàn, ń jẹ́ ìwọ yóò ṣe ìdájọ́ Ohola àti Oholiba? Nítorí náà dojúkọ wọn nípa ìkórìíra tí wọn ń ṣe, <verse number="37" style="v"/>nítorí wọn ti dá ẹ̀ṣẹ̀ panṣágà ẹ̀jẹ̀ sì wà ní ọwọ́ wọn. Wọn dá ẹ̀ṣẹ̀ panṣágà pẹ̀lú àwọn òrìṣà wọn; kódà wọ́n fi àwọn ọmọ wọn tí wọn bí fún ni ṣe ìrúbọ, gẹ́gẹ́ bí oúnjẹ fún wọn. <verse number="38" style="v"/>Bákan náà ni wọ́n ti ṣe èyí náà sí mi: Ní àkókò kan náà wọn ba ibi mímọ́ mi jẹ́, wọ́n sì lo ọjọ́ ìsinmi mi ní àìmọ́. <verse number="39" style="v"/>Ní ọjọ́ náà gan an wọ́n fi àwọn ọmọ wọn rú ẹbọ sí àwọn òrìṣà, wọn wọ ibi mímọ́ mi lọ wọn sì lò ó ní ìlòkulò. Ìyẹn ní wọn ṣe ní ilé mi.</para>
  <para style="p">
    <verse number="40" style="v"/>“Wọn tilẹ̀ rán oníṣẹ́ sí àwọn ènìyàn tí wọ́n wá láti ọ̀nà jíjìn, nígbà tí wọ́n dé, ìwọ wẹ ara rẹ fún wọn, ìwọ kún ojú rẹ, ìwọ sì fi ọ̀ṣọ́ iyebíye sára, <verse number="41" style="v"/>Ìwọ jókòó lórí ibùsùn ti o lẹ́wà, pẹ̀lú tábìlì tí a tẹ́ ní iwájú rẹ lórí, èyí tí o gbé tùràrí àti òróró tí ó jẹ́ tèmi kà.</para>
  <para style="p">
    <verse number="42" style="v"/>“Ariwo ìjọ ènìyàn tí kò bìkítà wà ní àyíká rẹ̀; a mú àwọn ara Sabeani láti aginjù pẹ̀lú àwọn ọkùnrin láti ara àwọn ọ̀pọ̀ ènìyàn aláìníláárí, wọ́n sì mú àwọn ẹ̀gbà ọrùn ọwọ́ sí àwọn ọwọ́ obìnrin náà àti ẹ̀gbọ́n rẹ̀, adé dáradára sì wà ní orí wọn. <verse number="43" style="v"/>Lẹ́yìn náà mo sọ̀rọ̀ nípa èyí tí ó lo ara rẹ̀ sá nípa panṣágà ṣíṣe, ‘Nísinsin yìí jẹ kí wọn lo o bí panṣágà, nítorí gbogbo ohun tí ó jẹ́ nìyẹn.’ <verse number="44" style="v"/>Wọn ba sùn bí ọkùnrin ti bá panṣágà sùn, bẹ́ẹ̀ ni wọ́n ṣe sùn pẹ̀lú obìnrin onífẹ̀kúfẹ̀ẹ́, Ohola àti Oholiba. <verse number="45" style="v"/>Ṣùgbọ́n àwọn ọkùnrin olódodo yóò pàṣẹ pé kí wọ́n fi ìyà jẹ àwọn obìnrin tí ó dá ẹ̀ṣẹ̀ àgbèrè tí ó sì ta ẹ̀jẹ̀ sílẹ̀ nítorí pé panṣágà ni wọ́n ẹ̀jẹ̀ sì wà ní ọwọ́ wọn.</para>
  <para style="p">
    <verse number="46" style="v"/>“Èyí ni ohun tí <char style="nd">Olúwa</char> Olódùmarè wí: Mú àgbájọ àwọn ènìyànkénìyàn wá sọ́dọ̀ wọn ki ó sì fi wọn lé ọwọ́ ìpayà àti ìkógun. <verse number="47" style="v"/>Àwọn ènìyànkénìyàn náà yóò sọ wọ́n ni òkúta, yóò sì gé wọn lulẹ̀ pẹ̀lú idà wọn; wọn ó sì pa àwọn ọmọkùnrin àti àwọn ọmọbìnrin wọn, wọ́n ó sì jó àwọn ilé wọn kanlẹ̀.</para>
  <para style="p">
    <verse number="48" style="v"/>“Èmi yóò sì fi òpin sí ìwà ìfẹ́kúfẹ̀ẹ́ ni ilẹ̀ náà, kí gbogbo àwọn obìnrin le gba ìkìlọ̀ kí wọn kí ó ma sì ṣe fi ara wé ọ. <verse number="49" style="v"/>Ìwọ yóò sì jìyà fún ìfẹ́kúfẹ̀ẹ́ rẹ, ìwọ yóò sì gba àbájáde àwọn ẹ̀ṣẹ̀ panṣágà tí o dá. Nígbà náà ìwọ yóò mọ̀ pé èmi ni <char style="nd">Olúwa</char> Olódùmarè.”</para>
  <chapter number="24" style="c"/>
  <para style="s1">Ìkòkò ìdáná náà</para>
  <para style="p">
    <verse number="1" style="v"/>Ní ọdún kẹsànán, oṣù kẹwàá, ọjọ́ kẹwàá, ni ọ̀rọ̀ <char style="nd">Olúwa</char> tọ̀ mí wá wí pé: <verse number="2" style="v"/>“Ọmọ ènìyàn, kọ ọjọ́ náà sílẹ̀, ọjọ́ náà gan an, nítorí ọba Babeli náà ti da ojú ti Jerusalẹmu ní ọjọ́ yìí gan an. <verse number="3" style="v"/>Sì pa òwe yìí fún ilé ọlọ́tẹ̀ náà, sọ fún wọn pé: ‘Èyí yìí ni <char style="nd">Olúwa</char> Olódùmarè wí:</para>
  <para style="q1">“ ‘Gbé ìkòkò ìdáná náà ka iná:</para>
  <para style="q2">Gbé e ka iná kí o sì da omi sí i nínú.</para>
  <para style="q1">
    <verse number="4" style="v"/>Kó àwọn ègé ẹran tí a gé náà sínú rẹ̀,</para>
  <para style="q2">gbogbo àwọn ègé ẹran tí ó tóbi, itan àti apá.</para>
  <para style="q2">Kó àwọn egungun tí ó dára jù sínú rẹ̀</para>
  <para style="q1">
    <verse number="5" style="v"/>Mú àwọn tí ó jọjú nínú agbo ẹran.</para>
  <para style="q2">Kó àwọn egungun sí abẹ́ ẹ rẹ̀;</para>
  <para style="q1">sì jẹ́ kí ó hó dáradára</para>
  <para style="q2">sì jẹ́ kí àwọn egungun náà bọ̀ nínú rẹ̀.</para>
  <para style="b"/>
  <para style="p">
    <verse number="6" style="v"/>“ ‘Nítorí báyìí ní <char style="nd">Olúwa</char> Olódùmarè wí:</para>
  <para style="q1">“ ‘Ègbé ni fún ìlú ẹlẹ́jẹ̀ náà,</para>
  <para style="q2">fún ìkòkò náà tí èérí rẹ̀ wà nínú rẹ̀,</para>
  <para style="q1">tí èérí kò dà kúrò lójú rẹ̀!</para>
  <para style="q2">Mú ẹran náà jáde ní ekìrí ekìrí</para>
  <para style="q2">má ṣe ṣà wọ́n mú.</para>
  <para style="b"/>
  <para style="q1">
    <verse number="7" style="v"/>“ ‘Nítorí ẹ̀jẹ̀ tí ó ta sílẹ̀ wà ní àárín rẹ̀;</para>
  <para style="q2">à á sí orí àpáta kan lásán</para>
  <para style="q1">kò dà á sí orí ilẹ̀,</para>
  <para style="q2">níbi ti erùpẹ̀ yóò ti bò ó</para>
  <para style="q1">
    <verse number="8" style="v"/>Láti bá à le jẹ́ kí ìbínú kí ó dé láti gbẹ̀san</para>
  <para style="q2">mo da ẹ̀jẹ̀ rẹ̀ sí orí àpáta kan lásán,</para>
  <para style="q2">kí o ma bà á wà ni bíbò.</para>
  <para style="b"/>
  <para style="m">
    <verse number="9" style="v"/>“ ‘Nítorí náà báyìí ni <char style="nd">Olúwa</char> Olódùmarè wí:</para>
  <para style="q1">“ ‘Ègbé ni fún ìlú ẹlẹ́jẹ̀ náà!</para>
  <para style="q2">Èmi pàápàá yóò jẹ́ kí òkìtì iná náà tóbi.</para>
  <para style="q1">
    <verse number="10" style="v"/>Nítorí náà kó igi náà jọ sí i,</para>
  <para style="q2">kí o sì fi iná sí i.</para>
  <para style="q1">Ṣe ẹran náà dáradára,</para>
  <para style="q2">fi tùràrí dùn ún;</para>
  <para style="q2">kí o sì jẹ́ kí egungun náà jóná.</para>
  <para style="q1">
    <verse number="11" style="v"/>Lẹ́yìn náà gbé òfìfo ìkòkò náà lórí ẹyin iná</para>
  <para style="q2">kí idẹ rẹ̀ lè gbóná, kí ó lè pọ́n</para>
  <para style="q1">àti ki ìfófó rẹ̀ le di yíyọ́ nínú rẹ̀</para>
  <para style="q2">kí èérí rẹ̀ le jó dànù.</para>
  <para style="q1">
    <verse number="12" style="v"/>Ó ti ba gbogbo akitiyan jẹ:</para>
  <para style="q2">èérí rẹ̀ kò sì jáde kúrò lára rẹ̀,</para>
  <para style="q2">èérí náà gan an yóò wà nínú iná.</para>
  <para style="p">
    <verse number="13" style="v"/>“ ‘Nísinsin yìí èérí rẹ̀ ni ìwà ìfẹ́kúfẹ̀ẹ́ wà. Nítorí mo gbìyànjú láti wẹ̀ ọ́ mọ́, ṣùgbọ́n ìwọ kò sì mọ́ kúrò nínú ìwà ìfẹ́kúfẹ̀ẹ́ rẹ, a kì yóò sì tún wẹ̀ ọ mọ́ kúrò nínú èérí rẹ, títí èmi yóò fi jẹ́ kí ìbínú mi balẹ̀ sórí rẹ̀.</para>
  <para style="b"/>
  <para style="p">
    <verse number="14" style="v"/>“ ‘Èmi <char style="nd">Olúwa</char> ni ó sọ ọ́, yóò sì ṣe, èmi yóò sì ṣe é. Èmi kì yóò padà sẹ́yìn; bẹ́ẹ̀ ni èmi kì yóò dá sí i, bẹ́ẹ̀ ni èmi kì yóò yí ọkàn mi padà; gẹ́gẹ́ bí ọ̀nà rẹ, àti gẹ́gẹ́ bí iṣẹ́ rẹ, ni wọn yóò dá ọ lẹ́jọ́, ni <char style="nd">Olúwa</char> Olódùmarè wí.’ ”</para>
  <para style="s1">Ìyàwó Esekiẹli kú</para>
  <para style="p">
    <verse number="15" style="v"/>Ọ̀rọ̀ <char style="nd">Olúwa</char> sì tọ̀ mí wá pé: <verse number="16" style="v"/>“Ọmọ ènìyàn, kíyèsi i, mo mú ìfẹ́ ojú rẹ kúrò ní ọ̀dọ̀ rẹ, nípa lílù kan. Ṣùgbọ́n ìwọ kò gbọdọ̀ gbààwẹ̀, bẹ́ẹ̀ ni ìwọ kò gbọdọ̀ sọkún, bẹ́ẹ̀ ni omijé ojú rẹ kò gbọdọ̀ kán sílẹ̀. <verse number="17" style="v"/>Má ṣe sọkún, má ṣe gbààwẹ̀ fún òkú. Wé ọ̀já sí orí rẹ, sì bọ bàtà sí ẹsẹ̀ rẹ: má ṣe bo ètè ìsàlẹ̀ rẹ, ma ṣe jẹ oúnjẹ tí àwọn tí ń ṣọ̀fọ̀ ń jẹ gẹ́gẹ́ bí àṣà.”</para>
  <para style="p">
    <verse number="18" style="v"/>Báyìí ni mo sọ̀rọ̀ fún àwọn ènìyàn ní òwúrọ̀, ní àṣálẹ́ ìyàwó mi sì kú. Ní òwúrọ̀ ọjọ́ kejì, mo ṣe bí a ti pàṣẹ fún mi.</para>
  <para style="p">
    <verse number="19" style="v"/>Lẹ́yìn náà àwọn ènìyàn bi mí léèrè pé, “Ṣe o kò ni sọ fún wa ohun ti nǹkan wọ̀nyí ní láti ṣe pẹ̀lú wa?”</para>
  <para style="p">
    <verse number="20" style="v"/>Mo sọ báyìí fún wọn pé, “Ọ̀rọ̀ <char style="nd">Olúwa</char> tọ̀ mí wá wí pé: <verse number="21" style="v"/>Sọ fún ilé Israẹli, ‘Báyìí ní <char style="nd">Olúwa</char> Olódùmarè wí: Kíyèsi i, èmi yóò sọ ibi mímọ́ mi di ibi àìmọ́ tayọ agbára yín, ìfẹ́ ojú yín, ìkáàánú yín, àti ọmọ yín ọkùnrin àti àwọn ọmọ yín obìnrin tí ẹ̀yin fi sílẹ̀ sẹ́yìn yóò ṣubú nípa idà. <verse number="22" style="v"/>Ẹyin yóò sì ṣe bí mo ti ṣe. Ẹ̀yin kì yóò bo ìsàlẹ̀ ojú yín tàbí jẹ oúnjẹ ti àwọn tí ń ṣọ̀fọ̀ ń jẹ gẹ́gẹ́ bí àṣà. <verse number="23" style="v"/>Ẹ̀yin yóò fi àwọn ọ̀já wé àwọn orí yín àti àwọn bàtà ni ẹsẹ̀ yín, ẹ̀yin kì yóò ṣọ̀fọ̀ tàbí sọkún, ṣùgbọ́n ẹ̀yin yóò ṣòfò dànù nítorí àwọn àìṣedéédéé yín, ẹ̀yin yóò sì máa kérora láàrín ara yín. <verse number="24" style="v"/>Esekiẹli yóò jẹ ààmì fún un yín; ẹ̀yin yóò sì ṣe gẹ́gẹ́ bí òun ti ṣe. Nígbà tí èyí bá ṣẹlẹ̀, ẹ̀yin yóò mọ̀ pé èmi ni <char style="nd">Olúwa</char> Olódùmarè.’</para>
  <para style="p">
    <verse number="25" style="v"/>“Pẹ̀lúpẹ̀lú ìwọ, Ọmọ ènìyàn, kì yóò ha jẹ́ pé, ní ọjọ́ náà, nígbà ti mo bá gba agbára wọn, ayọ̀ wọn àti ògo wọn, ìfẹ́ ojú wọn, ohun tí wọn gbé ọkàn wọn lé, àti àwọn ọmọ ọkùnrin wọn pẹ̀lú àwọn ọmọ obìnrin wọn kúrò lọ́dọ̀ wọn, <verse number="26" style="v"/>ní ọjọ́ náà ẹni tí ó bá sálà yóò tọ̀ ọ́ wá láti sọ ìròyìn náà fún ọ <verse number="27" style="v"/>Ní ọjọ́ náà ẹnu rẹ yóò sì ṣí; ìwọ yóò sọ̀rọ̀, ìwọ kì yóò sì yadi mọ́. Báyìí ìwọ yóò jẹ́ ààmì fún wọn; wọn yóò sì mọ̀ pé èmi ní <char style="nd">Olúwa</char>.”</para>
  <chapter number="25" style="c"/>
  <para style="s1">Àsọtẹ́lẹ̀ òdì sí Ammoni</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">25.1-7: </char>
      <char style="xt" closed="false">
        <ref loc="EZK 21:28-32">El 21.28-32</ref>; <ref loc="JER 49:1-6">Jr 49.1-6</ref>; <ref loc="AMO 1:13-15">Am 1.13-15</ref>; <ref loc="ZEP 2:8-11">Sf 2.8-11</ref>.</char>
    </note>Ọ̀rọ̀ <char style="nd">Olúwa</char> tọ̀ mí wá wí pé: <verse number="2" style="v"/>“Ọmọ ènìyàn, kọ ojú rẹ sí àwọn ará Ammoni kí ó sì sọ àsọtẹ́lẹ̀ sí wọn. <verse number="3" style="v"/>Sì wí fún àwọn ará Ammoni pé, ‘Ẹ gbọ́ ọ̀rọ̀ <char style="nd">Olúwa</char> Olódùmarè tí ó wí pé: Nítorí tí ìwọ wí pé, “Á hà!” Sí ibi mímọ́ mi nígbà tí ó di àìlọ́wọ̀ àti sí orí ilẹ̀ Israẹli nígbà tí ó di ahoro; àti sí ilẹ̀ Juda, nígbà tí wọ́n lọ sí ìgbèkùn, <verse number="4" style="v"/>kíyèsi i, nítorí náà ni èmi yóò fi fi ọ lé àwọn ènìyàn ìlà-oòrùn lọ́wọ́ ni ohun ìní. Wọn yóò sì gbé ààfin wọn kalẹ̀ nínú rẹ, wọn yóò sì gbé ibùgbé wọn nínú rẹ: wọn yóò jẹ èso rẹ, wọn yóò sì mu wàrà rẹ. <verse number="5" style="v"/>Èmi yóò sì sọ Rabba di ibùjẹ, fún àwọn ìbákasẹ àti àwọn ọmọ Ammoni di ibùsùn fún agbo ẹran. Nígbà náà ni ẹ̀yin yóò mọ̀ pé Èmi ni <char style="nd">Olúwa</char>. <verse number="6" style="v"/>Nítorí báyìí ni <char style="nd">Olúwa</char> Olódùmarè wí: Nítorí pé ìwọ pàtẹ́wọ́, ìwọ sì jan ẹsẹ̀ mọ́lẹ̀, tí ìwọ ń yọ̀ pẹ̀lú gbogbo àrankàn rẹ sí ilẹ̀ Israẹli <verse number="7" style="v"/>nítorí náà, èmi yóò na ọwọ́ mi lé ọ, èmi yóò sì fi ọ fún àwọn aláìkọlà fún ìkógun. Èmi yóò sì gé ọ kúrò láàrín àwọn ènìyàn, èmi yóò sì jẹ́ kí o parun kúrò ni ilẹ̀ gbogbo. Èmi yóò sì pa ọ́ run, ìwọ yóò sì mọ̀ pé èmi ni <char style="nd">Olúwa</char>.’ ”</para>
  <para style="s1">Àsọtẹ́lẹ̀ òdì sí Moabu</para>
  <para style="p">
    <verse number="8" style="v"/>
    <note caller="-" style="x">
      <char style="xo" closed="false">25.8-11: </char>
      <char style="xt" closed="false">
        <ref loc="ISA 15-16">Isa 15–16</ref>; <ref loc="ISA 25:10-12">25.10-12</ref>; <ref loc="JER 48">Jr 48</ref>; <ref loc="AMO 2:1-3">Am 2.1-3</ref>; <ref loc="ZEP 2:8-11">Sf 2.8-11</ref>.</char>
    </note>“Báyìí ni <char style="nd">Olúwa</char> Olódùmarè wí: ‘Nítorí pé Moabu àti Seiri sọ wí pé, “Wò ó, ilé Juda ti dàbí gbogbo àwọn kèfèrí,” <verse number="9" style="v"/>nítorí náà Èmi yóò ṣí Moabu sílẹ̀ láti àwọn ìlú gbogbo tí ó wà ní ààlà rẹ̀, ògo ilẹ̀ náà, Beti-Jeṣimoti, Baali-Meoni àti Kiriataimu. <verse number="10" style="v"/>Èmi yóò fi Moabu pẹ̀lú àwọn ará Ammoni lé àwọn ènìyàn ìlà-oòrùn ní ìní, kí a má bà á lè rántí àwọn ará Ammoni láàrín orílẹ̀-èdè gbogbo; <verse number="11" style="v"/>Èmi yóò sì mú ìdájọ́ sẹ sí Moabu lára, wọn yóò sì mọ̀ pé èmi ni <char style="nd">Olúwa</char>.’ ”</para>
  <para style="s1">Àsọtẹ́lẹ̀ òdì sí Edomu</para>
  <para style="p">
    <verse number="12" style="v"/>
    <note caller="-" style="x">
      <char style="xo" closed="false">25.12-14: </char>
      <char style="xt" closed="false">
        <ref loc="EZK 35">El 35</ref>; <ref loc="ISA 34">Isa 34</ref>; <ref loc="ISA 63:1-6">63.1-6</ref>; <ref loc="JER 49:7-22">Jr 49.7-22</ref>; <ref loc="AMO 1:11-12">Am 1.11-12</ref>; <ref loc="OBA 1">Ọd</ref>; <ref loc="MAL 1:2-5">Ml 1.2-5</ref>.</char>
    </note>“Báyìí ni <char style="nd">Olúwa</char> Olódùmarè wí pé: ‘Nítorí pé Edomu gbẹ̀san lára ilé Juda, ó sì jẹ̀bi gidigidi nípa ṣíṣe bẹ́ẹ̀, <verse number="13" style="v"/>nítorí náà báyìí ní <char style="nd">Olúwa</char> Olódùmarè wí pé: Èmi yóò na ọwọ́ mi sórí Edomu èmi yóò sì pa àwọn ènìyàn àti àwọn ẹranko rẹ̀. Èmi yóò fi ṣófo láti Temani dé Dedani yóò ti ipa idà ṣubú. <verse number="14" style="v"/>Èmi yóò gbẹ̀san lára Edomu láti ọwọ́ àwọn ènìyàn mi Israẹli, wọn sì ṣe sí Edomu gẹ́gẹ́ bí ìbínú àti ìrunú mi: wọn yóò mọ̀ ìgbẹ̀san mi ní <char style="nd">Olúwa</char> Olódùmarè wí.’ ”</para>
  <para style="s1">Àsọtẹ́lẹ̀ òdì sí Filistia</para>
  <para style="p">
    <verse number="15" style="v"/>
    <note caller="-" style="x">
      <char style="xo" closed="false">25.15-17: </char>
      <char style="xt" closed="false">
        <ref loc="ISA 14:29-31">Isa 14.29-31</ref>; <ref loc="JER 47">Jr 47</ref>; <ref loc="AMO 1:6-8">Am 1.6-8</ref>; <ref loc="ZEP 2:4-7">Sf 2.4-7</ref>; <ref loc="ZEC 9:5-7">Sk 9.5-7</ref>.</char>
    </note>“Báyìí ni <char style="nd">Olúwa</char> Olódùmarè wí pé: ‘Nítorí tí àwọn ará Filistini hùwà ẹ̀san tí wọ́n sì gbẹ̀san pẹ̀lú odì ní ọkàn wọn, àti pẹ̀lú ìkórìíra gbangba àtijọ́ ní wíwá ọ̀nà láti pa Juda run, <verse number="16" style="v"/>nítorí náà báyìí ní <char style="nd">Olúwa</char> Olódùmarè wí pé: Èmi ti ṣetán láti na ọwọ́ mi jáde sí àwọn ará Filistini, èmi yóò sì ké àwọn ará Kereti kúrò, èmi yóò sì pa àwọn tí ó kù ní etí kún run. <verse number="17" style="v"/>Èmi yóò sì gbẹ̀san ńlá lára wọn nípa ìbáwí gbígbóná; wọn yóò sì mọ̀ wí pé, Èmi ni <char style="nd">Olúwa</char>. Nígbà tí èmi yóò gba ẹ̀san lára wọn.’ ”</para>
  <chapter number="26" style="c"/>
  <para style="s1">Àsọtẹ́lẹ̀ òdì sí Tire</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">26.1–28.19: </char>
      <char style="xt" closed="false">
        <ref loc="ISA 23">Isa 23</ref>; <ref loc="JOL 3:4-8">Jl 3.4-8</ref>; <ref loc="AMO 1:9-10">Am 1.9-10</ref>; <ref loc="ZEC 9:3-4">Sk 9.3-4</ref>.</char>
    </note>Ní ọjọ́ kìn-ín-ní, oṣù kọ́kànlá, ọ̀rọ̀ <char style="nd">Olúwa</char> tọ̀ mí wá wí pé: <verse number="2" style="v"/>“Ọmọ ènìyàn, nítorí pé Tire sọ nípa Jerusalẹmu pé, ‘Háà! A fọ́ èyí tí í ṣe bodè àwọn orílẹ̀-èdè, a yí i padà sí mi, èmi yóò di kíkún, òun yóò sì di ahoro,’ <verse number="3" style="v"/>nítorí náà, báyìí ní <char style="nd">Olúwa</char> Olódùmarè wí: Kíyèsi i, èmí dojúkọ ọ́ ìwọ Tire, Èmi yóò sì jẹ́ kí orílẹ̀-èdè púpọ̀ dìde sí ọ, gẹ́gẹ́ bí Òkun tí ru sókè. <verse number="4" style="v"/>Wọn yóò wó odi Tire lulẹ̀, wọn yóò sì wo ilé ìṣọ́ rẹ̀ lulẹ̀; Èmi yóò sì ha erùpẹ̀ rẹ̀ kúrò, Èmi yóò sì sọ ọ́ di orí àpáta. <verse number="5" style="v"/>Yóò sì jẹ́ ibi nína àwọ̀n tí wọn fi ń pẹja sí láàrín Òkun, ní <char style="nd">Olúwa</char> Olódùmarè wí. Yóò di ìkógun fún àwọn orílẹ̀-èdè. <verse number="6" style="v"/>Ìlú tí ó tẹ̀dó sí, ní àárín gbùngbùn ilẹ̀ rẹ̀ ni a ó fi idà sọ ọ́ di ahoro. Nígbà náà ní wọn yóò mọ̀ pé Èmi ni <char style="nd">Olúwa</char>.</para>
  <para style="p">
    <verse number="7" style="v"/>“Nítorí báyìí ní <char style="nd">Olúwa</char> Olódùmarè wí: Kíyèsi i, láti ìhà àríwá ni èmi yóò ti mú Nebukadnessari ọba Babeli, ọba àwọn ọba, dìde sí Tire pẹ̀lú ẹṣin àti kẹ̀kẹ́ ogun pẹ̀lú àwọn ẹlẹ́ṣin àti ọ̀pọ̀lọpọ̀ àwọn ológun. <verse number="8" style="v"/>Yóò sì fi idà sá àwọn ọmọbìnrin rẹ ní oko, yóò sì kọ́ odi tì ọ́, yóò sì mọ òkìtì tì ọ́, yóò sì gbé apata sókè sí ọ. <verse number="9" style="v"/>Yóò sì gbé ẹ̀rọ ogun tí odi rẹ, yóò sì fi ohun èlò ogun wó ilé ìṣọ́ rẹ palẹ̀. <verse number="10" style="v"/>Àwọn ẹṣin rẹ̀ yóò pọ̀ dé bí pé wọn yóò fi eruku bò ọ́ mọ́lẹ̀. Àwọn ògiri rẹ yóò mì tìtì fún igbe àwọn ẹṣin ogun kẹ̀kẹ́ ẹrù àti kẹ̀kẹ́ ogun nígbà tí ó bá wọ ẹnu-ọ̀nà odi gẹ́gẹ́ bí ènìyàn tí ń wọ ìlú láti inú àwọn ògiri rẹ̀ ti ó di fífọ́ pátápátá. <verse number="11" style="v"/>Pátákò ẹsẹ̀ ẹṣin rẹ̀ ni yóò fi tẹ gbogbo òpópónà rẹ mọ́lẹ̀; yóò fi idà pa àwọn ènìyàn rẹ, àwọn ọ̀wọ́n rẹ ti o lágbára yóò wó palẹ̀. <verse number="12" style="v"/>Wọn yóò kó ọrọ̀ rẹ, wọn yóò sì fi òwò rẹ ṣe ìjẹ ogun; wọn yóò sì wó odi rẹ lulẹ̀, wọn yóò sì ba àwọn ilé rẹ dídára jẹ́, wọn yóò sì kó àwọn òkúta rẹ̀, àti igi ìtì ìkọ́lé rẹ̀, àti erùpẹ̀ rẹ̀, dà sí inú Òkun. <verse number="13" style="v"/><note caller="-" style="x"><char style="xo" closed="false">26.13: </char><char style="xt" closed="false"><ref loc="REV 18:22">If 18.22</ref>.</char></note>Èmi yóò sì mú ariwo orin rẹ̀ dákẹ́ àti ìró dùùrù orin rẹ̀ ni a kì yóò gbọ́ mọ́. <verse number="14" style="v"/>Èmi yóò sọ ọ di àpáta lásán, ìwọ yóò sì di ibi tí a ń sá àwọ̀n ẹja sí. A kì yóò sì tún ọ mọ nítorí èmi <char style="nd">Olúwa</char> ti sọ ọ̀rọ̀ ní <char style="nd">Olúwa</char> Olódùmarè wí.</para>
  <para style="p">
    <verse number="15" style="v"/>“Báyìí ni <char style="nd">Olúwa</char> Olódùmarè wí sí Tire: Ǹjẹ́ àwọn erékùṣù kì yóò ha wárìrì nípa ìṣubú rẹ, nígbà tí ìkórìíra ìpalára àti rírẹ́ni lọ́run bá ń ṣẹlẹ̀ ní inú rẹ? <verse number="16" style="v"/><note caller="-" style="x"><char style="xo" closed="false">26.16-17: </char><char style="xt" closed="false"><ref loc="REV 18:9-10">If 18.9-10</ref>.</char></note>Nígbà náà ni gbogbo àwọn ọmọ-aládé etí Òkun yóò sọ̀kalẹ̀ láti orí ìtẹ́ wọn, wọn yóò sì pa àwọn aṣọ ìgúnwà wọn da, tì wọn yóò sì bọ́ àwọn aṣọ iṣẹ́ ọnà abẹ́rẹ́ kúrò. Ẹ̀rù yóò bò wọ́n, wọn yóò sì jókòó lórí ilẹ̀ pẹ̀pẹ̀, wọn yóò sì máa wárìrì ní gbogbo ìgbà, ẹnu yóò sì yà wọ́n sí ọ́. <verse number="17" style="v"/>Nígbà náà wọn yóò gbóhùn ẹkún sókè nítorí rẹ, wọn yóò sì wí fún ọ pé:</para>
  <para style="q1">“ ‘Báwo ni a ṣe pa ọ́ run, ìwọ ìlú olókìkí</para>
  <para style="q2">ìwọ tí àwọn èrò okun ti gbé inú rẹ̀!</para>
  <para style="q1">Ìwọ jẹ alágbára lórí okun gbogbo</para>
  <para style="q2">òun àti àwọn olùgbé inú rẹ̀;</para>
  <para style="q1">ìwọ gbé ẹ̀rù rẹ</para>
  <para style="q2">lórí gbogbo olùgbé ibẹ̀.</para>
  <para style="q1">
    <verse number="18" style="v"/>Nísinsin yìí erékùṣù wárìrì</para>
  <para style="q2">ní ọjọ́ ìṣubú rẹ;</para>
  <para style="q1">erékùṣù tí ó wà nínú Òkun</para>
  <para style="q2">ni ẹ̀rù bà torí ìṣubú rẹ.’</para>
  <para style="p">
    <verse number="19" style="v"/>“Èyí yìí ní <char style="nd">Olúwa</char> Olódùmarè wí: Nígbà tí mo bá sọ ọ́ di ìlú ahoro, gẹ́gẹ́ bi àwọn ìlú tí a kò gbé inú wọn mọ́, àti nígbà tí èmi yóò mú ibú agbami Òkun wá sí orí rẹ, omi ńlá yóò sì bò ọ́, <verse number="20" style="v"/>nígbà tí èmi yóò mú ọ wálẹ̀ pẹ̀lú àwọn tí ó sọ̀kalẹ̀ lọ sínú ihò, pẹ̀lú àwọn ènìyàn àtijọ́. Èmi yóò sì gbé ọ lọ si bi ìsàlẹ̀, ní ibi ahoro àtijọ́, pẹ̀lú àwọn tí ó sọ̀kalẹ̀ lọ sínú ihò, ìwọ kì yóò sì padà gbé inú rẹ̀ mọ́, èmi yóò sì gbé ògo kalẹ̀ ní ilẹ̀ àwọn alààyè. <verse number="21" style="v"/>Èmi yóò ṣe ọ ní ẹ̀rù, ìwọ kì yóò sì ṣí mọ́. Bí a tilẹ̀ wá ọ, síbẹ̀ a kì yóò tún rí ọ mọ́, ní <char style="nd">Olúwa</char> Olódùmarè wí.”</para>
  <chapter number="27" style="c"/>
  <para style="s1">Ìpohùnréré ẹkún fún Tire</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tún tọ̀ mí wá wí pé: <verse number="2" style="v"/>“Ọmọ ènìyàn, pohùnréré ẹkún fún Tire. <verse number="3" style="v"/>Sọ fún Tire, tí a tẹ̀dó sí ẹnu-bodè Òkun, oníṣòwò àwọn orílẹ̀-èdè fún ọ̀pọ̀lọpọ̀ erékùṣù. ‘Èyí yìí ní <char style="nd">Olúwa</char> Olódùmarè wí:</para>
  <para style="q1">“ ‘Ìwọ Tire wí pé</para>
  <para style="q2">“Ẹwà mi pé.”</para>
  <para style="q1">
    <verse number="4" style="v"/>Ààlà rẹ wà ní àárín Òkun;</para>
  <para style="q2">àwọn ọ̀mọ̀lé rẹ ti mú ẹwà rẹ pé.</para>
  <para style="q1">
    <verse number="5" style="v"/>Wọn ṣe gbogbo pákó rẹ</para>
  <para style="q2">ní igi junifa láti Seniri;</para>
  <para style="q1">wọ́n ti mú igi kedari láti Lebanoni wá</para>
  <para style="q2">láti fi ṣe òpó ọkọ̀ fún ọ.</para>
  <para style="q1">
    <verse number="6" style="v"/>Nínú igi óákù ti Baṣani</para>
  <para style="q2">ní wọn ti fi gbẹ́ ìtukọ̀ ọ̀pá rẹ̀;</para>
  <para style="q1">ìjókòó rẹ ni wọn fi eyín erin ṣe pẹ̀lú</para>
  <para style="q2">igi bokisi láti erékùṣù Kittimu wá</para>
  <para style="q1">
    <verse number="7" style="v"/>Ọ̀gbọ̀ dáradára aṣọ iṣẹ́ ọnà abẹ́rẹ́ láti Ejibiti wá</para>
  <para style="q2">ni èyí tí ìwọ ta láti fi ṣe àsíá ọkọ̀ rẹ;</para>
  <para style="q2">aṣọ aláró àti elése àlùkò</para>
  <para style="q1">láti erékùṣù ti Eliṣa</para>
  <para style="q2">ni èyí tí a fi bò ó</para>
  <para style="q1">
    <verse number="8" style="v"/>Àwọn ará ìlú Sidoni àti Arfadi ni àwọn atukọ̀ rẹ̀</para>
  <para style="q2">àwọn ọlọ́gbọ́n ẹ̀rọ rẹ, ìwọ Tire,</para>
  <para style="q2">ni àwọn atukọ̀ rẹ.</para>
  <para style="q1">
    <verse number="9" style="v"/>Àwọn àgbàgbà Gebali,</para>
  <para style="q2">àti àwọn ọlọ́gbọ́n ibẹ̀,</para>
  <para style="q1">wà nínú ọkọ̀ bí òṣìṣẹ́ atukọ̀ rẹ,</para>
  <para style="q2">gbogbo ọkọ̀ ojú Òkun</para>
  <para style="q1">àti àwọn atukọ̀ Òkun</para>
  <para style="q2">wá pẹ̀lú rẹ láti dòwò pọ̀ pẹ̀lú rẹ̀.</para>
  <para style="b"/>
  <para style="q1">
    <verse number="10" style="v"/>“ ‘Àwọn ènìyàn Persia, Ludi àti Puti</para>
  <para style="q2">wà nínú jagunjagun rẹ</para>
  <para style="q1">àwọn ẹgbẹ́ ọmọ-ogun rẹ.</para>
  <para style="q2">Wọ́n gbé asà àti àṣíborí wọn ró</para>
  <para style="q1">sára ògiri rẹ,</para>
  <para style="q2">wọn fi ẹwà rẹ hàn.</para>
  <para style="q1">
    <verse number="11" style="v"/>Àwọn ènìyàn Arfadi àti Heleki</para>
  <para style="q2">wà lórí odi rẹ yíká;</para>
  <para style="q1">àti àwọn akọni Gamadi,</para>
  <para style="q2">wà nínú ilé ìṣọ́ rẹ.</para>
  <para style="q1">Wọ́n fi àwọn asà wọn kọ ara odi rẹ;</para>
  <para style="q2">wọn ti mú ẹwà rẹ pé.</para>
  <para style="p">
    <verse number="12" style="v"/>“ ‘Tarṣiṣi ṣòwò pẹ̀lú rẹ torí ọ̀pọ̀lọpọ̀ ọrọ̀ tí ó ní; wọn ṣe ìpààrọ̀ fàdákà, irin idẹ àti òjé fún ọjà títà rẹ̀.</para>
  <para style="p">
    <verse number="13" style="v"/>“ ‘Àwọn ará Giriki, Tubali, Jafani àti Meṣeki, ṣòwò pẹ̀lú rẹ: wọ́n fi ẹrù àti ohun èlò idẹ ṣe pàṣípàrọ̀ fún ọrọ̀ rẹ.</para>
  <para style="p">
    <verse number="14" style="v"/>“ ‘Àwọn ti ilé Beti-Togarma ṣe ìpààrọ̀ ẹṣin-ìṣiṣẹ́, ẹṣin ogun àti ìbáaka ṣòwò ní ọjà rẹ.</para>
  <para style="p">
    <verse number="15" style="v"/>“ ‘Àwọn ènìyàn Dedani ni àwọn oníṣòwò rẹ, àti ọ̀pọ̀lọpọ̀ erékùṣù ni wọ́n jẹ́ oníbàárà rẹ̀; wọ́n mú eyín erin àti igi eboni san owó rẹ.</para>
  <para style="p">
    <verse number="16" style="v"/>“ ‘Aramu ṣòwò pẹ̀lú nítorí ọ̀pọ̀lọpọ̀ iṣẹ́ òwò rẹ̀; wọn ṣe ìpààrọ̀ (turikuoṣe) òkúta iyebíye, òwú elése àlùkò, aṣọ iṣẹ́ ọnà abẹ́rẹ́, aṣọ ọ̀gbọ̀ dáradára, ìlẹ̀kẹ̀ iyùn pupa fún ọjà títà rẹ.</para>
  <para style="p">
    <verse number="17" style="v"/>“ ‘Juda àti Israẹli, àwọn ni oníṣòwò rẹ; wọn ṣe ìpààrọ̀ ọkà, Minniti, àkàrà àdídùn; pannagi, oyin, epo àti ìkunra olóòórùn dídùn ni wọ́n fi ná ọjà rẹ.</para>
  <para style="p">
    <verse number="18" style="v"/>“ ‘Damasku, ni oníṣòwò rẹ, nítorí ọ̀pọ̀lọpọ̀ ohun ọjà tí ó ṣe àti ọ̀pọ̀lọpọ̀ ọrọ̀; ní ti ọtí wáìnì tí Helboni, àti irun àgùntàn funfun láti Sahari, <verse number="19" style="v"/>àti ìdẹ̀ ọtí wáìnì láti Isali, ohun wíwọ̀: irin dídán, kasia àti kálàmù ni àwọn ohun pàṣípàrọ̀ fún ọjà rẹ.</para>
  <para style="p">
    <verse number="20" style="v"/>“ ‘Dedani ni oníṣòwò rẹ ní aṣọ ìjókòó-lẹ́sin fún ẹṣin-gígùn.</para>
  <para style="p">
    <verse number="21" style="v"/>“ ‘Àwọn ará Arabia àti gbogbo àwọn ọmọ-aládé Kedari àwọn ni àwọn oníbàárà rẹ: ní ti ọ̀dọ́-àgùntàn, àgbò àti ewúrẹ́, nínú ìwọ̀nyí ni wọ́n ti jẹ́ oníbàárà rẹ.</para>
  <para style="p">
    <verse number="22" style="v"/>“ ‘Àwọn oníṣòwò ti Ṣeba àti Raama, àwọn ni oníṣòwò rẹ; wọ́n ta onírúurú tùràrí olóòórùn dídùn dáradára ní ọjà rẹ, àti àwọn òkúta iyebíye àti wúrà.</para>
  <para style="p">
    <verse number="23" style="v"/>“ ‘Harani àti Kanneh àti Edeni, àwọn oníṣòwò Ṣeba, Asiria àti Kilmadi, ni àwọn oníṣòwò rẹ. <verse number="24" style="v"/>Wọ̀nyí ní oníbàárà rẹ ní onírúurú nǹkan: aṣọ aláró, àti oníṣẹ́-ọnà àti àpótí aṣọ olówó iyebíye, tí a fi okùn dì, tí a sì fi igi Kedari ṣe, nínú àwọn ilé-ìtajà rẹ.</para>
  <para style="q1">
    <verse number="25" style="v"/>“ ‘Àwọn ọkọ̀ Tarṣiṣi ní èrò</para>
  <para style="q2">ní ọjà rẹ</para>
  <para style="q1">a ti mú ọ gbilẹ̀</para>
  <para style="q2">a sì ti ṣe ọ́ lógo</para>
  <para style="q2">ní àárín gbùngbùn Òkun</para>
  <para style="q1">
    <verse number="26" style="v"/>Àwọn atukọ̀ rẹ ti mú ọ</para>
  <para style="q2">wá sínú omi ńlá.</para>
  <para style="q1">Ṣùgbọ́n afẹ́fẹ́ ìlà-oòrùn yóò fọ́ ọ sí wẹ́wẹ́</para>
  <para style="q2">ní àárín gbùngbùn Òkun.</para>
  <para style="q1">
    <verse number="27" style="v"/>Ọrọ̀ rẹ, ọjà rẹ àti àwọn ohun títà rẹ,</para>
  <para style="q2">àwọn ìṣúra rẹ, òṣìṣẹ́ ìtukọ̀ rẹ.</para>
  <para style="q1">Àwọn oníbàárà rẹ àti gbogbo àwọn</para>
  <para style="q2">jagunjagun rẹ, tí ó wà nínú rẹ</para>
  <para style="q1">àti nínú gbogbo ẹgbẹ́ rẹ</para>
  <para style="q2">tí ó wà ní àárín rẹ</para>
  <para style="q1">yóò rì sínú àárín gbùngbùn Òkun</para>
  <para style="q2">ní ọjọ́ ìparun rẹ.</para>
  <para style="q1">
    <verse number="28" style="v"/>Ilẹ̀ etí Òkun yóò mì</para>
  <para style="q2">nítorí ìró igbe àwọn atukọ̀ rẹ.</para>
  <para style="q1">
    <verse number="29" style="v"/>Gbogbo àwọn alájẹ̀,</para>
  <para style="q2">àwọn atukọ̀ Òkun</para>
  <para style="q1">àti àwọn atọ́kọ̀ ojú Òkun;</para>
  <para style="q2">yóò sọ̀ kálẹ̀ kúrò nínú ọkọ̀ wọn,</para>
  <para style="q2">wọn yóò dúró lórí ilẹ̀.</para>
  <para style="q1">
    <verse number="30" style="v"/>Wọn yóò jẹ́ kí a gbọ́ ohùn wọn lòdì sí ọ</para>
  <para style="q2">wọn yóò sì sọkún kíkorò lé ọ lórí</para>
  <para style="q1">wọn yóò ku eruku lé orí ara wọn</para>
  <para style="q2">wọn yóò sì yí ara wọn nínú eérú.</para>
  <para style="q1">
    <verse number="31" style="v"/>Wọn yóò fá irun orí wọn nítorí rẹ</para>
  <para style="q2">wọn yóò wọ aṣọ yíya</para>
  <para style="q1">wọn yóò pohùnréré ẹkún pẹ̀lú</para>
  <para style="q2">ìkorò ọkàn nítorí rẹ</para>
  <para style="q2">pẹ̀lú ohùn réré ẹkún kíkorò.</para>
  <para style="q1">
    <verse number="32" style="v"/>Àti nínú arò wọn ni wọn yóò sì pohùnréré ẹkún fún ọ</para>
  <para style="q2">wọn yóò sì pohùnréré ẹkún sórí rẹ, wí pé:</para>
  <para style="q1">“Ta ni ó dàbí Tire</para>
  <para style="q2">èyí tí ó parun ní àárín Òkun?”</para>
  <para style="q1">
    <verse number="33" style="v"/>Nígbà tí ọjà títà rẹ ti Òkun jáde wá</para>
  <para style="q2">ìwọ tẹ́ ọ̀pọ̀lọpọ̀ orílẹ̀-èdè lọ́rùn</para>
  <para style="q1">ìwọ fi ọrọ̀ tí ó pọ̀ àti àwọn ọjà títà rẹ</para>
  <para style="q2">sọ àwọn ọba ayé di ọlọ́rọ̀.</para>
  <para style="q1">
    <verse number="34" style="v"/>Ní ìsinsin yìí tí Òkun fọ ọ túútúú</para>
  <para style="q2">nínú ibú omi;</para>
  <para style="q1">nítorí náà òwò rẹ àti gbogbo ẹgbẹ́ rẹ</para>
  <para style="q2">ní àárín rẹ,</para>
  <para style="q2">ni yóò ṣubú.</para>
  <para style="q1">
    <verse number="35" style="v"/>Ẹnu yóò ya gbogbo àwọn ti ń gbé</para>
  <para style="q2">ní erékùṣù náà sí ọ</para>
  <para style="q1">jìnnìjìnnì yóò bo àwọn ọba wọn,</para>
  <para style="q2">ìyọnu yóò sì han ní ojú wọn.</para>
  <para style="q1">
    <verse number="36" style="v"/>Àwọn oníṣòwò láàrín àwọn orílẹ̀-èdè dún bí ejò sí ọ</para>
  <para style="q2">ìwọ yóò sì jẹ́ ẹ̀rù</para>
  <para style="q2">ìwọ kì yóò sì ṣí mọ́ láéláé.’ ”</para>
  <chapter number="28" style="c"/>
  <para style="s1">Àsọtẹ́lẹ̀ òdì sí ọba Tire</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tún tọ̀ mí wá wí pé: <verse number="2" style="v"/><note caller="-" style="x"><char style="xo" closed="false">28.2: </char><char style="xt" closed="false"><ref loc="DAN 11:36">Da 11.36</ref>; <ref loc="2TH 2:4">2Tẹ 2.4</ref>; <ref loc="REV 13:5">If 13.5</ref>.</char></note>“Ọmọ ènìyàn, sọ fún ọmọ-aládé Tire pé, ‘Báyìí ní <char style="nd">Olúwa</char> Olódùmarè wí:</para>
  <para style="q1">“ ‘Nítorí tí ọkàn rẹ gbé sókè sí mi,</para>
  <para style="q2">ìwọ wí pé, “Èmi ni Ọlọ́run;</para>
  <para style="q1">Èmi jókòó sí orí ìtẹ́ òrìṣà,</para>
  <para style="q2">ní àárín gbùngbùn Òkun.”</para>
  <para style="q1">Ṣùgbọ́n ènìyàn ni ọ́, kì i ṣe òrìṣà,</para>
  <para style="q2">bí ó tilẹ̀ jẹ́ wí pé ìwọ rò pé ìwọ gbọ́n bí Ọlọ́run.</para>
  <para style="q1">
    <verse number="3" style="v"/>Ìwọ gbọ́n ju Daniẹli lọ bí?</para>
  <para style="q2">Ṣé kò sí àṣírí kan tí ó pamọ́ fún ọ?</para>
  <para style="q1">
    <verse number="4" style="v"/>Pẹ̀lú ọgbọ́n àti ìmọ̀ rẹ,</para>
  <para style="q2">ìwọ tí jèrè ọrọ̀ fún ara rẹ,</para>
  <para style="q1">àti àkójọpọ̀ wúrà àti fàdákà,</para>
  <para style="q2">nínú àwọn ilé ìṣúra rẹ.</para>
  <para style="q1">
    <verse number="5" style="v"/>Nípa ọgbọ́n rẹ ńlá àti nípa òwò rẹ,</para>
  <para style="q2">ìwọ ti sọ ọrọ̀ rẹ di púpọ̀,</para>
  <para style="q1">àti nítorí ọrọ̀ rẹ di púpọ̀,</para>
  <para style="q2">ọkàn rẹ gbé sókè,</para>
  <para style="q2">nítorí ọrọ̀ rẹ.</para>
  <para style="p">
    <verse number="6" style="v"/>“ ‘Nítorí náà èyí yìí ní <char style="nd">Olúwa</char> Olódùmarè wí:</para>
  <para style="q1">“ ‘Nítorí pé ìwọ rò pé o gbọ́n,</para>
  <para style="q2">pé ìwọ gbọ́n bí Ọlọ́run.</para>
  <para style="q1">
    <verse number="7" style="v"/>Èmi yóò mú kí àwọn àjèjì dìde sí ọ,</para>
  <para style="q2">ẹlẹ́rù nínú àwọn orílẹ̀-èdè;</para>
  <para style="q1">wọn yóò yọ idà wọn sí ọ,</para>
  <para style="q2">ẹwà rẹ àti ọgbọ́n rẹ,</para>
  <para style="q2">wọn yóò sì ba dídán rẹ̀ jẹ́.</para>
  <para style="q1">
    <verse number="8" style="v"/>Wọn yóò mú ọ sọ̀kalẹ̀ wá sínú ihò,</para>
  <para style="q2">ìwọ yóò sì kú ikú gbígbóná,</para>
  <para style="q2">àwọn tí a pa ní àárín Òkun.</para>
  <para style="q1">
    <verse number="9" style="v"/>Ṣé ìwọ yóò wá wí pé, “Èmi ni Ọlọ́run,”</para>
  <para style="q2">ní ojú àwọn tí ó pa ọ́?</para>
  <para style="q1">Ìwọ yóò jẹ́ ènìyàn, kì í ṣe Ọlọ́run,</para>
  <para style="q2">ní ọwọ́ àwọn ti yóò pa ọ́.</para>
  <para style="q1">
    <verse number="10" style="v"/>Ìwọ yóò kú ikú aláìkọlà,</para>
  <para style="q2">ní ọwọ́ àwọn àjèjì.</para>
  <para style="m">Èmi ni ó ti sọ ọ́, ní <char style="nd">Olúwa</char> Olódùmarè wí.’ ”</para>
  <para style="b"/>
  <para style="p">
    <verse number="11" style="v"/>Ọ̀rọ̀ <char style="nd">Olúwa</char> tún tọ̀ mí wá wí pé: <verse number="12" style="v"/>“Ọmọ ènìyàn, pohùnréré ẹkún sórí ọba Tire kí ó sì sọ fún un pé: ‘Èyí yìí ni ohun tí <char style="nd">Olúwa</char> Olódùmarè wí:</para>
  <para style="q1">“ ‘Ìwọ jẹ́ àpẹẹrẹ ìjẹ́pípé náà,</para>
  <para style="q2">o kún fún ọgbọ́n,</para>
  <para style="q2">o sì pé ní ẹwà.</para>
  <para style="q1">
    <verse number="13" style="v"/>Ìwọ ti wà ní Edeni, ọgbà Ọlọ́run;</para>
  <para style="q2">onírúurú òkúta oníyebíye ni ìbora rẹ;</para>
  <para style="q1">sardiu, topasi àti diamọndi, berili, óníkìsì,</para>
  <para style="q2">àti jasperi, safire, emeradi,</para>
  <para style="q1">turikuoṣe, àti karbunkili, àti wúrà,</para>
  <para style="q2">ìpilẹ̀ṣẹ̀ rẹ àti àwọn òkè rẹ ní a dà,</para>
  <para style="q1">láti ara wúrà,</para>
  <para style="q2">ní ọjọ́ tí á dá ọ ní a pèsè wọn.</para>
  <para style="q1">
    <verse number="14" style="v"/>A fi ààmì òróró yàn ọ́ gẹ́gẹ́ bí olùtọ́jú kérúbù,</para>
  <para style="q2">torí èyí ni mo fi yàn ọ́.</para>
  <para style="q1">Ìwọ wà lórí òkè mímọ́ Ọlọ́run;</para>
  <para style="q2">ìwọ rìn ni àárín òkúta a mú bí iná,</para>
  <para style="q1">
    <verse number="15" style="v"/>Ìwọ pé ní ọ̀nà rẹ,</para>
  <para style="q2">láti ọjọ́ tí a ti dá ọ,</para>
  <para style="q2">títí a fi rí àìṣedéédéé ní inú rẹ.</para>
  <para style="q1">
    <verse number="16" style="v"/>Nípa ìtànkálẹ̀ òwò rẹ,</para>
  <para style="q2">ìwọ kún fún ìwà ipá;</para>
  <para style="q1">ìwọ sì dẹ́ṣẹ̀.</para>
  <para style="q2">Nítorí náà ni mo ṣe sọ ọ nù,</para>
  <para style="q2">bí ohun àìlọ́wọ̀ kúrò lórí òkè Ọlọ́run.</para>
  <para style="q1">Èmi sì pa ọ run,</para>
  <para style="q2">ìwọ kérúbù, tí ó bọ́ kúrò ní àárín òkúta a mú bí iná.</para>
  <para style="q1">
    <verse number="17" style="v"/>Ọkàn rẹ gbéraga,</para>
  <para style="q2">nítorí ẹwà rẹ.</para>
  <para style="q1">Ìwọ sì ba ọgbọ́n rẹ jẹ́,</para>
  <para style="q2">nítorí dídára rẹ.</para>
  <para style="q1">Nítorí náà mo le ọ sórí ayé;</para>
  <para style="q2">mo sọ ọ di awòojú níwájú àwọn ọba.</para>
  <para style="q1">
    <verse number="18" style="v"/>Nípa ẹ̀ṣẹ̀ púpọ̀ rẹ àti òwò àìṣòótọ́ rẹ,</para>
  <para style="q2">ìwọ ti ba àwọn ibi mímọ́ rẹ jẹ́.</para>
  <para style="q1">Nítorí náà mo mú kí iná jáde wá,</para>
  <para style="q2">láti inú rẹ, yóò sì jó ọ run,</para>
  <para style="q1">èmi yóò sì sọ ọ́ di eérú lórí ilẹ̀,</para>
  <para style="q2">lójú gbogbo àwọn tí ó ń wò ọ́.</para>
  <para style="q1">
    <verse number="19" style="v"/>Gbogbo orílẹ̀-èdè tí ó mọ̀ ọ́n,</para>
  <para style="q2">ní ẹnu ń yà sí ọ;</para>
  <para style="q1">ìwọ yóò sì jẹ́ ẹ̀rù,</para>
  <para style="q2">ìwọ kì yóò sì ṣí mọ́ láéláé.’ ”</para>
  <para style="s1">Àsọtẹ́lẹ̀ òdì sí Sidoni</para>
  <para style="p">
    <verse number="20" style="v"/>
    <note caller="-" style="x">
      <char style="xo" closed="false">28.20-26: </char>
      <char style="xt" closed="false">
        <ref loc="JOL 3:4-8">Jl 3.4-8</ref>; <ref loc="ZEC 9:2">Sk 9.2</ref>.</char>
    </note>Ọ̀rọ̀ <char style="nd">Olúwa</char> tún tọ̀ mí wá wí pé: <verse number="21" style="v"/>“Ọmọ ènìyàn, kọ ojú sí Sidoni; kí o sì sọtẹ́lẹ̀ sí i <verse number="22" style="v"/>Kí ó sì wí pé: ‘Báyìí ni <char style="nd">Olúwa</char> Olódùmarè wí:</para>
  <para style="q1">“ ‘Èmi lòdì sí ọ, ìwọ Sidoni,</para>
  <para style="q2">a ó sì ṣe mí lógo láàrín rẹ.</para>
  <para style="q1">Wọn yóò mọ̀ pé èmi ní <char style="nd">Olúwa</char>,</para>
  <para style="q2">Nígbà tí mo bá mú ìdájọ́ mi ṣẹ nínú rẹ,</para>
  <para style="q2">tí a sì yá mí sí mímọ́ nínú rẹ,</para>
  <para style="q1">
    <verse number="23" style="v"/>Èmi yóò sì rán àjàkálẹ̀-ààrùn sínú rẹ,</para>
  <para style="q2">èmi yóò sì mú kí ẹ̀jẹ̀ sàn ní ìgboro rẹ,</para>
  <para style="q1">ẹni ti á pa yóò ṣubú ní àárín rẹ,</para>
  <para style="q2">pẹ̀lú idà lára rẹ ní gbogbo ẹ̀gbẹ́,</para>
  <para style="q2">nígbà náà wọn yóò mọ̀ wí pé èmi ni <char style="nd">Olúwa</char>.</para>
  <para style="p">
    <verse number="24" style="v"/>“ ‘Kì yóò sì ṣí ẹ̀gún tí ń gun ni ní ilẹ̀ Israẹli mọ́, tàbí ẹ̀gún bíbani nínú jẹ́ ti gbogbo àwọn tí wọn wà ní àyíká wọn, tí wọ́n sì ń fi ojú yẹpẹrẹ wò wọ́n, nígbà náà ni wọn yóò mọ́ wí pé èmi ni <char style="nd">Olúwa</char> Olódùmarè.</para>
  <para style="p">
    <verse number="25" style="v"/>“ ‘Èyí yìí ní <char style="nd">Olúwa</char> Olódùmarè wí: Nígbà tí èmi yóò bá sa àwọn ènìyàn Israẹli jọ kúrò ní gbogbo orílẹ̀-èdè tí wọ́n ti fọ́nká sí, tí a ó sì yà mí sí mímọ́ láàrín wọn lójú àwọn aláìkọlà; Nígbà náà ni wọn yóò gbé ní ilẹ̀ àwọn tìkálára wọn, èyí tí mo fún ìránṣẹ́ mi Jakọbu. <verse number="26" style="v"/>Wọn yóò sì máa gbé ní inú rẹ̀ ní àìléwu, wọn yóò sì kọ́lé, wọn yóò sì gbin ọgbà àjàrà; nítòótọ́ wọn yóò wà ní ìbàlẹ̀ àyà, nígba tí èmi bá ti mú ìdájọ́ mi ṣẹ̀ sí ara àwọn tí ń ṣátá wọn ní gbogbo àyíká wọn; Nígbà náà ni wọn yóò mọ̀ pé Èmi ni <char style="nd">Olúwa</char> Ọlọ́run wọn.’ ”</para>
  <chapter number="29" style="c"/>
  <para style="s1">Àsọtẹ́lẹ̀ òdì sí Ejibiti</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">29.1–32.32: </char>
      <char style="xt" closed="false">
        <ref loc="ISA 19">Isa 19</ref>; <ref loc="JER 46">Jr 46</ref>; <ref loc="ZEC 14:18-19">Sk 14.18-19</ref>.</char>
    </note>Ní ọjọ́ kejìlá, oṣù kẹwàá, ọdún kẹwàá, ọ̀rọ̀ <char style="nd">Olúwa</char> tọ̀ mí wá wí pé: <verse number="2" style="v"/>“Ọmọ ènìyàn, kọjú sí Farao ọba Ejibiti kí ó sì sọ àsọtẹ́lẹ̀ sí i àti sí gbogbo Ejibiti. <verse number="3" style="v"/>Sọ̀rọ̀, kí ó sì wí pé: ‘Báyìí ní <char style="nd">Olúwa</char> Olódùmarè wí:</para>
  <para style="q1">“ ‘Èmi lòdì sí ọ, Farao ọba Ejibiti</para>
  <para style="q2">ìwọ ẹ̀mí búburú ńlá inú Òkun tí ó dùbúlẹ̀ sí</para>
  <para style="q1">àárín àwọn odò ṣíṣàn rẹ</para>
  <para style="q2">èyí tí ó sọ wí pé, “Tèmi ni odò Naili;</para>
  <para style="q2">èmi ni ó sì ṣe é fún ara mi.”</para>
  <para style="q1">
    <verse number="4" style="v"/>Ṣùgbọ́n èmi yóò fi ìwọ̀ mú ẹnu rẹ</para>
  <para style="q2">èmi yóò sì mú ẹja inú odò rẹ</para>
  <para style="q1">gbogbo lẹ̀ mọ́ ìpẹ́ ara rẹ.</para>
  <para style="q2">Èmi yóò fà ọ́ síta kúrò láàrín àwọn odò rẹ,</para>
  <para style="q2">àti gbogbo ẹja odò rẹ yóò lẹ̀ mọ́ ìpẹ́ ara rẹ.</para>
  <para style="q1">
    <verse number="5" style="v"/>Èmi yóò sọ ọ́ nù sí aginjù</para>
  <para style="q2">ìwọ àti gbogbo ẹja inú odò rẹ:</para>
  <para style="q1">ìwọ yóò ṣubú sí gbangba oko</para>
  <para style="q2">a kì yóò sì ṣà ọ́ jọ tàbí gbé ọ sókè.</para>
  <para style="q1">Èmi ti fi ọ ṣe oúnjẹ fún àwọn ẹranko igbó</para>
  <para style="q2">àti fún àwọn ẹyẹ ojú ọ̀run láti jẹ.</para>
  <para style="m">
    <verse number="6" style="v"/>Nígbà náà gbogbo àwọn olùgbé ni Ejibiti yóò mọ pé Èmi ni <char style="nd">Olúwa</char>.</para>
  <para style="b"/>
  <para style="p">“ ‘Ìwọ ti jẹ́ ọ̀pá ìyè fún ilé Israẹli. <verse number="7" style="v"/>Nígbà tí wọn fi ọwọ́ agbára wọn dì ọ́ mú. Ìwọ fọ́, ìwọ sì ya gbogbo èjìká wọn; nígbà tí wọn fi ara tì ọ́, ìwọ sẹ́, ìwọ sì mú gbogbo ẹ̀gbẹ́ wọn gbọ̀n.</para>
  <para style="p">
    <verse number="8" style="v"/>“ ‘Nítorí náà, èyí yìí ní <char style="nd">Olúwa</char> Olódùmarè wí: kéyèsi Èmi yóò mú idà kan wá sórí rẹ tí yóò sì gé ènìyàn àti ẹran kúrò nínú rẹ. <verse number="9" style="v"/>Ilẹ̀ Ejibiti yóò di aginjù àti ahoro, nígbà náà ní wọn yóò sì mọ̀ wí pé èmi ní <char style="nd">Olúwa</char>.</para>
  <para style="p">“ ‘Nítorí tí ìwọ wí pé, “Tèmi ni odò Naili; Èmi ni mo ṣe é,” <verse number="10" style="v"/>Nítorí náà, mo lòdì sí ọ àti sí àwọn odò rẹ, èmi yóò sì mú kí ilẹ̀ Ejibiti di píparun àti ahoro, pátápátá, láti Migdoli lọ dé Siene, dé ààlà ilẹ̀ Kuṣi. <verse number="11" style="v"/>Kò sí ẹsẹ̀ ènìyàn tàbí tí ẹranko tí yóò gba ibẹ̀ kọjá; ẹni kankan kò ní gbé ibẹ̀ fún ogójì ọdún. <verse number="12" style="v"/>Èmi yóò sọ ilẹ̀ Ejibiti di ọ̀kan ní àárín àwọn ìlú tí ó di ahoro, fún ogójì ọdún, Èmi yóò sì fọ́n àwọn ara Ejibiti ká sáàárín àwọn orílẹ̀-èdè, èmi yóò sì tú wọn ká sáàárín gbogbo ilẹ̀.</para>
  <para style="p">
    <verse number="13" style="v"/>“ ‘Ṣùgbọ́n báyìí ní <char style="nd">Olúwa</char> Olódùmarè wí: Ní òpin ogójì ọdún, èmi yóò ṣa àwọn ará Ejibiti jọ láti ọ̀dọ̀ àwọn ènìyàn níbi tí a fọ́n wọn ká sí. <verse number="14" style="v"/>Èmi yóò sì tún mú ìgbèkùn Ejibiti padà bọ̀, èmi yóò sì dá wọn padà sí ilẹ̀ Paturosi, ilẹ̀ àwọn baba ńlá wọn. Wọn yóò wà níbẹ̀ bí ìjọba tí a rẹ̀ sílẹ̀. <verse number="15" style="v"/>Ibẹ̀ yóò jẹ́ ìjọba tí ó rẹlẹ̀ jùlọ nínú àwọn ìjọba, kì yóò sì gbé ara rẹ̀ ga mọ́ sórí àwọn orílẹ̀-èdè: nítorí èmi ni ó dín wọn kù, tiwọn kì yóò fi ṣe olórí àwọn orílẹ̀-èdè yòókù mọ́. <verse number="16" style="v"/>Ejibiti kí yóò sì jẹ orísun ìgbẹ́kẹ̀lé fún ilé Israẹli mọ́ ṣùgbọ́n, yóò jẹ́ ìrántí fún àìṣedéédéé wọn, nígbà tí yóò bá wò wọ́n fún ìrànlọ́wọ́. Nígbà náà, wọn yóò mọ̀ pé èmi ni <char style="nd">Olúwa</char> Olódùmarè.’ ”</para>
  <para style="s1">Èrè Nebukadnessari</para>
  <para style="p">
    <verse number="17" style="v"/>Ó sì ṣe ní ọjọ́ kìn-ín-ní, oṣù kìn-ín-ní, ọdún kẹtà-dínlọ́gbọ̀n, ọ̀rọ̀ <char style="nd">Olúwa</char> tọ̀ mí wá wí pé: <verse number="18" style="v"/>“Ọmọ ènìyàn, Nebukadnessari ọba Babeli mú kí ogun rẹ sin ìrú ńlá fún Tire. Gbogbo orí pá, àti gbogbo èjìká bó, síbẹ̀, òun àti àwọn ogun rẹ̀, kò rí owó ọ̀yà gbà láti Tire fún wa, fún ìrú ti a ti sìn. <verse number="19" style="v"/>Nítorí náà, báyìí ni <char style="nd">Olúwa</char> Olódùmarè wí: Kíyèsi i, Èmi yóò fi Ejibiti fún Nebukadnessari ọba Babeli, òun yóò sì kó ọrọ̀ rẹ̀ lọ. Òun yóò bo ilé, yóò sì ṣe ìkógun ilẹ̀ náà gẹ́gẹ́ bí owó iṣẹ́ tí a san fún ológun rẹ̀. <verse number="20" style="v"/>Èmi ti fi Ejibiti fún un gẹ́gẹ́ bí èrè wàhálà rẹ̀ nítorí òun àti àwọn ológun rẹ ṣe é fún mi, ni <char style="nd">Olúwa</char> Olódùmarè wí.</para>
  <para style="p">
    <verse number="21" style="v"/>“Ní ọjọ́ náà, èmi yóò mú kí ìwo Israẹli ru jáde, èmi yóò sì fún ọ ní ẹnu ọ̀rọ̀ ní àárín wọn. Nígbà náà ni wọn yóò mọ̀ pé èmi ni <char style="nd">Olúwa</char>.”</para>
  <chapter number="30" style="c"/>
  <para style="s1">Ìpohùnréré ẹkún fún Ejibiti</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tún tọ̀ mí wá: wí pé: <verse number="2" style="v"/>“Ọmọ ènìyàn, sọtẹ́lẹ̀ kí o sì wí pé: ‘Báyìí ní <char style="nd">Olúwa</char> Olódùmarè wí:</para>
  <para style="q1">“ ‘Hu, kí o sì wí pé,</para>
  <para style="q2">“Ó ṣe fún ọjọ́ náà!”</para>
  <para style="q1">
    <verse number="3" style="v"/>Nítorí ọjọ́ náà súnmọ́ tòsí</para>
  <para style="q2">àní ọjọ́ <char style="nd">Olúwa</char> súnmọ́ tòsí</para>
  <para style="q1">Ọjọ́ tí ọjọ́ ìkùùkuu ṣú dúdú,</para>
  <para style="q2">àsìkò ìparun fún àwọn kèfèrí.</para>
  <para style="q1">
    <verse number="4" style="v"/>Idà yóò wá sórí Ejibiti</para>
  <para style="q2">ìrora ńlá yóò sì wá sórí Kuṣi</para>
  <para style="q1">Nígbà tí àwọn tí a pa yóò ṣubú ní Ejibiti</para>
  <para style="q2">wọn yóò kò ọrọ̀ rẹ̀ lọ</para>
  <para style="q2">ìpìlẹ̀ rẹ̀ yóò sì wó lulẹ̀.</para>
  <para style="m">
    <verse number="5" style="v"/>Kuṣi àti Puti, Libia, Ludi àti gbogbo Arabia, Kubu àti àwọn ènìyàn ilẹ̀ náà tí ó mulẹ̀ yóò ṣubú nípa idà pẹ̀lú Ejibiti.</para>
  <para style="p">
    <verse number="6" style="v"/>“ ‘Èyí yìí ní <char style="nd">Olúwa</char> wí:</para>
  <para style="q1">“ ‘Àwọn àlejò Ejibiti yóò ṣubú</para>
  <para style="q2">agbára ìgbéraga rẹ yóò kùnà</para>
  <para style="q1">láti Migdoli títí dé Siene,</para>
  <para style="q2">wọn yóò ti ipa idà ṣubú nínú rẹ;</para>
  <para style="q2">ní <char style="nd">Olúwa</char> Olódùmarè wí.</para>
  <para style="q1">
    <verse number="7" style="v"/>Wọn yóò sì wà</para>
  <para style="q2">lára àwọn ilẹ̀ tí ó di ahoro,</para>
  <para style="q1">ìlú rẹ yóò sì wà</para>
  <para style="q2">ní ara àwọn ìlú tí ó di ahoro.</para>
  <para style="q1">
    <verse number="8" style="v"/>Lẹ́yìn náà wọn yóò mọ̀ pé èmi ní <char style="nd">Olúwa</char>,</para>
  <para style="q2">nígbà tí mo bá gbé iná kalẹ̀ ní Ejibiti</para>
  <para style="q2">tí gbogbo àwọn olùrànlọ́wọ́ rẹ̀ bá parun.</para>
  <para style="p">
    <verse number="9" style="v"/>“ ‘Ní ọjọ́ náà oníṣẹ́ yóò ti ọ̀dọ̀ mi jáde nínú ọkọ̀ ojú omi láti dẹ́rùbà Kuṣi tí ó wà nínú àlàáfíà. Ìrora yóò wá sórí wọn gẹ́gẹ́ bí ti ọjọ́ ìparun Ejibiti: Kíyèsi i, ó dé.</para>
  <para style="b"/>
  <para style="p">
    <verse number="10" style="v"/>“ ‘Báyìí ni <char style="nd">Olúwa</char> Olódùmarè wí:</para>
  <para style="q1">“ ‘Èmi yóò mú òpin bá ọ̀gọ̀ọ̀rọ̀ àwọn</para>
  <para style="q2">ènìyàn Ejibiti láti ọwọ́ Nebukadnessari ọba Babeli.</para>
  <para style="q1">
    <verse number="11" style="v"/>Òun àti àwọn ológun rẹ̀</para>
  <para style="q2">ẹ̀rù àwọn orílẹ̀-èdè</para>
  <para style="q1">ní a o mú wá láti pa ilẹ̀ náà run.</para>
  <para style="q2">Wọn yóò fa idà wọn yọ sí Ejibiti</para>
  <para style="q2">ilẹ̀ náà yóò sì kún fún àwọn tí a pa.</para>
  <para style="q1">
    <verse number="12" style="v"/>Èmi yóò mú kí àwọn odò Naili gbẹ</para>
  <para style="q2">Èmi yóò sì ta ilẹ̀ náà fún àwọn ènìyàn búburú:</para>
  <para style="q1">láti ọwọ́ àwọn àjèjì ènìyàn</para>
  <para style="q2">Èmi yóò jẹ́ kí ilẹ̀ náà àti gbogbo ohun tí ó wá nínú rẹ ṣòfò.</para>
  <para style="m">Èmi <char style="nd">Olúwa</char> ni ó ti sọ ọ́.</para>
  <para style="b"/>
  <para style="p">
    <verse number="13" style="v"/>“ ‘Báyìí ní <char style="nd">Olúwa</char> Olódùmarè wí:</para>
  <para style="q1">“ ‘Èmi yóò pa àwọn òrìṣà run</para>
  <para style="q2">Èmi yóò sì mú kí òpin dé bá ère gbígbẹ́ ni Memfisi.</para>
  <para style="q2">Kò ní sí ọmọ-aládé mọ́ ní Ejibiti,</para>
  <para style="q2">Èmi yóò mú kí ìbẹ̀rù gba gbogbo ilẹ̀ náà.</para>
  <para style="q1">
    <verse number="14" style="v"/>Èmi yóò sì mú kí Paturosi di ahoro</para>
  <para style="q2">èmi yóò fi iná sí Ṣoani</para>
  <para style="q2">èmi yóò sì fi ìyà jẹ Tebesi.</para>
  <para style="q1">
    <verse number="15" style="v"/>Èmi yóò tú ìbínú mi jáde sórí Pelusiumu</para>
  <para style="q2">ìlú odi Ejibiti</para>
  <para style="q2">èmi yóò sì ké àkójọpọ̀ Tebesi kúrò</para>
  <para style="q1">
    <verse number="16" style="v"/>Èmi yóò ti iná bọ Ejibiti</para>
  <para style="q2">Pelusiumu yóò japoró ní ìrora</para>
  <para style="q1">Ìjì líle yóò jà ní Tebesi</para>
  <para style="q2">Memfisi yóò wà ìpọ́njú ní ìgbà gbogbo</para>
  <para style="q1">
    <verse number="17" style="v"/>Àwọn ọ̀dọ́mọkùnrin ní Heliopolisi àti Bubasiti</para>
  <para style="q2">yóò ti ipa idà ṣubú</para>
  <para style="q2">wọn yóò sì kó àwọn ìlú wọn ní ìgbèkùn</para>
  <para style="q1">
    <verse number="18" style="v"/>Ojú ọjọ́ yóò ṣókùnkùn ní Tafanesi</para>
  <para style="q2">nígbà tí mo bá já àjàgà Ejibiti kúrò;</para>
  <para style="q1">níbẹ̀ agbára iyì rẹ̀ yóò dópin</para>
  <para style="q2">wọn yóò fi ìkùùkuu bò ó</para>
  <para style="q2">àwọn abúlé rẹ ní wọn yóò lọ sí ìgbèkùn.</para>
  <para style="q1">
    <verse number="19" style="v"/>Nítorí náà Èmi yóò mú ki ìjìyà wá sórí Ejibiti,</para>
  <para style="q2">wọn yóò sì mọ̀ pé Èmi ni <char style="nd">Olúwa</char>.’ ”</para>
  <para style="p">
    <verse number="20" style="v"/>Ní ọjọ́ keje oṣù kìn-ín-ní ọdún kọkànlá ọ̀rọ̀ <char style="nd">Olúwa</char> tọ̀ mí wá: <verse number="21" style="v"/>“Ọmọ ènìyàn, Èmi ti ṣẹ́ apá Farao ọba Ejibiti. A kò ì tí ì di apá náà papọ̀ láti mu kí ó san, a kò sì ti di i si àárín igi pẹlẹbẹ kí o lè ni agbára tó láti di idà mú. <verse number="22" style="v"/>Nítorí náà, báyìí ní <char style="nd">Olúwa</char> Olódùmarè wí: Èmi lòdì sí Farao ọba Ejibiti. Èmi yóò sẹ́ apá rẹ̀ méjèèjì, èyí tí ó dára àti èyí tí a ti ṣẹ́ pẹ̀lú, yóò sì mú kí idà bọ́ sọnù ní ọwọ́ rẹ̀. <verse number="23" style="v"/>Èmi yóò sì fọ́n àwọn ènìyàn Ejibiti ká sí àárín àwọn orílẹ̀-èdè, èmi yóò sì tú wọn ká gbogbo ilẹ̀. <verse number="24" style="v"/>Èmi yóò mú kí apá ọba Babeli ní agbára, èmi yóò sì fi idà mi sí ọwọ́ rẹ, ṣùgbọ́n èmi yóò ṣẹ́ apá Farao, yóò sì kérora níwájú rẹ̀ bí ọkùnrin tí a sá ní àṣápa. <verse number="25" style="v"/>Èmi yóò mú kí apá ọba Babeli lé, ṣùgbọ́n apá Farao yóò sì rọ. Nígbà náà wọn yóò mọ̀ pé Èmi ni <char style="nd">Olúwa</char>, nígbà tí mo bá mú idà mi sí ọwọ́ ọba Babeli yóò sì fi idà náà kọlu Ejibiti. <verse number="26" style="v"/>Èmi yóò fọ́n àwọn ara Ejibiti ká sí àárín orílẹ̀-èdè, èmi yóò sì tú wọn ká sí àárín orílẹ̀-èdè, èmi yóò sì tú wọn ká sí gbogbo ilẹ̀. Nígbà náà wọn yóò mọ̀ pé èmi ni <char style="nd">Olúwa</char>.”</para>
  <chapter number="31" style="c"/>
  <para style="s1">Òpépé igi Sedari ni Lebanoni</para>
  <para style="p">
    <verse number="1" style="v"/>Ní ọjọ́ kìn-ín-ní, oṣù kẹta ọdún kọkànlá, ọ̀rọ̀ <char style="nd">Olúwa</char> tọ̀ mí wá: <verse number="2" style="v"/>“Ọmọ ènìyàn, sọ fún Farao ọba Ejibiti àti sí ìjọ rẹ̀:</para>
  <para style="q1">“ ‘Ta ní a le fiwé ọ ní ọláńlá?</para>
  <para style="q1">
    <verse number="3" style="v"/>Kíyèsi Asiria, tí ó jẹ́ igi kedari ni</para>
  <para style="q2">Lebanoni ní ìgbà kan rí,</para>
  <para style="q1">pẹ̀lú àwọn ẹ̀ka dáradára tí ó ṣẹ́ ìji bo igbó náà;</para>
  <para style="q2">tí ó ga sókè,</para>
  <para style="q2">òkè rẹ̀ lókè ni ewé tí ó nípọn wà.</para>
  <para style="q1">
    <verse number="4" style="v"/>Omi mú un dàgbàsókè:</para>
  <para style="q2">orísun omi tí ó jinlẹ̀ mú kí o dàgbàsókè;</para>
  <para style="q1">àwọn odo rẹ̀ ń sàn yí ìdí rẹ̀ ká,</para>
  <para style="q2">ó sì rán ìṣàn omi rẹ̀ sí gbogbo igi orí pápá.</para>
  <para style="q1">
    <verse number="5" style="v"/>Nítorí náà ó ga sí òkè fíofío</para>
  <para style="q2">ju gbogbo igi orí pápá lọ;</para>
  <para style="q1">ẹ̀ka rẹ̀ pọ̀ sí i:</para>
  <para style="q2">àwọn ẹ̀ka rẹ̀ sì gùn,</para>
  <para style="q2">wọn tẹ́ rẹrẹ nítorí ọ̀pọ̀lọpọ̀ omi.</para>
  <para style="q1">
    <verse number="6" style="v"/>
    <note caller="-" style="x">
      <char style="xo" closed="false">31.6: </char>
      <char style="xt" closed="false">
        <ref loc="EZK 17:23">El 17.23</ref>; <ref loc="DAN 4:12-21">Da 4.12-21</ref>; <ref loc="MAT 13:32">Mt 13.32</ref>; <ref loc="MRK 4:32">Mk 4.32</ref>; <ref loc="LUK 13:19">Lk 13.19</ref>.</char>
    </note>Ẹyẹ ojú ọ̀run</para>
  <para style="q2">kọ ilé sí ẹ̀ka rẹ̀</para>
  <para style="q1">gbogbo ẹranko igbó</para>
  <para style="q2">ń bímọ ní abẹ́ ẹ̀ka rẹ̀;</para>
  <para style="q1">gbogbo orílẹ̀-èdè ńlá</para>
  <para style="q2">ń gbé abẹ́ ìji rẹ̀.</para>
  <para style="q1">
    <verse number="7" style="v"/>Ọláńlá ní ẹwà rẹ̀ jẹ́,</para>
  <para style="q2">pẹ̀lú títẹ́ rẹrẹ ẹ̀ka rẹ̀,</para>
  <para style="q1">nítorí gbòǹgbò rẹ̀ lọ sí ìsàlẹ̀</para>
  <para style="q2">sí ibi tí ọ̀pọ̀lọpọ̀ omi wà.</para>
  <para style="q1">
    <verse number="8" style="v"/>
    <note caller="-" style="x">
      <char style="xo" closed="false">31.8: </char>
      <char style="xt" closed="false">(Gk): <ref loc="REV 2:7">If 2.7</ref>.</char>
    </note>Àwọn igi kedari nínú ọgbà Ọlọ́run</para>
  <para style="q2">kò lè è bò ó mọ́lẹ̀;</para>
  <para style="q1">tàbí kí àwọn igi junifa</para>
  <para style="q2">ṣe déédé pẹ̀lú ẹ̀ka rẹ̀,</para>
  <para style="q1">tàbí kí a fi igi títẹ́ rẹrẹ wé ẹ̀ka rẹ̀,</para>
  <para style="q2">kò sí igi nínú ọgbà Ọlọ́run</para>
  <para style="q2">tí ó dà bí rẹ̀ ní ẹwà rẹ̀.</para>
  <para style="q1">
    <verse number="9" style="v"/>Mo mú kí ó ní ẹwà</para>
  <para style="q2">pẹ̀lú ẹ̀ka lọ́pọ̀lọpọ̀</para>
  <para style="q1">tó fi jẹ́ ìlara àwọn igi gbogbo ní Edeni</para>
  <para style="q2">tí í ṣe ọgbà Ọlọ́run.</para>
  <para style="p">
    <verse number="10" style="v"/>“ ‘Nítorí náà, èyí yìí ní <char style="nd">Olúwa</char> Olódùmarè wí; Nítorí pé ó ga lọ sókè fíofío, tí ó sì gbé òkè rẹ̀ ga ju ewé tí ó nípọn lọ, àti nítorí pé gíga rẹ mú kí ó gbéraga, <verse number="11" style="v"/>Mo fi lé alákòóso àwọn orílẹ̀-èdè náà lọ́wọ́, fún un láti fi ṣe ẹ̀tọ́ fún un gẹ́gẹ́ bí ìwà búburú rẹ̀. Mo pa á tì sí ẹ̀gbẹ́ kan, <verse number="12" style="v"/>àwọn orílẹ̀-èdè àjèjì aláìláàánú jùlọ ké e lulẹ̀, wọn sì fi kalẹ̀. Àwọn ẹ̀ka rẹ̀ ṣubú sórí òkè àti sí gbogbo àárín àwọn òkè; àwọn ẹ̀ka rẹ̀ tí ó ṣẹ nà sílẹ̀ ní gbogbo àlàfo jíjìn ilẹ̀. Gbogbo àwọn orílẹ̀-èdè ilẹ̀ ayé jáde kúrò ní abẹ́ ìji rẹ̀ wọn sì fi sílẹ̀. <verse number="13" style="v"/>Gbogbo àwọn ẹyẹ ojú ọ̀run ṣe àtìpó ni orí igi tí ó ṣubú lulẹ̀ náà, gbogbo àwọn ẹranko igbó wà ní àárín ẹ̀ka rẹ̀. <verse number="14" style="v"/>Nítorí náà kò sí igi mìíràn lẹ́gbẹ̀ẹ́ omi tí ó lè fi ìgbéraga ga sókè fíofío, tí yóò sì gbé sókè rẹ̀ ga ju ewé tí ó nípọn lọ. Kò sí igi mìíràn tí ó ní omi tó bẹ́ẹ̀ tí ó lè ga tó bẹ́ẹ̀; gbogbo wọn ni a kádàrá ikú fún, fún ìsàlẹ̀ ilẹ̀, ní àárín àwọn alààyè ènìyàn, pẹ̀lú àwọn tí o lọ sí ọ̀gbun ní ìsàlẹ̀.</para>
  <para style="p">
    <verse number="15" style="v"/>“ ‘Èyí ni <char style="nd">Olúwa</char> Olódùmarè wí: ní ọjọ́ ti a mú u wá sí isà òkú mo fi ọ̀fọ̀ ṣíṣe bo orísun omi jíjìn náà; Mo dá àwọn ìṣàn omi rẹ̀ dúró, àti ọ̀pọ̀lọpọ̀ omi rẹ̀ ní a dí lọ́nà. Nítorí rẹ̀ mo fi ìwúwo ọkàn wọ Lebanoni ní aṣọ, gbogbo igi igbó gbẹ dànù. <verse number="16" style="v"/>Mo mú kí orílẹ̀-èdè wárìrì sì ìró ìṣubú rẹ̀ nígbà tí mo mú un wá sí ìsàlẹ̀ isà òkú pẹ̀lú àwọn tí ó lọ sí ọ̀gbun ìsàlẹ̀. Nígbà náà gbogbo igi Edeni, àṣàyàn àti èyí tí ó dára jùlọ nínú Lebanoni, gbogbo igi tí ó ní omi dáradára ni a tù nínú ni ayé ìsàlẹ̀. <verse number="17" style="v"/>Àwọn tí ó ń gbé ní abẹ́ òjìji rẹ̀, àwọn àjèjì rẹ ní àárín àwọn orílẹ̀-èdè náà, ti lọ sí ìsàlẹ̀ isà òkú pẹ̀lú rẹ̀, ní dídárapọ̀ mọ́ àwọn tí a fi idà pa.</para>
  <para style="p">
    <verse number="18" style="v"/>“ ‘Èwo lára igi Edeni ní a lè fiwé ọ ní dídán àti ọláńlá? Síbẹ̀ ìwọ, gan an wá sílẹ̀ pẹ̀lú àwọn igi Edeni lọ sí ìsàlẹ̀ ilẹ̀; ìwọ yóò sùn ni àárín àwọn aláìkọlà, pẹ̀lú àwọn tí a fi idà pa.</para>
  <para style="p">“ ‘Èyí yìí ní Farao àti ìjọ rẹ̀, ní <char style="nd">Olúwa</char> Olódùmarè wí.’ ”</para>
  <chapter number="32" style="c"/>
  <para style="s1">Ìpohùnréré ẹkún fún Farao</para>
  <para style="p">
    <verse number="1" style="v"/>Ní ọjọ́ kìn-ín-ní, oṣù kejìlá, ọdún kejìlá, ọ̀rọ̀ <char style="nd">Olúwa</char> tọ̀ mí wá: <verse number="2" style="v"/>“Ọmọ ènìyàn, ṣe ìpohùnréré ẹkún nítorí Farao ọba Ejibiti kí o sì wí fún un:</para>
  <para style="q1">“ ‘Ìwọ dàbí kìnnìún láàrín àwọn</para>
  <para style="q2">orílẹ̀-èdè náà;</para>
  <para style="q1">ìwọ dàbí ohun ẹ̀mí búburú inú àwọn omi okun to ń lọ</para>
  <para style="q2">káàkiri inú àwọn odò rẹ,</para>
  <para style="q1">ìwọ fi ẹsẹ̀ rẹ tẹ omi</para>
  <para style="q2">láti mú kí àwọn odò ní ẹrẹ̀.</para>
  <para style="p">
    <verse number="3" style="v"/>“ ‘Èyí yìí ní <char style="nd">Olúwa</char> Olódùmarè wí:</para>
  <para style="q1">“ ‘Pẹ̀lú ọ̀pọ̀ ìpéjọ ènìyàn</para>
  <para style="q2">èmi yóò da àwọ̀n mi bò ọ́</para>
  <para style="q2">wọn yóò sì fà ọ́ sókè nínú àwọ̀n mi.</para>
  <para style="q1">
    <verse number="4" style="v"/>Èmi yóò jù ọ́ sí orí ilẹ̀</para>
  <para style="q2">èmi yóò sì fà ọ́ sókè sí orí pápá gbangba.</para>
  <para style="q1">Èmi yóò jẹ́ kí gbogbo ẹyẹ ojú ọ̀run ṣe</para>
  <para style="q2">àtìpó ní orí rẹ.</para>
  <para style="q1">Gbogbo àwọn ẹranko ayé yóò fi</para>
  <para style="q2">ìwọra gbé ara wọn lórí rẹ.</para>
  <para style="q1">
    <verse number="5" style="v"/>Èmi yóò tan ẹran-ara rẹ ká sórí</para>
  <para style="q2">àwọn òkè gíga</para>
  <para style="q1">ìyókù ara rẹ ní wọn yóò fi kún</para>
  <para style="q2">àwọn àárín àwọn òkè gíga</para>
  <para style="q1">
    <verse number="6" style="v"/>Ẹ̀jẹ̀ rẹ ti ń sàn ní èmi yóò sì fi rin ilẹ̀ náà</para>
  <para style="q2">gbogbo ọ̀nà sí orí àwọn òkè gíga,</para>
  <para style="q2">àwọn àlàfo jíjìn ní wọn yóò kún fún ẹran-ara rẹ.</para>
  <para style="q1">
    <verse number="7" style="v"/>Nígbà tí mo bá fọ́n ọ jáde, èmi yóò pa ọ̀run dé</para>
  <para style="q2">àwọn ìràwọ̀ wọn yóò sì ṣókùnkùn;</para>
  <para style="q1">èmi yóò sì fi ìkùùkuu bo oòrùn</para>
  <para style="q2">òṣùpá kì yóò sì tan ìmọ́lẹ̀ rẹ̀</para>
  <para style="q1">
    <verse number="8" style="v"/>Gbogbo ìmọ́lẹ̀ títàn ní ojú ọ̀run</para>
  <para style="q2">ni èmi yóò mú ṣókùnkùn lórí rẹ;</para>
  <para style="q1">èmi yóò mú òkùnkùn wá sórí ilẹ̀ rẹ,</para>
  <para style="q2">ni <char style="nd">Olúwa</char> Olódùmarè wí</para>
  <para style="q1">
    <verse number="9" style="v"/>Èmi yóò da ọkàn ọ̀pọ̀ àwọn ènìyàn rú</para>
  <para style="q2">nígbà tí mo bá mú ìparun rẹ wá</para>
  <para style="q1">ní àárín àwọn orílẹ̀-èdè tí ìwọ</para>
  <para style="q2">kò í tí ì mọ̀.</para>
  <para style="q1">
    <verse number="10" style="v"/>Èmi yóò mú kí ọ̀pọ̀ àwọn ènìyàn dẹ́rùbà ọ́,</para>
  <para style="q2">àwọn ọba wọn yóò sì wárìrì fún</para>
  <para style="q1">ìbẹ̀rù pẹ̀lú ìpayà nítorí rẹ,</para>
  <para style="q2">nígbà tí mo bá ju idà mi ní iwájú wọn</para>
  <para style="q1">Ní ọjọ́ ìṣubú rẹ</para>
  <para style="q2">ọ̀kọ̀ọ̀kan nínú wọn yóò wárìrì</para>
  <para style="q2">ní gbogbo ìgbà fún ẹ̀mí rẹ.</para>
  <para style="p">
    <verse number="11" style="v"/>“ ‘Nítorí èyí yìí ní <char style="nd">Olúwa</char> Olódùmarè wí:</para>
  <para style="q1">“ ‘Idà ọba Babeli</para>
  <para style="q2">yóò wá sí orí rẹ,</para>
  <para style="q1">
    <verse number="12" style="v"/>Èmi yóò mú kí ìjọ ènìyàn rẹ kí ó</para>
  <para style="q2">tí ipa idà àwọn alágbára ènìyàn ṣubú</para>
  <para style="q1">àwọn orílẹ̀-èdè aláìláàánú jùlọ.</para>
  <para style="q2">Wọn yóò tú ìgbéraga Ejibiti ká,</para>
  <para style="q2">gbogbo ìjọ rẹ ní a yóò dá ojú wọn bolẹ̀.</para>
  <para style="q1">
    <verse number="13" style="v"/>Gbogbo ẹran ọ̀sìn rẹ ni èmi yóò parun</para>
  <para style="q2">ní ẹ̀gbẹ́ ọ̀pọ̀lọpọ̀ omi</para>
  <para style="q1">kì i ṣe ẹsẹ̀ ènìyàn ní yóò tẹ ibẹ̀</para>
  <para style="q2">ẹsẹ̀ ẹran ọ̀sìn kì yóò sì mú kí ibẹ̀ ni ẹrọ̀fọ̀.</para>
  <para style="q1">
    <verse number="14" style="v"/>Lẹ́yìn náà èmi yóò mú kí omi rẹ̀ tòrò</para>
  <para style="q2">kí àwọn odò rẹ̀ kí o sàn bí epo,</para>
  <para style="q2">ni <char style="nd">Olúwa</char> Olódùmarè wí.</para>
  <para style="q1">
    <verse number="15" style="v"/>Nígbà tí mo bá sọ Ejibiti di ahoro,</para>
  <para style="q2">tí mo sì kó gbogbo ohun tí ó wà ní orí ilẹ̀ náà kúrò.</para>
  <para style="q1">Nígbà tí mo bá gé àwọn olùgbé ibẹ̀ lulẹ̀,</para>
  <para style="q2">nígbà náà wọn yóò mọ̀ pé èmi ni <char style="nd">Olúwa</char>.’</para>
  <para style="p">
    <verse number="16" style="v"/>“Èyí yìí ni ẹkún tí a yóò sun fún un. Àwọn ọmọbìnrin orílẹ̀-èdè yóò sun ún; nítorí Ejibiti àti gbogbo ìjọ rẹ, wọn yóò sun ún, ní <char style="nd">Olúwa</char> Olódùmarè wí.”</para>
  <para style="p">
    <verse number="17" style="v"/>Ní ọjọ́ kẹ́ẹ̀dógún oṣù, ọdún kejìlá, ọ̀rọ̀ <char style="nd">Olúwa</char> tọ mí wá: <verse number="18" style="v"/>“Ọmọ ènìyàn, pohùnréré ẹkún lórí Ejibiti kí o sì ránṣẹ́ sí ìsàlẹ̀ ilẹ̀ àti òun àti àwọn ọmọbìnrin orílẹ̀-èdè alágbára, pẹ̀lú àwọn tí o lọ sí ìsàlẹ̀, kòtò. <verse number="19" style="v"/>Sọ fún wọn, ‘Ǹjẹ́ ìwọ ní ojúrere jù àwọn tí o kù lọ? Lọ sí ìsàlẹ̀ kí a sì tẹ́ ọ sí àárín àwọn aláìkọlà náà.’ <verse number="20" style="v"/>Wọn yóò ṣubú láàrín àwọn tí a fi idà pa. A fa idà yọ; jẹ́ kí a wọ́ Ejibiti kúrò pẹ̀lú gbogbo ìjọ rẹ̀. <verse number="21" style="v"/>Láti inú isà òkú alágbára tí í ṣe aṣáájú yóò sọ nípa Ejibiti àti àwọn àlejò rẹ̀, ‘Wọn ti wá sí ìsàlẹ̀, wọn sì sùn pẹ̀lú aláìkọlà, pẹ̀lú àwọn tí a fi idà pa.’</para>
  <para style="p">
    <verse number="22" style="v"/>“Asiria wà níbẹ̀ pẹ̀lú gbogbo jagunjagun rẹ̀; àwọn isà òkú àwọn tí a ti pa sì yí i ká, gbogbo àwọn tí ó ti ipa idà ṣubú. <verse number="23" style="v"/>Isà òkú wọn wà ní ibi tí ó jinlẹ̀ gan an nínú kòtò. Gbogbo àwọn tí ó ti tan ẹ̀rù ká ilẹ̀ alààyè ní a pa, tí ó ti ipa idà ṣubú.</para>
  <para style="p">
    <verse number="24" style="v"/>“Elamu wà níbẹ̀, o yí isà òkú rẹ̀ ká pẹ̀lú gbogbo ogun rẹ̀. Gbogbo wọn ni a pa, àwọn tí ó ti ipa idà ṣubú. Gbogbo àwọn tí ó ti tan ẹ̀rù ká ilẹ̀ alààyè lọ sí ìsàlẹ̀ láìkọlà sí abẹ́ ilẹ̀. Wọ́n gba ìtìjú wọn pẹ̀lú àwọn tí ó lọ sí ìsàlẹ̀ kòtò. <verse number="25" style="v"/>A ṣe ibùsùn fún un láàrín àwọn tí a pa, pẹ̀lú gbogbo ìjọ rẹ̀ tí ó yí isà òkú ká. Gbogbo wọn jẹ́ aláìkọlà, tí a fi idà pa. Nítorí pé a tan ẹ̀rù wọn ká ilẹ̀ alààyè, wọn ru ìtìjú wọn pẹ̀lú àwọn tí ó lọ sí ìsàlẹ̀ kòtò; a tẹ́ wọn pẹ̀lú àwọn tí a pa.</para>
  <para style="p">
    <verse number="26" style="v"/>“Meṣeki àti Tubali wà níbẹ̀, pẹ̀lú gbogbo ogun wọn yí isà òkú wọn ká. Gbogbo wọn jẹ́ aláìkọlà, wọ́n fi idà pa wọ́n nítorí ẹ̀rù tiwọn tàn ká ilẹ̀ alààyè. <verse number="27" style="v"/>Wọn kì yóò sì dùbúlẹ̀ ti àwọn tí ó ṣubú nínú àwọn aláìkọlà, tí wọn sọ̀kalẹ̀ lọ sí ipò òkú pẹ̀lú ìhámọ́ra ogun wọn, wọ́n tí fi idà wọn rọ orí wọn. Ṣùgbọ́n àìṣedéédéé wọn yóò wà ní orí egungun wọn—bí wọ́n tilẹ̀ jẹ́ ẹ̀rù àwọn alágbára ní ilẹ̀ alààyè.</para>
  <para style="p">
    <verse number="28" style="v"/>“Ìwọ náà, Farao, ní yóò ṣẹ, ti yóò dùbúlẹ̀ láàrín aláìkọlà, pẹ̀lú àwọn tí a fi idà pa.</para>
  <para style="p">
    <verse number="29" style="v"/>“Edomu wà níbẹ̀, àwọn ọba rẹ̀ àti gbogbo ọmọbìnrin ọba; bí ó tilẹ̀ jẹ́ pé ó ní agbára, a tẹ́ wọn pẹ̀lú àwọn tí a fi idà pa. Wọn dùbúlẹ̀ pẹ̀lú aláìkọlà, pẹ̀lú àwọn ti o lọ sínú kòtò.</para>
  <para style="p">
    <verse number="30" style="v"/>“Gbogbo àwọn ọmọ-aládé ilẹ̀ àríwá àti gbogbo àwọn ará Sidoni wà níbẹ̀; wọn lọ sí ìsàlẹ̀ pẹ̀lú àwọn tí a pa ní ìtìjú, bí ó tilẹ̀ jẹ́ pé wọn ṣe okùnfà ẹ̀rù pẹ̀lú agbára wọn. Wọn sùn ní àìkọlà pẹ̀lú àwọn tí a fi idà pa, wọn sì ru ìtìjú wọn pẹ̀lú àwọn tí ó lọ sí ìsàlẹ̀ kòtò.</para>
  <para style="p">
    <verse number="31" style="v"/>“Farao, òun àti gbogbo jagunjagun rẹ̀ yóò rí wọn, a yóò sì tù ú nínú nítorí gbogbo ogun rẹ̀ tí a fi idà pa, ní <char style="nd">Olúwa</char> Olódùmarè wí. <verse number="32" style="v"/>Bí ó tilẹ̀ jẹ́ pé mo ti tan ẹ̀rù ká ilẹ̀ alààyè, Farao àti gbogbo ogun rẹ̀ ni a yóò tẹ́ sí àárín aláìkọlà, pẹ̀lú àwọn tí a fi idà pa ní <char style="nd">Olúwa</char> Olódùmarè wí.”</para>
  <chapter number="33" style="c"/>
  <para style="s1">Esekiẹli gẹ́gẹ́ bi olùṣọ́ Israẹli</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ mí wá: <verse number="2" style="v"/>“Ọmọ ènìyàn sọ̀rọ̀ sí àwọn ènìyàn ilẹ̀ rẹ kí ó sì sọ fún wọn: ‘Nígbà tí mo bá fi idà kọlu ilẹ̀ kan, tí àwọn ènìyàn ilẹ̀ náà yan ọ̀kan lára àwọn ọkùnrin wọn láti jẹ́ alóre wọn, <verse number="3" style="v"/>tí ó sì rí i pé idà ń bọ̀ lórí ilẹ̀ náà, tí ó sì fọn ìpè láti kìlọ̀ fún àwọn ènìyàn, <verse number="4" style="v"/>nígbà náà tí ẹnikẹ́ni bá gbọ́ ìpè ṣùgbọ́n tí kò gbọ́ ìkìlọ̀, tí idà náà wá tí ó sì gba ẹ̀mí rẹ̀, ẹ̀jẹ̀ rẹ̀ yóò wà lórí ara rẹ̀. <verse number="5" style="v"/>Nítorí tí ó gbọ́ ohùn ìpè ṣùgbọ́n tí kò sì gbọ́ ìkìlọ̀, ẹ̀jẹ̀ rẹ̀ yóò wà ní orí ara rẹ̀: Tí ó bá gbọ́ ìkìlọ̀, òun ìbá ti gba ara rẹ̀ là. <verse number="6" style="v"/>Ṣùgbọ́n bí alóre bá rí idà tí o ń bọ̀, tí kò sì fọn ìpè láti ki àwọn ènìyàn nílọ̀, tí idà náà wá, tí ó sì gba ẹ̀mí ọ̀kan nínú wọn, a yóò mú ọkùnrin náà lọ nítorí ẹ̀ṣẹ̀ rẹ̀, ṣùgbọ́n èmi yóò béèrè ẹ̀jẹ̀ rẹ̀ lọ́wọ́ rẹ̀.’</para>
  <para style="p">
    <verse number="7" style="v"/>“Ọmọ ènìyàn, èmi fi ọ ṣe alóre fún ilé Israẹli; nítorí náà gbọ́ ọ̀rọ̀ tí mo sọ, kí o sì fún wọn ni ìkìlọ̀ láti ọ̀dọ̀ mi. <verse number="8" style="v"/>Nígbà ti mo bá sọ fún ẹni búburú pé, ‘A! Ẹni búburú, ìwọ yóò kú dandan,’ ti ìwọ kò sì sọ̀rọ̀ síta láti yí i lọ́kàn padà kúrò ni ọ̀nà rẹ̀ gbogbo, ẹni búburú náà yóò kú nínú ẹ̀ṣẹ̀ rẹ̀, èmi yóò sì béèrè ẹ̀jẹ̀ rẹ̀ lọ́wọ́ rẹ. <verse number="9" style="v"/>Ṣùgbọ́n bí ìwọ bá kìlọ̀ fún ẹni búburú láti yí padà kúrò ni ọ̀nà rẹ̀ gbogbo, tí òun kò sì ṣe bẹ́ẹ̀, òun yóò kú nítorí ẹ̀ṣẹ̀ rẹ̀, ṣùgbọ́n ìwọ ti gba ọkàn rẹ̀ là.</para>
  <para style="p">
    <verse number="10" style="v"/>“Ọmọ ènìyàn; sọ fún ilé Israẹli, ‘Èyí yìí ní ìwọ sọ: “Àwọn ìrékọjá àti ẹ̀ṣẹ̀ wa tẹ orí wa ba, àwa sì ń ṣòfò dànù nítorí wọn. Bá wó wa ni a ṣe lè yè?” ’ <verse number="11" style="v"/>Sọ fún wọn pé, ‘Níwọ́n ìgbà tí mo wà láààyè ni <char style="nd">Olúwa</char> Olódùmarè wí, èmi kò ní inú dídùn sí ikú ènìyàn búburú, ṣùgbọ́n dípò bẹ́ẹ̀, kí wọ̀nyí padà kúrò ní ọ̀nà wọn gbogbo kì wọn kì ó sì yè. Yí! Yípadà kúrò ni ọ̀nà búburú gbogbo! Kí ló dé tí ìwọ yóò kú Háà! Israẹli?’</para>
  <para style="p">
    <verse number="12" style="v"/>“Nítorí náà, ọmọ ènìyàn, sọ fún àwọn ènìyàn ilẹ̀ rẹ, ‘Ìṣòdodo ti olódodo ènìyàn kì yóò gbà á nígbà tí òun bá ṣe àìgbọ́ràn, ìwà búburú ènìyàn búburú kì yóò mú kí o ṣubú nígbà tí ó bá yí padà kúrò nínú rẹ̀. Bí olódodo ènìyàn bá ṣẹ̀, a kò ni jẹ́ kí ó yè nítorí òdodo rẹ̀ ti tẹ́lẹ̀.’ <verse number="13" style="v"/>Bí mo bá sọ fún olódodo ènìyàn pé òun yóò yè, ṣùgbọ́n nígbà náà tí ó gbẹ́kẹ̀lé òdodo rẹ̀ tí ó sì ṣe búburú, a kò ní rántí nǹkan kan nínú iṣẹ́ òdodo tí o ti ṣe sẹ́yìn; òun yóò kú nítorí búburú tí ó ṣe. <verse number="14" style="v"/>Bí mo bá sọ fún ènìyàn búburú pé, ‘Ìwọ yóò kú dandan,’ ṣùgbọ́n tí ó bá yípadà kúrò nínú ẹ̀ṣẹ̀ rẹ̀, ti o sì ṣe èyí tí ó tọ́ àti èyí tí o yẹ. <verse number="15" style="v"/>Tí ó bá mu ògo padà, tí o sì da ohun tí o ti jí gbé padà, tí ó sì tẹ̀lé òfin tí ó ń fún ni ní ìyè, tí kò sì ṣe búburú, òun yóò yè dandan; òun kì yóò kú. <verse number="16" style="v"/>A kò ní rántí ọ̀kan nínú ẹ̀ṣẹ̀ tí ó ti dá. Ó ti ṣe èyí tí ó tọ àti èyí tí o yẹ; òun yóò sì yè dájúdájú.</para>
  <para style="p">
    <verse number="17" style="v"/>“Síbẹ̀ àwọn ènìyàn ilẹ̀ rẹ sọ pé, ‘ọ̀nà Olúwa kò tọ́.’ Ṣùgbọ́n ọ̀nà tí àwọn ní ó tọ́. <verse number="18" style="v"/>Bí olódodo ènìyàn ba yípadà kúrò nínú òdodo rẹ̀, tí o sì ṣe búburú, òun yóò kú nítorí rẹ̀. <verse number="19" style="v"/>Bí ènìyàn búburú bá yípadà kúrò nínú búburú rẹ̀, tí ó sì ṣe èyí tí ó tọ́ àti èyí tí ó yẹ, òun yóò yè nípa ṣíṣe bẹ́ẹ̀. <verse number="20" style="v"/>Síbẹ̀, ilé Israẹli ìwọ wí pé, ‘ọ̀nà Olúwa ki i ṣe òtítọ́.’ Ṣùgbọ́n èmi yóò ṣe ìdájọ́ ẹnìkọ̀ọ̀kan gẹ́gẹ́ bí ọ̀nà rẹ̀ ṣe rí.”</para>
  <para style="s1">A ṣàlàyé ìṣubú Jerusalẹmu</para>
  <para style="p">
    <verse number="21" style="v"/>Ní ọjọ́ karùn-ún oṣù kẹwàá, ọdún kejìlá ìkólọ wa, ọkùnrin kan tí ó sá kúrò ni Jerusalẹmu wá sọ́dọ̀ mi, ó sì wí pé, “Ìlú ńlá náà ti ṣubú!” <verse number="22" style="v"/>Ní ìrọ̀lẹ́ ọjọ́ tí ó ku ọ̀la tí ẹni tí ó sálọ náà yóò dé, ọwọ́ <char style="nd">Olúwa</char> sì níbẹ̀ lára mi, o sì ya ẹnu mi ki ọkùnrin náà tó wá sọ́dọ̀ mi ní òwúrọ̀. Ẹnu mí sì ṣí, èmi kò sì yadi mọ́.</para>
  <para style="p">
    <verse number="23" style="v"/>Ọ̀rọ̀ <char style="nd">Olúwa</char> tọ̀ mí wá: <verse number="24" style="v"/>“Ọmọ ènìyàn, àwọn ènìyàn tí ó ń gbé nínú ìparun ní ilẹ̀ Israẹli ń wí pé, ‘Abrahamu jẹ́ ọkùnrin kan, síbẹ̀ o gba ilẹ̀ ìní náà. Ṣùgbọ́n àwa pọ̀: Lóòótọ́ a ti fi ilẹ̀ náà fún wa gẹ́gẹ́ bí ìní wa.’ <verse number="25" style="v"/>Nítorí náà sọ fún wọn pé, ‘Èyí yìí ní <char style="nd">Olúwa</char> Olódùmarè wí: Níwọ́n ìgbà tí ẹ̀yin jẹ ẹran pẹ̀lú ẹ̀jẹ̀ ni inú rẹ̀, tí ẹ̀yin sì wó àwọn ère yín, tí ẹ sì ta ẹ̀jẹ̀ sílẹ̀, Ẹ̀yin yóò ha gba ilẹ̀ náà? <verse number="26" style="v"/>Ẹ̀yin gbẹ́kẹ̀lé idà yín, ẹ̀yin ṣe nǹkan ìríra, ẹnìkọ̀ọ̀kan nínú yín ba á obìnrin aládùúgbò rẹ̀ jẹ́. Ẹ̀yin yóò ha gba ilẹ̀ náà?’</para>
  <para style="p">
    <verse number="27" style="v"/>“Sọ èyí fún wọn: ‘Èyí yìí ni <char style="nd">Olúwa</char> Olódùmarè wí: Bí mo ti wà láààyè, àwọn tí ó kúrò nínú ìparun yóò ti ipa idà ṣubú, àwọn tí ẹranko búburú yóò pajẹ, àwọn tí ó sì wà ní ilé ìṣọ́ àti inú ihò òkúta ni àjàkálẹ̀-ààrùn yóò pa. <verse number="28" style="v"/>Èmi yóò mú kí ilẹ̀ náà di ahoro, ọ̀ṣọ́ ńlá agbára rẹ̀ kì yóò sí mọ́, àwọn òkè Israẹli yóò sì di ahoro, tí ẹnikẹ́ni kò ní le là á kọjá. <verse number="29" style="v"/>Nígbà náà, wọn yóò mọ̀ pé èmi ni <char style="nd">Olúwa</char>, nígbà tí mo bá mú ilẹ̀ náà di ahoro nítorí gbogbo ohun ìríra tí wọ́n ti ṣe.’</para>
  <para style="p">
    <verse number="30" style="v"/>“Ní tìrẹ, ọmọ ènìyàn, àwọn ènìyàn ìlú n sọ̀rọ̀ nípa rẹ ní ẹ̀gbẹ́ ògiri àti ní ẹnu-ọ̀nà ilé wọn, wọ́n ń sọ sí ara wọn wí pé, ‘Ẹ wá gbọ́ iṣẹ́ ti a ran láti ọ̀dọ̀ <char style="nd">Olúwa</char> wá.’ <verse number="31" style="v"/>Àwọn ènìyàn mi wá sọ́dọ̀ rẹ, gẹ́gẹ́ bí wọn ṣe ń ṣe, wọn sì jókòó níwájú rẹ láti fetísí ọ̀rọ̀ rẹ, ṣùgbọ́n wọn kò mú wá sí ìṣe. Ẹnu wọn ni wọ́n fi n sọ̀rọ̀ ìfọkànsìn, ṣùgbọ́n ọkàn wọn ní ìwọra èrè tí kò tọ́. <verse number="32" style="v"/>Nítòótọ́ lójú wọn, ìwọ jẹ́ ẹni kan tí ó ń kọrin ìfẹ́ pẹ̀lú ohun dídára àti ohun èlò orin kíkọ, nítorí wọ́n gbọ́ ọ̀rọ̀ rẹ ṣùgbọ́n wọn kò mu wá sí ìṣe.</para>
  <para style="p">
    <verse number="33" style="v"/>“Nígbà tí gbogbo ìwọ̀nyí bá ṣẹ tí yóò sì ṣẹ dandan, nígbà náà wọn yóò mọ̀ pé wòlíì kan ti wa láàrín wọn rí.”</para>
  <chapter number="34" style="c"/>
  <para style="s1">Àwọn olùṣọ́-àgùntàn àti àgùntàn</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ́ mi wá: <verse number="2" style="v"/>“Ọmọ ènìyàn, fi àsọtẹ́lẹ̀ tako olùṣọ́-àgùntàn Israẹli; sọtẹ́lẹ̀ fún wọn pé: ‘Èyí yìí ni <char style="nd">Olúwa</char> Olódùmarè wí: Ègbé ni fún olùṣọ́-àgùntàn Israẹli tí ó ń tọ́jú ara wọn nìkan! Ṣé ó dára kí olùṣọ́-àgùntàn ṣaláì tọ́jú agbo ẹran? <verse number="3" style="v"/>Ìwọ jẹ wàrà. O sì wọ aṣọ olówùú sí ara rẹ, o sì ń pa ẹran tí ó wù ọ́, ṣùgbọ́n ìwọ kò tọ́jú agbo ẹran. <verse number="4" style="v"/>Ìwọ kò ì tí ì mú aláìlágbára lára le tàbí wo aláìsàn sàn tàbí di ọgbẹ́ fún ẹni tí o fi ara pa. Ìwọ kò í tí ì mú aṣáko padà tàbí wá ẹni tí ó nù. Ìwọ ṣe àkóso wọn ní ọ̀nà lílé pẹ̀lú ìwà òǹrorò. <verse number="5" style="v"/><note caller="-" style="x"><char style="xo" closed="false">34.5: </char><char style="xt" closed="false"><ref loc="MAT 9:36">Mt 9.36</ref>; <ref loc="MRK 6:34">Mk 6.34</ref>.</char></note>Nítorí náà wọn fọ́n káàkiri nítorí àìsí olùṣọ́-àgùntàn, nígbà tí wọ́n fọ́nká tán wọn di ìjẹ fún gbogbo ẹranko búburú. <verse number="6" style="v"/>Àgùntàn mi n rin ìrìn àrè kiri ní gbogbo àwọn òkè gíga àti òkè kékeré. A fọ́n wọn ká gbogbo orí ilẹ̀ ẹni kankan kò sì wá wọn.</para>
  <para style="p">
    <verse number="7" style="v"/>“ ‘Nítorí náà, ìwọ olùṣọ́-àgùntàn, gbọ́ ọ̀rọ̀ <char style="nd">Olúwa</char>: <verse number="8" style="v"/>Níwọ́n ìgbà tí mo wà láààyè ní <char style="nd">Olúwa</char> Olódùmarè wí, nítorí pé agbo ẹran mi kò ní olùṣọ́-àgùntàn nítorí tí a kọ̀ wọ́n, tì wọ́n sì di ìjẹ fún ẹranko búburú gbogbo àti pé, nítorí tí àwọn olùṣọ́-àgùntàn mi kò ṣe àwárí agbo ẹran mi, ṣùgbọ́n wọn ń ṣe ìtọ́jú ara wọn dípò ìtọ́jú agbo ẹran mi, <verse number="9" style="v"/>nítorí náà, ẹ̀yin olùṣọ́-àgùntàn, gbọ́ ọ̀rọ̀ <char style="nd">Olúwa</char>: <verse number="10" style="v"/>Èyí yìí ni <char style="nd">Olúwa</char> Olódùmarè wí: Èmi ṣe ìlòdì sí àwọn olùṣọ́-àgùntàn, èmi yóò sì béèrè agbo ẹran mi lọ́wọ́ wọn. Èmi yóò sì mú wọn dẹ́kun àti máa darí agbo ẹran mi, tí àwọn olùṣọ́-àgùntàn náà kò sì ní lè bọ́ ara wọn mọ́. Èmi yóò gba agbo ẹran mi kúrò ni ẹnu wọn, kì yóò sì jẹ́ oúnjẹ fún wọn mọ́.</para>
  <para style="p">
    <verse number="11" style="v"/>“ ‘Nítorí èyí ni <char style="nd">Olúwa</char> Olódùmarè wí: Èmi fúnra mi yóò wá àgùntàn mi kiri, èmi yóò sì ṣe àwárí wọn. <verse number="12" style="v"/>Gẹ́gẹ́ bí olùṣọ́-àgùntàn ṣe fojú tó agbo ẹran rẹ̀ tí ó fọ́nká nígbà tí ó wà pẹ̀lú wọn, bẹ́ẹ̀ ni èmi yóò ṣe fojú tó àgùntàn mi. Èmi yóò gbá wọn kúrò ni gbogbo ibi tí wọ́n fọ́nká sí ni ọjọ́ ìkùùkuu àti òkùnkùn. <verse number="13" style="v"/>Èmi yóò mú wọn jáde kúrò ní àwọn orílẹ̀-èdè, èmi yóò sì kó wọn jọ láti inú àwọn ìlú, èmi yóò sì mú wọn wá sí ilẹ̀ ara wọn. Èmi yóò mú wọn jẹ ni orí àwọn òkè gíga Israẹli, ni àárín àwọn òkè àti ní gbogbo ibùdó ilẹ̀ náà. <verse number="14" style="v"/>Èmi yóò ṣe ìtọ́jú wọn ní pápá oko tútù dáradára, àní orí àwọn òkè gíga ti Israẹli ni yóò jẹ́ ilẹ̀ ìjẹ koríko wọ́n. Níbẹ̀ wọn yóò dùbúlẹ̀ ní ilẹ̀ ìjẹ koríko dídára, níbẹ̀ wọn yóò jẹun ní pápá oko tútù tí ó dara ní orí òkè ti Israẹli. <verse number="15" style="v"/>Èmi fúnra mi yóò darí àgùntàn mi, èmi yóò mú wọn dùbúlẹ̀, ni <char style="nd">Olúwa</char> Olódùmarè wí. <verse number="16" style="v"/><note caller="-" style="x"><char style="xo" closed="false">34.16: </char><char style="xt" closed="false"><ref loc="LUK 19:10">Lk 19.10</ref>.</char></note>Èmi yóò ṣe àwárí àwọn tí ó nú, èmi yóò mú àwọn tí ó ń rin ìrìn àrè kiri padà. Èmi yóò di ọgbẹ́ àwọn tí ó fi ara pa, èmi yóò sì fún àwọn aláìlágbára ni okun, ṣùgbọ́n àwọn tí ó sanra tí ó sì ni agbára ní èmi yóò parun. Èmi yóò ṣe olùṣọ́ àwọn agbo ẹran náà pẹ̀lú òdodo.</para>
  <para style="p">
    <verse number="17" style="v"/>“ ‘Ní tìrẹ, agbo ẹran mi, èyí yìí ni <char style="nd">Olúwa</char> Olódùmarè wí: Èmi yóò ṣe ìdájọ́ láàrín àgùntàn kan àti òmíràn, àti láàrín àgbò àti ewúrẹ́. <verse number="18" style="v"/>Ṣé oúnjẹ jíjẹ ní pápá oko tútù dídára kò tó yín! Ṣé ó jẹ́ dandan fún ọ láti fi ẹsẹ̀ tẹ pápá oko tútù rẹ tí ó kù? Ṣé omi tí ó tòrò kò tó fún yín ní mímu? Ṣe dandan ni kí ó fi ẹrẹ̀ yí ẹsẹ̀ yín? <verse number="19" style="v"/>Ṣé dandan ni kí agbo ẹran mi jẹ́ koríko tí ẹ ti tẹ̀ mọ́lẹ̀, kí wọn sì mú omi tí wọ́n ti fi ẹsẹ̀ wọn sọ di ẹrẹ̀?</para>
  <para style="p">
    <verse number="20" style="v"/>“ ‘Nítorí náà, èyí yìí ni <char style="nd">Olúwa</char> Olódùmarè wí fún wọn: Wò ó, èmi fúnra mi yóò ṣe ìdájọ́ láàrín àgùntàn tí ó sanra àti èyí tí ó rù. <verse number="21" style="v"/>Nítorí ti ìwọ sún síwájú pẹ̀lú ìhà àti èjìká, tí ìwọ sì kan aláìlágbára àgùntàn pẹ̀lú ìwo rẹ títí ìwọ fi lé wọn lọ, <verse number="22" style="v"/>Èmi yóò gba agbo ẹran mi là, a kì yóò sì kò wọ́n tì mọ́. Èmi yóò ṣe ìdájọ́ láàrín àgùntàn kan àti òmíràn. <verse number="23" style="v"/><note caller="-" style="x"><char style="xo" closed="false">34.23: </char><char style="xt" closed="false"><ref loc="EZK 37:24">El 37.24</ref>.</char></note>Èmi yóò fi olùṣọ́-àgùntàn kan ṣe olórí wọn, ìránṣẹ́ mi Dafidi, òun yóò sì tọ́jú wọn; Òun yóò bọ́ wọn yóò sì jẹ́ olùṣọ́-àgùntàn wọn. <verse number="24" style="v"/>Èmi <char style="nd">Olúwa</char> yóò sì jẹ́ Ọlọ́run wọn, ìránṣẹ́ mi Dafidi yóò jẹ́ ọmọ-aládé láàrín wọn. Èmi <char style="nd">Olúwa</char> ní o sọ̀rọ̀.</para>
  <para style="p">
    <verse number="25" style="v"/>“ ‘Èmi yóò dá májẹ̀mú àlàáfíà pẹ̀lú wọn, èmi yóò sì gba ilẹ̀ náà kúrò lọ́wọ́ ẹranko búburú, kí wọn kí o lè gbé ní aṣálẹ̀, kí àgùntàn sì gbé ní inú igbó ní àìléwu. <verse number="26" style="v"/>Èmi yóò bùkún wọn àti ibi agbègbè ti ó yí òkè mi ká. Èmi yóò rán ọ̀wààrà òjò ni àkókò; òjò ìbùkún yóò sì wà. <verse number="27" style="v"/>Àwọn igi igbó yóò mú èso wọn jáde, ilẹ̀ yóò sì mu irúgbìn jáde; A yóò sì dá ààbò bo àwọn ènìyàn ní ilẹ̀ náà. Wọn yóò mọ̀ pé èmi ni <char style="nd">Olúwa</char>, nígbà tí mo bá já àwọn ohun tí ó ṣe okùnfà àjàgà, tí mo sì gbà wọ́n kúrò lọ́wọ́ àwọn tí ó fi wọ́n ṣe ẹrú. <verse number="28" style="v"/>Àwọn orílẹ̀-èdè kì yóò lè kó wọn ní ẹrú mọ́, àwọn ẹranko búburú kì yóò lè pa wọn mọ́. Wọn yóò gbé ni àìléwu, kò sì ṣí ẹni kankan tí yóò le dẹ́rùbà wọ́n. <verse number="29" style="v"/>Èmi yóò pèsè ilẹ̀ ti o ní oríyìn fún èso rẹ̀ fún wọn, wọn kì yóò sì jìyà nípasẹ̀ ìyàn mọ́ ni ilẹ̀ náà tàbí ru ẹ̀gàn àwọn orílẹ̀-èdè. <verse number="30" style="v"/>Nígbà náà ni wọn yóò mọ̀ pé, èmi ni <char style="nd">Olúwa</char> Ọlọ́run wọn, èmi wà pẹ̀lú wọn àti pé, àwọn ilé Israẹli jẹ́ ènìyàn mi, ni <char style="nd">Olúwa</char> Olódùmarè wí. <verse number="31" style="v"/>Ìwọ àgùntàn mi, àgùntàn pápá mi; ni ènìyàn, èmi sì ni Ọlọ́run rẹ; ni <char style="nd">Olúwa</char> Olódùmarè wí.’ ”</para>
  <chapter number="35" style="c"/>
  <para style="s1">Àsọtẹ́lẹ̀ si Edomu</para>
  <para style="p">
    <verse number="1" style="v"/>Ọ̀rọ̀ <char style="nd">Olúwa</char> tọ̀ mí wá: <verse number="2" style="v"/>“Ọmọ ènìyàn kọjú sí òkè Seiri; sọtẹ́lẹ̀ sí i <verse number="3" style="v"/>Kí o sì sọ wí pé: ‘Èyí ni <char style="nd">Olúwa</char> Olódùmarè wí: Èmí lòdì sí ọ, òkè Seiri, Èmi yóò sì na ọwọ́ mi síta ní ìlòdì sí ọ, èmi yóò sì mú kí ó di ahoro. <verse number="4" style="v"/>Èmi yóò pa àwọn ìlú rẹ run, ìwọ yóò sì di ahoro. Nígbà náà ni ìwọ yóò mọ̀ pé èmi ni <char style="nd">Olúwa</char>.</para>
  <para style="p">
    <verse number="5" style="v"/>“ ‘Nítorí ìwọ dá ààbò bo ọ̀tẹ̀ àtayébáyé, tí ìwọ sì fi Israẹli lé idà lọ́wọ́, ní àsìkò ìdààmú wọn, ní àsìkò tí ìjìyà wọn dé góńgó, <verse number="6" style="v"/>nítorí náà bi mo ti wà láààyè, ni <char style="nd">Olúwa</char> Olódùmarè wí, èmi yóò fi ọ kalẹ̀ fún ìtàjẹ̀ sílẹ̀, ìtàjẹ̀ sílẹ̀ yóò sì lépa rẹ. Níwọ́n ìgbà tí ìwọ kò ti kórìíra ìtàjẹ̀ sílẹ̀, ìtàjẹ̀ sílẹ̀ yóò sì lépa rẹ. <verse number="7" style="v"/>Èmi yóò mú kí òkè Seiri di ahoro; ọ̀fọ̀ gbogbo àwọn tí ó ń lọ tí ó ń bọ̀ ní èmi yóò gé kúrò lára rẹ. <verse number="8" style="v"/>Èmi yóò fi àwọn tí a pa kún orí òkè rẹ: àwọn tí a fi idà pa yóò ṣubú ní orí òkè rẹ, àti ní àárín àwọn òkè rẹ. <verse number="9" style="v"/>Èmi yóò mú kí ó di ahoro títí láé; Kò ní sí olùgbé ní ìlú rẹ. Nígbà náà ni ìwọ yóò mọ̀ pé èmi ni <char style="nd">Olúwa</char>.</para>
  <para style="p">
    <verse number="10" style="v"/>“ ‘Nítorí tí ìwọ sọ pé, “Àwọn orílẹ̀-èdè àti ilẹ̀ méjì wọ̀nyí yóò jẹ́ tiwa, àwa yóò sì gbà wọ́n ní ìní,” bí ó tilẹ̀ jẹ́ pé èmi <char style="nd">Olúwa</char> wà níbẹ̀, <verse number="11" style="v"/>nítorí náà níwọ̀n ìgbà tí mo ti wà láààyè, ní <char style="nd">Olúwa</char> Olódùmarè wí, èmi yóò hùwà sí ọ ní ìbámu pẹ̀lú ìbínú àti owú tí o fihàn nínú ìkórìíra rẹ sí wọn, èmi yóò fi ara mi hàn ní àárín wọn, nígbà tí mo bá ṣe ìdájọ́ rẹ. <verse number="12" style="v"/>Nígbà náà ni ìwọ yóò mọ̀ pé èmi <char style="nd">Olúwa</char> ti gbọ́ gbogbo ohun ẹ̀gàn tí ìwọ ti sọ lòdì sí àwọn òkè Israẹli náà. Ìwọ wí pé, “A sọ wọ́n di ahoro, a sì fi wọ́n fún wa láti run.” <verse number="13" style="v"/>Ìwọ lérí sí mi, ó sì sọ̀rọ̀ lòdì sí mí láìsí ìdádúró, èmi sì gbọ́ ọ. <verse number="14" style="v"/>Èyí ni <char style="nd">Olúwa</char> Olódùmarè wí: Nígbà tí gbogbo ayé bá ń yọ̀, èmi yóò mú kí ó di ahoro <verse number="15" style="v"/>Nítorí pé ìwọ ń yọ̀ nígbà tí ìní ilé Israẹli di ahoro, bẹ́ẹ̀ gẹ́gẹ́ ni èmi yóò ṣe hùwà sí ọ. Ìwọ yóò di ahoro, ìwọ òkè Seiri, ìwọ àti gbogbo ará Edomu. Nígbà náà, wọn yóò mọ̀ pé, èmi ni <char style="nd">Olúwa</char>.’ ”</para>
  <chapter number="36" style="c"/>
  <para style="s1">Àsọtẹ́lẹ̀ kan sí àwọn òkè Israẹli</para>
  <para style="p">
    <verse number="1" style="v"/>“Ọmọ ènìyàn, sọtẹ́lẹ̀ sí àwọn òkè gíga Israẹli kí o sì wí pé, ‘Ẹ̀yin òkè gíga Israẹli gbọ́ ọ̀rọ̀ <char style="nd">Olúwa</char>. <verse number="2" style="v"/>Èyí yìí ni <char style="nd">Olúwa</char> Olódùmarè wí: Àwọn ọ̀tá sọ nípa yín pé, “Háà! Àwọn ibi gíga ìgbàanì ti di ohun ìní wa.” ’ <verse number="3" style="v"/>Nítorí náà, sọtẹ́lẹ̀ kí ó sì wí pé, ‘Èyí yìí ni <char style="nd">Olúwa</char> Olódùmarè wí: Nítorí pé wọn sọ ọ di ahoro, tí wọn sì ń dọdẹ rẹ ní gbogbo ọ̀nà kí ìwọ kí ó lè di ìní fún àwọn orílẹ̀-èdè tí ó kù, àti ohun ti àwọn ènìyàn ń sọ ọ̀rọ̀ ìríra àti ìdíbàjẹ́ sí, <verse number="4" style="v"/>nítorí náà, Ẹ̀yin òkè gíga Israẹli gbọ́ ọ̀rọ̀ <char style="nd">Olúwa</char> Olódùmarè: Èyí yìí ní <char style="nd">Olúwa</char> Olódùmarè wí fún àwọn òkè gíga àti àwọn òkè kéékèèkéé, fún Àfonífojì ńlá àti Àfonífojì kéékèèkéé, fún àwọn ibi ìsọdahoro ìparun àti fún àwọn ìlú tí a ti kọ̀sílẹ̀ tí a ti kó tí àwọn orílẹ̀-èdè tí ó kù ní àyíká sì fi ṣe ẹlẹ́yà, <verse number="5" style="v"/>èyí yìí ni <char style="nd">Olúwa</char> Olódùmarè wí: Ní ìgbóná ọkàn ní mo sọ̀rọ̀ sí àwọn kèfèrí yòókù, àti sí Edomu, nítorí pẹ̀lú ìbínú àti ìjowú ní ọkàn wọn ni wọ́n sọ ilé mi di ohun ìní wọn, kí wọn kí o lè kó pápá oko tútù rẹ̀.’ <verse number="6" style="v"/>Nítorí náà, sọtẹ́lẹ̀ nípa ilẹ̀ Israẹli náà kí o sì sọ sí àwọn òkè gíga náà àti àwọn òkè kéékèèkéé, sí àwọn Àfonífojì ńlá àti sí àwọn Àfonífojì kéékèèkéé: ‘Èyí yìí ni <char style="nd">Olúwa</char> Olódùmarè wí: Èmi sọ̀rọ̀ nínú ìrunú owú mi nítorí pé ìwọ ti jìyà ìfiṣẹ̀sín àwọn orílẹ̀-èdè. <verse number="7" style="v"/>Nítorí náà, Èyí yìí ni <char style="nd">Olúwa</char> Olódùmarè wí: Èmi ṣe ìbúra nípa nína ọwọ́ mi sókè pé; àwọn orílẹ̀-èdè àyíká rẹ náà yóò jìyà ìfiṣẹ̀sín.</para>
  <para style="p">
    <verse number="8" style="v"/>“ ‘Ṣùgbọ́n ìwọ, òkè gíga Israẹli, yóò mú ẹ̀ka àti èso fún àwọn ènìyàn mi Israẹli, nítorí wọn yóò wá sílé ní àìpẹ́ yìí. <verse number="9" style="v"/>Èmi ń ṣe àníyàn fún ọ, èmi yóò sì fi rere wọ̀ ọ́; àwa yóò tu ọ́, àwa yóò sì gbìn ọ́, <verse number="10" style="v"/>èmi yóò sì sọ iye àwọn ènìyàn di púpọ̀ nínú rẹ àti gbogbo ilé Israẹli. Àwọn ìlú yóò di ibùgbé, a yóò sì tún àwọn ibi ìparun kọ́. <verse number="11" style="v"/>Èmi yóò sọ iye ènìyàn àti ẹran dì púpọ̀ nínú yín, wọn yóò sì so èso, wọn yóò sì di púpọ̀ yanturu. Èmi yóò mú kí àwọn ènìyàn máa gbé nínú rẹ bí ti àtẹ̀yìnwá, èmi yóò sì mú kí o ṣe rere ju ìgbà àtijọ́ lọ. Nígbà náà ni ìwọ yóò mọ pé èmi ni <char style="nd">Olúwa</char>. <verse number="12" style="v"/>Èmi yóò mú kí àwọn ènìyàn, àní àwọn ènìyàn Israẹli, rìn lórí rẹ̀. Wọn yóò gbà ọ́, ìwọ yóò sì di ogún ìní wọn; ìwọ kì yóò sì gba àwọn ọmọ wọn lọ́wọ́ wọn mọ́.</para>
  <para style="p">
    <verse number="13" style="v"/>“ ‘Èyí yìí ni ohun tí <char style="nd">Olúwa</char> Olódùmarè wí: Nítorí pé àwọn ènìyàn sọ fún ọ pé, “Ìwọ pa àwọn ènìyàn run, ìwọ sì gba àwọn ọmọ orílẹ̀-èdè lọ́wọ́ wọn,” <verse number="14" style="v"/>nítorí náà ìwọ kì yóò pa àwọn ènìyàn run tàbí mú kì orílẹ̀-èdè di aláìlọ́mọ mọ́, ni <char style="nd">Olúwa</char> Olódùmarè wí. <verse number="15" style="v"/>Èmi kì yóò mú ki ó gbọ́ ọ̀rọ̀ ẹ̀gàn láti ọ̀dọ̀ àwọn orílẹ̀-èdè mọ́, ìwọ kì yóò jìyà ọ̀rọ̀ ìfiṣẹ̀sín láti ọ̀dọ̀ àwọn ènìyàn tàbí mú kí orílẹ̀-èdè rẹ ṣubú, ni <char style="nd">Olúwa</char> Olódùmarè wí.’ ”</para>
  <para style="p">
    <verse number="16" style="v"/>Síwájú sí i ọ̀rọ̀ <char style="nd">Olúwa</char> tọ̀ mí wá: <verse number="17" style="v"/>“Ọmọ ènìyàn, nígbà tí àwọn ènìyàn Israẹli: ń gbé ní ilẹ̀ wọn, wọ́n bà á jẹ́ nípa ìwà àti ìṣe wọn. Ìwà wọn dàbí nǹkan àkókò àwọn obìnrin ni ojú mi. <verse number="18" style="v"/>Nítorí náà mo tú ìbínú mi jáde sórí wọn nítorí wọn ti ta ẹ̀jẹ̀ sílẹ̀ àti nítorí pé wọ́n ti fi ère wọn ba a jẹ́. <verse number="19" style="v"/>Mo tú wọn ká sí àárín àwọn orílẹ̀-èdè, a sì fọ́n wọn ká sí àwọn ìlú; mo ṣe ìdájọ́ wọn gẹ́gẹ́ bí ìwà àti ìṣe wọn. <verse number="20" style="v"/>Gbogbo ibi tí wọ́n lọ ní àárín àwọn orílẹ̀-èdè ni wọn ti sọ orúkọ mímọ́ mi di aláìmọ́, nítorí tí a sọ nípa wọn pé, ‘Ìwọ̀nyí ni àwọn ènìyàn <char style="nd">Olúwa</char>, síbẹ̀ wọn ní láti fi ilẹ̀ náà sílẹ̀.’ <verse number="21" style="v"/>Orúkọ mímọ́ mi jẹ́ mi lógún, èyí tí ilé Israẹli sọ di aláìmọ́ ni àárín àwọn orílẹ̀-èdè tí wọ́n ti lọ.</para>
  <para style="p">
    <verse number="22" style="v"/>“Nítorí náà, sọ fún ilé Israẹli, ‘Èyí ni <char style="nd">Olúwa</char> Olódùmarè wí: Kì í ṣe nítorí rẹ, ìwọ ilé Israẹli, ni èmi yóò ṣe ṣe àwọn nǹkan wọ̀nyí, ṣùgbọ́n nítorí orúkọ mímọ́ mi, èyí ti ìwọ ti sọ di aláìmọ́ ní àárín àwọn orílẹ̀-èdè tí ìwọ ti lọ. <verse number="23" style="v"/>Èmi yóò fi jíjẹ́ mímọ́ orúkọ ńlá mi, èyí tí a ti sọ di aláìmọ́ hàn ni àárín àwọn orílẹ̀-èdè, orúkọ tí ìwọ ti sọ di aláìmọ́ ni àárín wọn. Nígbà náà àwọn orílẹ̀-èdè yóò mọ̀ pé èmi ni <char style="nd">Olúwa</char>, ni <char style="nd">Olúwa</char> Olódùmarè wí, nígbà tí mo bá fi ara mi hàn ni mímọ́ nípasẹ̀ yín ni iwájú wọn.</para>
  <para style="p">
    <verse number="24" style="v"/>“ ‘Nítorí èmi yóò mú yín jáde kúrò ni àwọn orílẹ̀-èdè náà; Èmi yóò ṣà yín jọ kúrò ní gbogbo àwọn ìlú náà; Èmi yóò sì mú yín padà sí ilẹ̀ ẹ̀yin tìkára yín. <verse number="25" style="v"/>Èmi yóò wọ́n omi tó mọ́ sí yín lára ẹ̀yin yóò sì mọ́; Èmi yóò sì fọ̀ yín mọ́ kúrò nínú gbogbo ìwà èérí yin gbogbo àti kúrò nínú gbogbo òrìṣà yin. <verse number="26" style="v"/>Èmi yóò fún yín ni ọkàn tuntun, èmi yóò sì fi ẹ̀mí tuntun sínú yín; Èmi yóò sì mú ọkàn òkúta kúrò nínú yín, èmi yóò sì fi ọkàn ẹran fún yín. <verse number="27" style="v"/>Èmi yóò fi ẹ̀mí mi sínú yín, èmi yóò sì mú ki ẹ tẹ̀lé àṣẹ mi, kí ẹ sì fiyèsí àti pa òfin mi mọ́. <verse number="28" style="v"/>Ẹ̀yin yóò sì máa gbé ilẹ̀ náà tí mo ti fi fún àwọn baba ńlá yín; ẹ̀yin yóò sì jẹ́ ènìyàn mi èmi yóò sì jẹ́ Ọlọ́run yín. <verse number="29" style="v"/>Èmi yóò sì gbà yín kúrò nínú gbogbo ìwà àìmọ́ yín. Èmi yóò pèsè ọkà, èmi yóò sì mú kí ó pọ̀ yanturu, èmi kì yóò sì mú ìyàn wá sí orí yín. <verse number="30" style="v"/>Èmi yóò sọ èso àwọn igi yín àti ohun ọ̀gbìn oko yín di púpọ̀, nítorí kí ẹ̀yin kí ó má ṣe jìyà ìdójútì mọ́ láàrín àwọn orílẹ̀-èdè náà nítorí ìyàn. <verse number="31" style="v"/><note caller="-" style="x"><char style="xo" closed="false">36.31: </char><char style="xt" closed="false"><ref loc="EZK 6:9">El 6.9</ref>; <ref loc="EZK 20:43">20.43</ref>.</char></note>Nígbà náà ni ẹ̀yin yóò rántí àwọn ọ̀nà búburú àti àwọn ìwà ìkà yín, ẹ̀yin yóò sì kórìíra ara yín fún ẹ̀ṣẹ̀ yín, ìwà tí kò bójúmu. <verse number="32" style="v"/>Mo fẹ́ kí ẹ mọ̀ pé ń kò ṣe nǹkan wọ̀nyí nítorí yín, ni <char style="nd">Olúwa</char> Olódùmarè wí. Jẹ kí ojú kí ó tì yín, kí ẹ sì gba ẹ̀tẹ́ nítorí ìwà yín ẹ̀yin ilé Israẹli!</para>
  <para style="p">
    <verse number="33" style="v"/>“ ‘Èyí yìí ni ohun tí <char style="nd">Olúwa</char> Olódùmarè wí: Ní ọjọ́ tí mo wẹ̀ yín kúrò nínú ẹ̀ṣẹ̀ yín gbogbo, èmi yóò ṣe àtúnṣe àwọn ìlú yín, wọn yóò sì ṣe àtúnkọ́ ìwólulẹ̀. <verse number="34" style="v"/>Ilẹ̀ ahoro náà ní àwa yóò tún kọ́ ti kì yóò wà ní ahoro lójú àwọn tí ó ń gba ibẹ̀ kọjá mọ́. <verse number="35" style="v"/>Wọn yóò sọ wí pé, “Ilẹ̀ yìí tí ó ti wà ní ahoro tẹ́lẹ̀ ti dàbí ọgbà Edeni; àwọn ìlú tí ó wà ní wíwó lulẹ̀, ahoro tí a ti parun, ni àwa yóò mọdi sí tí yóò sì wà fún gbígbé ni ìsinsin yìí.” <verse number="36" style="v"/>Nígbà náà àwọn orílẹ̀-èdè tí ó wà ní àyíká yín tí ó kù yóò mọ̀ pé èmi <char style="nd">Olúwa</char> ti tún àwọn ohun tí ó bàjẹ́ kọ́, mo sì ti tún ohun tí ó di ìṣòfo gbìn. Èmi <char style="nd">Olúwa</char> ti sọ̀rọ̀, èmi yóò sì ṣe e?’</para>
  <para style="p">
    <verse number="37" style="v"/>“Èyí yìí ni ohun tí <char style="nd">Olúwa</char> Olódùmarè sọ: Lẹ́ẹ̀kan sí i èmi yóò yí sí ilé Israẹli, èmi yóò sì ṣe èyí fún wọn. Èmi yóò mú kí àwọn ènìyàn yín pọ̀ lọ́pọ̀lọpọ̀ bí àgùntàn, <verse number="38" style="v"/>Kí ó pọ̀ lọ́pọ̀lọpọ̀ bí ọ̀wọ́ ẹran fún ìrúbọ ní Jerusalẹmu ní àsìkò àjọ̀dún tí a yàn. Ìlú ti a parun yóò wá kún fún agbo àwọn ènìyàn. Nígbà náà ni wọn yóò mọ̀ pé èmi ni <char style="nd">Olúwa</char>.”</para>
  <chapter number="37" style="c"/>
  <para style="s1">Àfonífojì àwọn egungun gbígbẹ</para>
  <para style="p">
    <verse number="1" style="v"/>Ọwọ́ <char style="nd">Olúwa</char> wà lára mi, ó sì mú mi jáde pẹ̀lú ẹ̀mí <char style="nd">Olúwa</char>, ó mú kí ń wà ní àárín àfonífojì; ti o kún fún àwọn egungun. <verse number="2" style="v"/>Ó mú mi lọ síwájú àti sẹ́yìn láàrín wọn, èmi sì rí ọ̀pọ̀lọpọ̀ àwọn egungun ní orí ilẹ̀ àfonífojì, àwọn egungun tí ó gbẹ gan. <verse number="3" style="v"/><char style="nd">Olúwa</char> sì bi mí léèrè, “Ọmọ ènìyàn, ǹjẹ́ àwọn egungun wọ̀nyí lè yípadà di àwọn ènìyàn bí?”</para>
  <para style="p">Èmi sì wí pé, “Ìwọ <char style="nd">Olúwa</char> Olódùmarè, ìwọ nìkan ni o lè dáhùn sí ìbéèrè yìí.”</para>
  <para style="p">
    <verse number="4" style="v"/>Nígbà náà ni ó wí fún mi pé, “Sọtẹ́lẹ̀ sí àwọn egungun kí ó sì sọ fún wọn pé, ‘Ẹ̀yin egungun gbígbẹ gbọ́ ọ̀rọ̀ <char style="nd">Olúwa</char>! <verse number="5" style="v"/><note caller="-" style="x"><char style="xo" closed="false">37.5,10: </char><char style="xt" closed="false"><ref loc="REV 11:11">If 11.11</ref>.</char></note>Èyí ni ohun tí <char style="nd">Olúwa</char> Olódùmarè wí fún àwọn egungun wọ̀nyí: Èmi yóò mú kí èémí wọ inú yín ẹ̀yin yóò sì wá di ààyè. <verse number="6" style="v"/>Èmi yóò so iṣan ara mọ́ ọn yín, èmi yóò sì mú kí ẹran-ara wá sí ara yín, èmi yóò sì fi awọ ara bò yín: Èmi yóò sì fi èémí sínú yín, ẹ̀yin yóò sì wà ní ààyè. Nígbà náà ẹ̀yin yóò mọ̀ pé èmi ni <char style="nd">Olúwa</char>.’ ”</para>
  <para style="p">
    <verse number="7" style="v"/>Nítorí náà ni mo ṣe sọtẹ́lẹ̀ gẹ́gẹ́ bí a ti pa á láṣẹ fún mi. Bí mo sì ti ń sọtẹ́lẹ̀, ariwo wá, ìró tí ó kígbe sókè, àwọn egungun sì wà papọ̀, egungun sí egungun. <verse number="8" style="v"/>Mo wò ó, iṣan ara àti ẹran-ara farahàn lára wọn, awọ ara sì bò wọ́n, ṣùgbọ́n kò sí èémí nínú wọn.</para>
  <para style="p">
    <verse number="9" style="v"/>Lẹ́yìn náà ni ó sọ fún mi pé, “Sọtẹ́lẹ̀ sí èémí; sọtẹ́lẹ̀, ọmọ ènìyàn, kí ó sì sọ fún un pé, ‘Èyí yìí ni ohun tí <char style="nd">Olúwa</char> Olódùmarè wí: wá láti atẹ́gùn mẹ́rẹ̀ẹ̀rin, ìwọ èémí, kí ó sì mí èémí sínú àwọn tí a pa wọ̀nyí, kí wọn kí ó lè wà ní ààyè.’ ” <verse number="10" style="v"/>Nítorí náà, mo sọtẹ́lẹ̀ gẹ́gẹ́ bí ó ṣe pa á láṣẹ fún mi, èémí sì wọ inú wọn; Wọ́n di alààyè, wọ́n sì dìde dúró lórí ẹsẹ̀ wọn—pẹ̀lú ìhámọ́ra tí ó pọ̀.</para>
  <para style="p">
    <verse number="11" style="v"/>Lẹ́yìn náà ó sọ fún mi: “Ọmọ ènìyàn, àwọn egungun wọ̀nyí ni gbogbo ìdílé Israẹli. Wọ́n sọ wí pé, ‘Egungun wa ti gbẹ ìrètí wa sì ti lọ; a ti gé wa kúrò.’ <verse number="12" style="v"/>Nítorí náà sọtẹ́lẹ̀, kí o sì sọ fun wọn pé, ‘Èyí yìí ni ohun tí <char style="nd">Olúwa</char> Olódùmarè sọ: Ẹ̀yin ènìyàn mi, Èmi yóò ṣí àwọn ibojì yín, èmi yóò sì mú yín wá si ilẹ̀ Israẹli. <verse number="13" style="v"/>Ẹ̀yin o sì mọ̀ èmi ni <char style="nd">Olúwa</char>, nígbà tí èmi bá ti ṣí ibojì yín, ẹ̀yin ènìyàn mi, ti èmi bá si mú un yín dìde kúrò nínú ibojì yín <verse number="14" style="v"/><note caller="-" style="x"><char style="xo" closed="false">37.14: </char><char style="xt" closed="false"><ref loc="EZK 36:27">El 36.27</ref>; <ref loc="1TH 4:8">1Tẹ 4.8</ref>.</char></note>Èmi yóò fi èémí mi sínú yín, ẹ̀yin yóò sì yè, èmi yóò sì mú kí ẹ fi lélẹ̀ ní ilẹ̀ ẹ̀yin tìkára yín. Nígbà náà ẹ̀yin yóò mọ̀ pé <char style="nd">Olúwa</char> ti sọ̀rọ̀, èmi sì ti ṣe ni <char style="nd">Olúwa</char> wí.’ ”</para>
  <para style="s1">Orílẹ̀-èdè kan ní abẹ́ ọba kan</para>
  <para style="p">
    <verse number="15" style="v"/>Ọ̀rọ̀ <char style="nd">Olúwa</char> tọ̀ mi wá: <verse number="16" style="v"/>“Ọmọ ènìyàn, mú igi pátákó kan kí ó sì kọ̀wé sí ara rẹ̀, ‘Tí ó jẹ́ ti Juda àti ti Israẹli tí ó ní àṣepọ̀ pẹ̀lú rẹ̀.’ Lẹ́yìn náà, kí ó mú igi pátákò mìíràn kí ó sì kọ̀wé sí ara rẹ̀, ‘Igi tí Efraimu jẹ́ ti Josẹfu àti gbogbo ilé Israẹli tí ó ni àṣepọ̀ pẹ̀lú rẹ̀.’ <verse number="17" style="v"/>So wọ́n papọ̀ sí ara igi kan nítorí náà wọn yóò di ọ̀kan ní ọwọ́ rẹ.</para>
  <para style="p">
    <verse number="18" style="v"/>“Nígbà tí àwọn ara ìlú rẹ bá béèrè lọ́wọ́ rẹ pé, ‘Ṣé ìwọ kò ní sọ ohun tí èyí túmọ̀ sí fún wa?’ <verse number="19" style="v"/>Sọ fún wọn pé, ‘Èyí yìí ni ohun tí <char style="nd">Olúwa</char> Olódùmarè wí: Èmi yóò gba igi Josẹfu—èyí tí ó wà ní ọwọ́ Efraimu—àti ti ẹ̀yà Israẹli tí ó parapọ̀ mọ́ ọn, kí ó sì só papọ̀ mọ́ igi Juda, láti sọ wọ́n di igi kan ṣoṣo, wọn yóò sì di ọ̀kan ní ọwọ́ mi.’ <verse number="20" style="v"/>Gbé igi pátákó tí ó kọ nǹkan sí i sókè ní iwájú wọn, <verse number="21" style="v"/>kí ó sì sọ fún wọn pé, ‘Èyí yìí ni ohun tí <char style="nd">Olúwa</char> Olódùmarè wí: Èmi yóò mú Israẹli jáde kúrò ní àwọn orílẹ̀-èdè tí wọ́n ti lọ. Èmi yóò ṣà wọ́n jọ pọ̀ láti gbogbo agbègbè, èmi yóò sì mú wọn padà sí ilẹ̀ ara wọn. <verse number="22" style="v"/>Èmi yóò ṣe wọ́n ní orílẹ̀-èdè kan ní ilẹ̀ náà, ní orí òkè Israẹli, ọba kan ni yóò wà lórí gbogbo wọn, wọn kì yóò sì jẹ́ orílẹ̀-èdè méjì mọ́, tàbí kí a pín wọn sí ìjọba méjì. <verse number="23" style="v"/>Wọn kì yóò sì tún fi àwọn òrìṣà wọn ba ara wọn jẹ́ mọ́, tàbí ohun ìríra wọn, tàbí ohun ìrékọjá wọn: ṣùgbọ́n èmi yóò gbà wọn là kúrò nínú gbogbo ẹ̀ṣẹ̀ àgàbàgebè wọn, èmi yóò sì wẹ̀ wọn mọ́. Wọn yóò jẹ́ ènìyàn mi, Èmi yóò sì jẹ́ Ọlọ́run wọn.</para>
  <para style="p">
    <verse number="24" style="v"/>“ ‘Dafidi ìránṣẹ́ mi ni yóò jẹ ọba lórí wọn, gbogbo wọn yóò sì ní olùṣọ àgùntàn kan. Wọn yóò sì tẹ̀lé òfin mi, wọn yóò sì ṣe àníyàn láti pa àṣẹ mi mọ́. <verse number="25" style="v"/>Wọn yóò gbé ní ilẹ̀ tí mo fún Jakọbu ìránṣẹ́ mi, ilẹ̀ tí àwọn baba yín ń gbé. Àwọn àti àwọn ọmọ wọn àti àwọn ọmọ ọmọ wọn ni yóò máa gbé ibẹ̀ láéláé, ìránṣẹ́ mi Dafidi ni yóò jẹ́ Ọmọ-aládé wọn láéláé. <verse number="26" style="v"/><note caller="-" style="x"><char style="xo" closed="false">37.26: </char><char style="xt" closed="false"><ref loc="HEB 13:20">Hb 13.20</ref>.</char></note>Èmi yóò dá májẹ̀mú àlàáfíà pẹ̀lú wọn, yóò sì jẹ́ májẹ̀mú títí ayérayé. Èmi yóò gbé wọn kalẹ̀, èmi yóò sì sọ wọ́n di púpọ̀ ní iye, èmi yóò sì gbé ilé mímọ́ mi kalẹ̀ ní àárín wọn títí láé. <verse number="27" style="v"/><note caller="-" style="x"><char style="xo" closed="false">37.27: </char><char style="xt" closed="false"><ref loc="EXO 25:8">Ek 25.8</ref>; <ref loc="EXO 29:45">29.45</ref>; <ref loc="LEV 26:12">Le 26.12</ref>; <ref loc="JER 31:1">Jr 31.1</ref>; <ref loc="2CO 6:16">2Kọ 6.16</ref>; <ref loc="REV 21:3">If 21.3</ref>.</char></note>Ibùgbé mí yóò wà pẹ̀lú wọn, Èmi yóò jẹ́ Ọlọ́run wọn, wọn yóò sì jẹ́ ènìyàn mi. <verse number="28" style="v"/>Nígbà náà ni àwọn orílẹ̀-èdè yóò mọ̀ pé, èmi <char style="nd">Olúwa</char> sọ Israẹli di mímọ́, nígbà tí ibi mímọ́ mi bá wà ní àárín wọn títí ayérayé.’ ”</para>
  <chapter number="38" style="c"/>
  <para style="s1">Àsọtẹ́lẹ̀ kan sí Gogi</para>
  <para style="p">
    <verse number="1" style="v"/>Ọrọ̀ <char style="nd">Olúwa</char> tọ̀ mí wá: <verse number="2" style="v"/><note caller="-" style="x"><char style="xo" closed="false">38.2,9,15: </char><char style="xt" closed="false"><ref loc="REV 20:8">If 20.8</ref>.</char></note>“Ọmọ ènìyàn, kọ ojú rẹ sí Gogu, ti ilẹ̀ Magogu; olórí ọmọ-aládé, Meṣeki, àti Tubali sọtẹ́lẹ̀ ní ìlòdì sí i <verse number="3" style="v"/>kí ó sì wí pé: ‘Èyí yìí ni ohun tí <char style="nd">Olúwa</char> Olódùmarè wí: Èmi lòdì sí ọ, ìwọ Gogu, olórí ọmọ-aládé, Meṣeki àti Tubali. <verse number="4" style="v"/>Èmi yóò yí ọ kiri, èmi yóò sì fi ìwọ̀ kọ́ ọ ní ẹnu, èmi yóò sì fà ọ́ jáde pẹ̀lú gbogbo ọmọ-ogun rẹ, àwọn ẹṣin àti àwọn agẹṣinjagun nínú ìhámọ́ra, àti ìpéjọ ńlá pẹ̀lú asà ogun ńlá àti kéékèèkéé, gbogbo wọn ń fi idà wọn. <verse number="5" style="v"/>Persia, Kuṣi àti Puti yóò wà pẹ̀lú wọn, gbogbo wọn yóò wà pẹ̀lú asà àti ìṣíborí wọn <verse number="6" style="v"/>Gomeri náà pẹ̀lú gbogbo àwọn ọmọ-ogun rẹ̀, àti Beti-Togarma láti jìnnàjìnnà àríwá pẹ̀lú gbogbo àwọn ọ̀wọ́ ogun rẹ̀—ọ̀pọ̀lọpọ̀ àwọn orílẹ̀-èdè pẹ̀lú rẹ̀.</para>
  <para style="p">
    <verse number="7" style="v"/>“ ‘Múra sílẹ̀, múra tán, kí ìwọ àti gbogbo ìjọ náà péjọpọ̀ pẹ̀lú rẹ, kí o sì pàṣẹ fún wọn. <verse number="8" style="v"/>Lẹ́yìn ọ̀pọ̀lọpọ̀ ọjọ́, àwa yóò bẹ̀ ọ wò; ní ọdún ìkẹyìn ìwọ yóò dó ti ilẹ̀ tí a ti gbà padà lọ́wọ́ idà, tí àwọn ènìyàn wọn kórajọ pọ̀ láti ọ̀pọ̀ orílẹ̀-èdè sí àwọn òkè gíga ti Israẹli, tí ó ti di ahoro fún ìgbà pípẹ́. A ti mú wọn jáde láti ọ̀dọ̀ àwọn orílẹ̀-èdè, nísinsin yìí gbogbo wọn ń gbé ní àìléwu. <verse number="9" style="v"/>Ìwọ àti ọ̀wọ́ ogun rẹ àti ọ̀pọ̀ orílẹ̀-èdè pẹ̀lú rẹ yóò gòkè, ẹ̀yin yóò tẹ̀síwájú bí ìjì; ìwọ yóò dàbí ìkùùkuu tí ó bo ilẹ̀ mọ́lẹ̀.</para>
  <para style="p">
    <verse number="10" style="v"/>“ ‘Èyí ni <char style="nd">Olúwa</char> Olódùmarè wí: Ní ọjọ́ náà èrò kan yóò wá sọ́kàn rẹ, ìwọ yóò sì pète ìlànà búburú. <verse number="11" style="v"/>Ìwọ yóò wí pé, “Èmi yóò gbé Ogun ti ilẹ̀ àwọn tí a kò fi odi yíká: Èmi yóò gbé ogun ti àwọn ènìyàn àlàáfíà tí a kò funra sí gbogbo wọn ń gbé ní àìsí odi, ní àìsí ẹnu-ọ̀nà òde àti àsígbè-irin. <verse number="12" style="v"/>Èmi yóò mú ohun ọdẹ, èmi yóò sì kó ìkógun, èmi yóò sì yí ọwọ́ mi padà sí ibi ìwólulẹ̀ ti a ti tún kọ́, àwọn ènìyàn tí a kójọpọ̀ láti ọ̀dọ̀ àwọn orílẹ̀-èdè, tí ó ní ọrọ̀ nínú ẹran ọ̀sìn àti ẹrú, tí ó ń gbé ní àárín gbùngbùn ilẹ̀ náà.” <verse number="13" style="v"/>Ṣeba, Dedani àti àwọn oníṣòwò Tarṣiṣi àti gbogbo àwọn ọmọ kìnnìún wọn, yóò sọ fún un yín pé, “Ṣé ẹ̀yin wá fún ìkógun? Ṣé ẹ̀yin ti kó àwọn ogun yín jọ pọ̀ fún ìkógun, láti kó fàdákà àti wúrà lọ, láti kó ẹran ọ̀sìn àti ẹrú àti láti gba ọ̀pọ̀ ìkógun?” ’</para>
  <para style="p">
    <verse number="14" style="v"/>“Nítorí náà, ọmọ ènìyàn, sọtẹ́lẹ̀ kí ó sì sọ fún Gogu: ‘Èyí yìí ni <char style="nd">Olúwa</char> Olódùmarè wí: Ní ọjọ́ náà, nígbà tí àwọn ènìyàn mi Israẹli ń gbé ní àìléwu, ìwọ kì yóò ha ṣe àkíyèsí rẹ̀? <verse number="15" style="v"/>Ìwọ yóò wá láti ààyè rẹ ní jìnnàjìnnà àríwá, ìwọ àti ọ̀pọ̀lọpọ̀ orílẹ̀-èdè pẹ̀lú rẹ, gbogbo wọn yóò sì gun ẹṣin ẹgbẹ́ ńlá, jagunjagun alágbára. <verse number="16" style="v"/>Ìwọ yóò tẹ̀síwájú ní ìlòdì sí àwọn Israẹli ènìyàn mi gẹ́gẹ́ bí ìkùùkuu tí ó bo ilẹ̀. Ni àwọn ọjọ́ tí ń bọ̀, ìwọ Gogu, èmi yóò mú ọ wá ní ìlòdì sí ilẹ̀ mi, kí àwọn orílẹ̀-èdè lè mọ̀ mi nígbà tí mo bá fi ara hàn ni mímọ́ láti ọ̀dọ̀ rẹ ní ojú wọn.</para>
  <para style="p">
    <verse number="17" style="v"/>“ ‘Èyí yìí ni <char style="nd">Olúwa</char> Olódùmarè wí: Ìwọ ha kọ́ ni mo sọ̀rọ̀ nípa rẹ̀ ní ìgbà ìṣáájú láti ẹnu àwọn wòlíì ìránṣẹ́ mi ti Israẹli? Ní ìgbà náà wọ́n sọtẹ́lẹ̀ fún ọ̀pọ̀lọpọ̀ ọdún pé èmi yóò mú ọ lòdì sí wọn. <verse number="18" style="v"/>Èyí ni ohun tí yóò ṣẹlẹ̀ ní ọjọ́ náà: Nígbà tí Gogu bá kọlu ilẹ̀ Israẹli, gbígbóná ìbínú mi yóò ru sókè, ni <char style="nd">Olúwa</char> Olódùmarè wí. <verse number="19" style="v"/>Ní ìtara mi àti ní gbígbóná ìbínú mi, Mo tẹnumọ́ ọn pé; ní àsìkò náà ilẹ̀ mímì tí ó lágbára ní ilẹ̀ Israẹli yóò ṣẹlẹ̀. <verse number="20" style="v"/>Ẹja inú Òkun, àwọn ẹyẹ òfúrufú, àwọn ẹranko igbó, àti gbogbo ẹ̀dá tí ó ń rìn lórí ilẹ̀ yóò wárìrì fún ìfarahàn mi. A yóò yí òkè gíga po, àwọn bèbè òkúta ni àwa yóò fọ́ sí wẹ́wẹ́, gbogbo ògiri ni yóò wó palẹ̀. <verse number="21" style="v"/>Èmi yóò fa idà yọ ni ìlòdì sí Gogu ní orí gbogbo àwọn òkè gíga mi ni <char style="nd">Olúwa</char> Olódùmarè wí. Idà gbogbo ènìyàn yóò lòdì sí arákùnrin rẹ̀. <verse number="22" style="v"/><note caller="-" style="x"><char style="xo" closed="false">38.22: </char><char style="xt" closed="false"><ref loc="REV 8:7">If 8.7</ref>; <ref loc="REV 14:10">14.10</ref>.</char></note>Èmi yóò gbé ìdájọ́ mi jáde lórí rẹ̀ pẹ̀lú ìyọnu àti ìtàjẹ̀ sílẹ̀; Èmi yóò dá àgbàrá òjò, òkúta yìnyín àti imí-ọjọ́ tí ń jó lé e lórí àti lórí ọ̀wọ́ ogun àti lórí ọ̀pọ̀lọpọ̀ orílẹ̀-èdè pẹ̀lú rẹ̀. <verse number="23" style="v"/>Nítorí náà, Èmi yóò fi títóbi mi àti ìjẹ́-mímọ́ mi hàn, Èmi yóò sì fi ara mi hàn ní ojú ọ̀pọ̀lọpọ̀ orílẹ̀-èdè. Nígbà náà ni wọn yóò mọ̀ pé Èmi ni <char style="nd">Olúwa</char>.’</para>
  <chapter number="39" style="c"/>
  <para style="p">
    <verse number="1" style="v"/>“Ọmọ ènìyàn, sọtẹ́lẹ̀ sí Gogu, kí ó sì wí pé: ‘Èyí yìí ni ohun tí <char style="nd">Olúwa</char> Olódùmarè wí: Èmi lòdì sí ọ, Ìwọ Gogu, olórí ọmọ-aládé ti Meṣeki àti Tubali. <verse number="2" style="v"/>Èmi yóò dá ọ padà, èmi yóò sì darí rẹ. Èmi yóò mú ọ wá láti jìnnàjìnnà ìhà àríwá, Èmi yóò rán ọ lòdì sí orí àwọn òkè gíga Israẹli. <verse number="3" style="v"/>Nígbà náà èmi yóò lu ọrùn awọ rẹ ní ọwọ́ òsì rẹ, èmi yóò sì mú kí àwọn ọfà rẹ jábọ́ ni ọwọ́ ọ̀tún rẹ. <verse number="4" style="v"/><note caller="-" style="x"><char style="xo" closed="false">39.4,17-20: </char><char style="xt" closed="false"><ref loc="REV 19:17">If 19.17</ref>,<ref loc="REV 19:18">18</ref>,<ref loc="REV 19:21">21</ref>.</char></note>Ìwọ yóò sì ṣubú ní orí àwọn òkè Israẹli, ìwọ àti gbogbo àwọn ọmọ-ogun rẹ àti gbogbo àwọn orílẹ̀-èdè tí ó wà pẹ̀lú rẹ. Èmi yóò fi ọ ṣe oúnjẹ fún àwọn onírúurú ẹyẹ àti fún àwọn ẹranko igbó. <verse number="5" style="v"/>Ìwọ yóò ṣubú ní gbangba pápá, nítorí tì mo ti sọ̀rọ̀, ni <char style="nd">Olúwa</char> Olódùmarè wí. <verse number="6" style="v"/>Èmi yóò fi iná sí Magogu àti sí àwọn tí ń gbé ní agbègbè ilẹ̀ ibẹ̀ ní àìléwu, wọn yóò sì mọ̀ pé èmi ni <char style="nd">Olúwa</char>.</para>
  <para style="p">
    <verse number="7" style="v"/>“ ‘Èmi yóò sọ orúkọ mímọ́ mí di mí mọ̀ láàrín àwọn ènìyàn mì Israẹli. Èmi ki yóò jẹ́ kí orúkọ mímọ́ mi di aláìmọ́ àwọn orílẹ̀-èdè yóò mọ̀ pé èmi <char style="nd">Olúwa</char>, èmi ni ẹni mímọ́ ní Israẹli. <verse number="8" style="v"/>Ó ń bọ̀! Ó dájú pé yóò ṣẹlẹ̀, ni <char style="nd">Olúwa</char> Olódùmarè. Èyí yìí ni ọjọ́ tí mo sọ̀rọ̀ nípa rẹ̀.</para>
  <para style="p">
    <verse number="9" style="v"/>“ ‘Nígbà náà, àwọn ti ó ń gbé nì àárín àwọn ìlú tí ó wà ni Israẹli yóò jáde, wọn yóò sì lo àwọn ohun ìjà bi epo ìdáná yóò sì jó wọ́n kanlẹ̀—àpáta kéékèèkéé àti àpáta ńlá, àwọn ọfà, àwọn kùmọ̀ ogun àti ọ̀kọ̀ fún ọdún méje wọn yóò lò wọ́n bi epo ìdáná. <verse number="10" style="v"/>Wọn kò ní nílò láti kó igi jọ láti inú pápá, tàbí gé e láti inú igbó, nítorí pé wọ́n yóò lo òhun ìjà ogun bi epo ìdáná. Wọn yóò sì kógun àwọn tí ó ṣe ìgárá sí wọn, wọn yóò sì bo ilé àwọn tí ó bo ilé wọn, ni <char style="nd">Olúwa</char> Olódùmarè.</para>
  <para style="p">
    <verse number="11" style="v"/>“ ‘Ní ọjọ́ náà èmi yóò sì fi ibi ìsìnkú fún Gogu ní Israẹli, ni àfonífojì àwọn ti ó rìn ìrìnàjò lọ sí agbègbè ilà oòrùn Òkun. Yóò di ojú ọ̀nà àwọn arìnrìn-àjò, nítorí Gogu àti gbogbo ìjọ rẹ̀ ni àwa yóò sin síbẹ̀. Nítorí náà, a yóò pè é ní Àfonífojì tí Ammoni Gogu.</para>
  <para style="p">
    <verse number="12" style="v"/>“ ‘Fún oṣù méje ní ilé Israẹli yóò fi máa sìn wọ́n láti ṣe àfọ̀mọ́ ilẹ̀ náà. <verse number="13" style="v"/>Gbogbo ènìyàn ilẹ̀ náà yóò sìn wọ́n, ọjọ́ tí a yìn mi lógo yóò jẹ́ ọjọ́ ìrántí, ní <char style="nd">Olúwa</char> Olódùmarè wí.</para>
  <para style="p">
    <verse number="14" style="v"/>“ ‘Wọn yóò gbà àwọn ènìyàn ṣiṣẹ́ lóòrèkóòrè láti ṣe àfọ̀mọ́ náà. Ọ̀pọ̀ yóò lọ káàkiri ilẹ̀ náà, ní àfikún pẹ̀lú wọn, àwọn tókù yóò sìn àwọn tí ó kú lórí ilẹ̀: Ní ìparí oṣù keje wọn yóò bẹ̀rẹ̀ wíwá kiri wọn. <verse number="15" style="v"/>Bí wọ́n n lọ káàkiri ilẹ̀ náà ọ̀kan nínú wọn rí egungun ènìyàn, òun yóò gbé ààmì ńlá kalẹ̀ ni ẹ̀gbẹ́ rẹ títí àwọn asìnkú yóò fi sìn ín ní Àfonífojì Hamoni Gogu. <verse number="16" style="v"/>(Bákan náà ìlú kan tí a ń pè ni Hamona yóò wà níbẹ̀). Nítorí náà wọn yóò wẹ ilẹ̀ náà:’</para>
  <para style="p">
    <verse number="17" style="v"/>“Ọmọ ènìyàn èyí yìí ni ohun tí <char style="nd">Olúwa</char> Olódùmarè wí pé: Pe gbogbo oríṣìíríṣìí ẹyẹ àti gbogbo àwọn ẹranko igbó jáde: ‘Kí wọn péjọpọ̀ láti gbogbo agbègbè sí ìrúbọ tí mó ń múra rẹ̀ fún ọ, ìrúbọ ńlá náà ní orí òkè gíga tí Israẹli. Níbẹ̀ ẹ̀yin yóò jẹ ẹran, ẹ̀yin yóò sì mú ẹ̀jẹ̀. <verse number="18" style="v"/>Ẹ̀yin yóò jẹ ẹran-ara àwọn ènìyàn ńlá, ẹ o sì mú ẹ̀jẹ̀ àwọn ọmọ-aládé ayé bí ẹni pé wọn jẹ́ àgbò àti ọ̀dọ́-àgùntàn, ewúrẹ́ àti akọ màlúù gbogbo wọn jẹ́ ẹran ọlọ́ràá láti Baṣani <verse number="19" style="v"/>Níbi ìrúbọ tí mo ń múra kalẹ̀ fún yín, ẹ̀yin yóò jẹ ọ̀rá títí ẹ̀yin yóò fi jẹ àjẹkì, ẹ̀yin yóò sì mú ẹ̀jẹ̀ títí ẹ̀yin yóò fi yó. <verse number="20" style="v"/>Ní orí tábìlì mi ni àwa yóò ti fi ẹṣin àti ẹlẹ́ṣin bọ yín yó, pẹ̀lú àwọn alágbára ńlá àti oríṣìíríṣìí jagunjagun,’ ni <char style="nd">Olúwa</char> Olódùmarè wí.</para>
  <para style="p">
    <verse number="21" style="v"/>“Èmi yóò ṣe àfihàn ògo mi láàrín àwọn orílẹ̀-èdè, gbogbo orílẹ̀-èdè yóò sì rí ìyà tí mo fi jẹ wọ́n. <verse number="22" style="v"/>Láti ọjọ́ náà lọ, ilé Israẹli yóò mọ̀ pé èmi ni <char style="nd">Olúwa</char> Ọlọ́run wọn. <verse number="23" style="v"/>Àwọn orílẹ̀-èdè yóò sì mọ̀ pé àwọn ènìyàn Israẹli lọ sí ìgbèkùn nítorí ẹ̀ṣẹ̀ wọn, nítorí pé wọ́n jẹ́ aláìṣòótọ́ sí mi. Nítorí náà mo mú ojú mi pamọ́ kúrò lọ́dọ̀ wọn, mo sì fi wọn lé àwọn ọ̀tá wọn lọ́wọ́, gbogbo wọn sì ṣubú nípasẹ̀ idà. <verse number="24" style="v"/>Mo ṣe sí wọn gẹ́gẹ́ bí àìmọ́ àti àìṣedéédéé wọn, mo sì mú ojú mi pamọ́ kúrò lọ́dọ̀ wọn.</para>
  <para style="p">
    <verse number="25" style="v"/>“Nítorí náà èyí ni ohun tí <char style="nd">Olúwa</char> Olódùmarè wí: Èmi yóò mú Jakọbu padà kúrò ní oko ẹrú, èmi yóò ní ìyọ́nú si gbogbo ènìyàn Israẹli, èmi yóò sì ní ìtara fún orúkọ mímọ́ mi. <verse number="26" style="v"/>Wọn yóò gbàgbé ìtìjú wọn àti gbogbo àìṣòdodo tí wọ́n fihàn sí mi nígbà tí wọn ń gbé ni àìléwu ni ilẹ̀ wọn níbi tí kò ti sí ẹnikẹ́ni láti dẹ́rùbà wọ́n. <verse number="27" style="v"/>Nígbà tí mo ti mú wọn padà kúrò ní àwọn orílẹ̀-èdè, tí mo sì kó wọn jọ pọ̀ kúrò ni ìlú àwọn ọ̀tá wọn, èmi yóò fi ara mi hàn ni mímọ́ nípasẹ̀ wọn ní ojú àwọn orílẹ̀-èdè púpọ̀. <verse number="28" style="v"/>Nígbà náà, wọn yóò mọ̀ pé èmi ni <char style="nd">Olúwa</char> Ọlọ́run wọn nítorí bí ó tilẹ̀ jẹ́ pé mo rán wọn lọ sí ìgbèkùn láàrín àwọn orílẹ̀-èdè, èmi yóò kó wọn jọ sí orí ilẹ̀ wọn, láìfi nǹkan kan sẹ́yìn. <verse number="29" style="v"/>Èmi kì yóò sì fi ojú mi pamọ́ kúrò lọ́dọ̀ wọn mọ nítorí èmi yóò tú èémí mi jáde sí ilé Israẹli, ní <char style="nd">Olúwa</char> Olódùmarè wí.”</para>
  <chapter number="40" style="c"/>
  <para style="s1">Agbègbè tẹmpili tuntun</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">40.1–43.17: </char>
      <char style="xt" closed="false">
        <ref loc="1KI 6-7">1Ọb 6–7</ref>; <ref loc="2CH 3-4">2Ki 3–4</ref>.</char>
    </note>Ní ọdún kẹẹdọ́gbọ̀n tí a ti wà ni oko ẹrú wa, ní ìbẹ̀rẹ̀ ọdún, ni oṣù kẹwàá ọdún kẹrìnlá lẹ́yìn Ìṣubú ìlú ńlá náà ní ọjọ́ náà gan an ọwọ́ <char style="nd">Olúwa</char> ń bẹ̀ lára mi, òun sì mú mi lọ síbẹ̀. <verse number="2" style="v"/><note caller="-" style="x"><char style="xo" closed="false">40.2: </char><char style="xt" closed="false"><ref loc="REV 21:10">If 21.10</ref>.</char></note>Nínú ìran Ọlọ́run, ó mú mí lọ sí ilẹ̀ Israẹli, ó sì gbé mi lọ sí orí òkè gíga fíofío. Ní ẹ̀gbẹ́ gúúsù ọ̀pọ̀ ilé tó wà níbẹ̀ dàbí ìlú ńlá. <verse number="3" style="v"/><note caller="-" style="x"><char style="xo" closed="false">40.3,5: </char><char style="xt" closed="false"><ref loc="REV 21:15">If 21.15</ref>.</char></note>Ó mú mi lọ síbẹ̀, mo sì rí ọkùnrin kan tí ìrírí rẹ̀ dàbí ìrí baba; ó dúró ni ẹnu-ọ̀nà pẹ̀lú okùn aṣọ ọ̀gbọ̀ funfun àti ọ̀pá ìwọnlẹ̀ ní ọwọ́ rẹ̀. <verse number="4" style="v"/>Ọkùnrin náà sọ fún mi pé, “Ọmọ ènìyàn, wò pẹ̀lú ojú rẹ kí o sì gbọ́ pẹ̀lú etí rẹ, kí ó sì fi ara balẹ̀ sì gbogbo ohun tí mo máa fihàn ọ, nítorí ìdí nìyí tí a fi mú ọ wá síhìn-ín. Sọ gbogbo ohun tí ó bá rí fún ilé Israẹli.”</para>
  <para style="s1">Ibi àbájáde tí apá ilà oòrùn àgbàlá ojúde</para>
  <para style="p">
    <verse number="5" style="v"/>Mo rí ògiri tí ó yí agbègbè ibi mí mọ̀ po. Gígùn ọ̀pá ìwọnlẹ̀ tí ó wà ní ọwọ́ ọkùnrin náà sì jẹ́ ìgbọ̀nwọ́ mẹ́fà, ọ̀kọ̀ọ̀kan sì jẹ́ ìgbọ̀nwọ́ kan àti ìlàsí mẹ́rin ẹsẹ̀ bàtà. Ó wọn ògiri náà; ó jẹ́ ìwọ̀nyí ọ̀pá náà ni nínípọn, ó sì jẹ́ ọ̀pá kan ní gíga.</para>
  <para style="p">
    <verse number="6" style="v"/>Lẹ́yìn náà ni ó wá lọ sí ẹnu-ọ̀nà òde tí ó kọjú sí ìlà-oòrùn. Ó gun àtẹ̀gùn rẹ̀, o sì wọn ìloro ẹnu-ọ̀nà ilé; ó jẹ́ ọ̀pá kan ní jíjìn. <verse number="7" style="v"/>Yàrá kéékèèkéé sì jẹ ọ̀pá kan ni gígùn àti ọ̀pá kan ní ibú, ìgbéró ògiri àárín yàrá kéékèèkéé náà jẹ́ ìgbọ̀nwọ́ márùn-ún ni nínípọn. Ìloro ẹnu-ọ̀nà náà tí ó kángun sí àtẹ̀wọ ẹnu-ọ̀nà náà tó kọjú sì tẹmpili jẹ́ ọ̀pá kan ní jíjìn.</para>
  <para style="p">
    <verse number="8" style="v"/>Lẹ́yìn náà, ó wọ̀n ògiri àbáwọlé ẹnu-ọ̀nà: <verse number="9" style="v"/>Ó jẹ ìgbọ̀nwọ́ mẹ́jọ ní jíjìn àtẹ́rígbà rẹ̀ sì jẹ ìgbọ̀nwọ́ méjì ní nínípọn. Ògiri àbáwọlé ẹnu-ọ̀nà kọjú sí tẹmpili.</para>
  <para style="p">
    <verse number="10" style="v"/>Ní ẹnu-ọ̀nà ìlà-oòrùn ni àwọn yàrá kéékèèkéé mẹ́ta wà ní ẹ̀gbẹ́ kọ̀ọ̀kan: mẹ́tẹ̀ẹ̀ta kọ̀ jú sí ara wọn, ojú ìgbéró ògiri ni ẹ̀gbẹ́ kọ̀ọ̀kan jẹ́ bákan náà ní wíwọ̀n. <verse number="11" style="v"/>Lẹ́yìn náà ó wọn ìbú à bá wọ ẹnu-ọ̀nà náà; ó jẹ́ ìgbọ̀nwọ́ mẹ́wàá, gígùn rẹ̀ sì jẹ ìgbọ̀nwọ́ mẹ́tàlá. <verse number="12" style="v"/>Ní iwájú ọ̀kọ̀ọ̀kan yàrá kéékèèkéé kọ̀ọ̀kan ní ògiri tí gíga rẹ jẹ́ ìgbọ̀nwọ́ kan wà, ẹ̀gbẹ́ mẹ́rẹ̀ẹ̀rin àwọn yàrá kéékèèkéé sì jẹ́ ìgbọ̀nwọ́ mẹ́fà. <verse number="13" style="v"/>Lẹ́yìn náà, ó wọn ẹnu-ọ̀nà láti òkè ẹ̀yìn ògiri yàrá kéékèèkéé kan títí dé òkè ìdojúkọ ọ̀kan; jíjìn sí ara wọn jẹ́ ìgbọ̀nwọ́ mẹ́ẹ̀ẹ́dọ́gbọ̀n láti odi kan tí ó ṣí sílẹ̀ sí ìdojúkọ ọ̀kan. <verse number="14" style="v"/>Ó sí ṣe àtẹ́rígbà ọlọ́gọ́ta ìgbọ̀nwọ́, àní títí dé àtẹ́rígbà ògiri àgbàlá, yí ẹnu-ọ̀nà ká. <verse number="15" style="v"/>Láti iwájú ẹnu-ọ̀nà àbáwọlé títí dé ìparí yàrá kéékèèkéé náà àti àwọn ìgbéró ògiri nínú ẹnu-ọ̀nà ní a gbé dá jẹ́ àádọ́ta ìgbọ̀nwọ́. <verse number="16" style="v"/>Ni a tẹ nínú yíká; àwọn mẹ́tẹ̀ẹ̀ta náà ní fèrèsé tóóró tí ó wọ inú yíká; Àwọn ògiri wọn ní inú ni a fi pákó tẹ yíká láti ilẹ̀ dé òkè fèrèsé àti láti fèrèsé dé òrùlé.</para>
  <para style="s1">Àgbàlá ojúde</para>
  <para style="p">
    <verse number="17" style="v"/>Lẹ́yìn náà ó mú mi lọ sí ojú òde àgbàlá. Níbẹ̀ mo rí yàrá díẹ̀ àti pèpéle tí a kọ́ yí àgbàlá ká; ọgbọ̀n yàrá wà lẹ́gbẹ̀ pèpéle náà, <verse number="18" style="v"/>O ṣe ààlà sí ẹ̀gbẹ́ àwọn ẹnu-ọ̀nà, ìbú rẹ̀ sì jẹ́ bákan náà pẹ̀lú gígùn rẹ̀: èyí jẹ́ pèpéle tí ìsàlẹ̀. <verse number="19" style="v"/>Lẹ́yìn náà, o wọn jíjìnnà rẹ̀ láti inú ìsàlẹ̀ ẹnu-ọ̀nà títí dé àgbàlá tí inú; ó jẹ́ ọgọ́rùn-ún ìgbọ̀nwọ́ ni ìhà ìlà-oòrùn àti tí àríwá.</para>
  <para style="s1">Ẹnu ọnà àríwá</para>
  <para style="p">
    <verse number="20" style="v"/>Lẹ́yìn náà, ó wọn gígùn àti ibú ẹnu-ọ̀nà tí ó dojúkọ àríwá, à bá wọ àgbàlá. <verse number="21" style="v"/>Àwọn yàrá kéékèèkéé rẹ̀ mẹ́ta ni ẹ̀gbẹ́ kọ̀ọ̀kan ìgbéró ògiri rẹ̀ àti àbáwọlé ẹnu-ọ̀nà jẹ́ bákan náà ni wíwọ̀n gẹ́gẹ́ bí àwọn tí ẹnu-ọ̀nà àkọ́kọ́. Ó jẹ́ àádọ́ta ìgbọ̀nwọ́ ni gígùn, ó sì jẹ́ ìgbọ̀nwọ́ mẹ́ẹ̀ẹ́dọ́gbọ̀n ni ìbú. <verse number="22" style="v"/>Ojú ihò rẹ̀, àbáwọlé ẹnu-ọ̀nà rẹ̀ àti igi ọ̀pẹ tí í ṣe ọ̀ṣọ́ rẹ̀ ni wọn kàn gẹ́gẹ́ bí tí àwọn ẹnu-ọ̀nà tí ó dojúkọ ìlà-oòrùn. Àtẹ̀gùn méje ní ó dé ibẹ̀, pẹ̀lú àbáwọlé ẹnu-ọ̀nà òdìkejì wọn. <verse number="23" style="v"/>Ẹnu-ọ̀nà kan sí àgbàlá ti inú ni ìdojúkọ ẹnu-ọ̀nà àríwá, gẹ́gẹ́ bí o ṣe wà ní ìlà-oòrùn. Ó wọ́n láti ẹnu-ọ̀nà sí ìdojúkọ ọ̀kan; ó jẹ́ ọgọ́rùn-ún ìgbọ̀nwọ́.</para>
  <para style="s1">Àbájáde sí ìhà gúúsù</para>
  <para style="p">
    <verse number="24" style="v"/>Lẹ́yìn náà, o mú mi lọ sí ìhà gúúsù, mo sì rí ẹnu-ọ̀nà tí ó dojúkọ gúúsù. Ó wọn àtẹ́rígbà àti ògiri àbáwọlé ẹnu-ọ̀nà, wọ́n jẹ́ bákan náà bí ti àwọn tí o kù. <verse number="25" style="v"/>Ẹnu-ọ̀nà àti àbáwọlé ẹnu-ọ̀nà ni ojú ihò tóóró yí po, gẹ́gẹ́ bí ojú ihò ti àwọn tókù. Ó jẹ́ àádọ́ta ìgbọ̀nwọ́ ní gígùn àti ìgbọ̀nwọ́ mẹ́ẹ̀ẹ́dọ́gbọ̀n ní ìbú. <verse number="26" style="v"/>Àtẹ̀gùn méje ní ń bẹ láti bá gun òkè rẹ̀, àti àwọn ìloro rẹ̀ sì ń bẹ níwájú wọn; Ó ní igi ọ̀pẹ tí a fi ṣe ọ̀ṣọ́ rẹ̀ ni ojú ìgbéró ògiri ní ẹ̀gbẹ́ kọ̀ọ̀kan. <verse number="27" style="v"/>Àgbàlá ti inú náà ní ẹnu-ọ̀nà yìí sí ẹnu-ọ̀nà ìta ni ìhà gúúsù; o jẹ́ ọgọ́rùn-ún ìgbọ̀nwọ́.</para>
  <para style="s1">Àbáwọlé si àgbàlá ti inú</para>
  <para style="p">
    <verse number="28" style="v"/>Lẹ́yìn náà, o mú mi lọ sí àgbàlá ti inú láti ẹnu-ọ̀nà gúúsù, ó ní ìwọ̀n kan náà ẹnu-ọ̀nà gúúsù; ó ní ìwọ̀n kan náà pẹ̀lú àwọn tí ó kù. <verse number="29" style="v"/>Àwọn yàrá kéékèèkéé rẹ̀, àwọn ìgbéró ògiri rẹ̀ àti àbáwọlé ẹnu-ọ̀nà jẹ́ bákan náà pẹ̀lú àwọn tí ó kù. Ẹnu-ọ̀nà náà àti àbáwọlé ẹnu-ọ̀nà rẹ̀ ní ihò ní ẹ̀gbẹ́ rẹ̀ gbogbo <verse number="30" style="v"/>(Àwọn àbáwọlé ẹnu-ọ̀nà tí ó yí àgbàlá po jẹ́ ìgbọ̀nwọ́ mẹẹdọ́gbọ̀n ni ìbú àti ìgbọ̀nwọ́ márùn-ún ni jíjìn). <verse number="31" style="v"/>Àtẹ̀wọ ẹnu-ọ̀nà rẹ̀ tí ó dojúkọ ògiri àgbàlá tí ìta, igi ọ̀pẹ ṣe ọ̀ṣọ́ sí àwọn àtẹ́rígbà rẹ̀, àtẹ̀gùn mẹ́jọ ní ó lọ sì òkè sí i.</para>
  <para style="p">
    <verse number="32" style="v"/>Lẹ́yìn náà, ó mú mi lọ sí àgbàlá tí inú ni ìhà ìlà-oòrùn, ó sì wọn ẹnu-ọ̀nà; ó ní ìwọ̀n kan náà pẹ̀lú àwọn tí ó kù. <verse number="33" style="v"/>Àwọn yàrá kéékèèkéé rẹ̀, ìgbéró ògiri rẹ̀ àti àbáwọlé ẹnu-ọ̀nà rẹ̀ ní ìwọ̀n kan náà pẹ̀lú àwọn tí ó kù. Ẹnu-ọ̀nà náà àti àbáwọlé ẹnu-ọ̀nà ni ihò yí po. Ó jẹ́ àádọ́ta ìgbọ̀nwọ́ ni ìbú. <verse number="34" style="v"/>Àbáwọlé ẹnu-ọ̀nà rẹ̀ dojúkọ ògiri àgbàlá tí ìta; àwọn igi ọ̀pẹ ṣe ọ̀ṣọ́ sí àtẹ́rígbà ní ẹ̀gbẹ́ méjèèjì, àtẹ̀gùn mẹ́jọ sì lọ sókè rẹ̀.</para>
  <para style="p">
    <verse number="35" style="v"/>Gẹ́gẹ́ bí àwọn yàrá kéékèèkéé rẹ̀ ṣe rí. Àwọn ìgbéró ògiri rẹ̀ àti àbáwọlé ẹnu-ọ̀nà, ó sì ní àwọn ihò yí i po. O jẹ́ àádọ́ta ìgbọ̀nwọ́ ní gígùn àti ìgbọ̀nwọ́ mẹ́ẹ̀ẹ́dọ́gbọ̀n ní ìbú. <verse number="36" style="v"/>Àwọn yàrá ẹ̀ṣọ́ rẹ̀ àwọn ògiri òpó rẹ̀ àti ìloro rẹ̀, àti fèrèsé rẹ̀ yíká: gígùn rẹ̀ àádọ́ta ìgbọ̀nwọ́, àti ìbú rẹ̀ ìgbọ̀nwọ́ mẹẹdọ́gbọ̀n. <verse number="37" style="v"/>Àbáwọlé ẹnu-ọ̀nà rẹ̀ dojúkọ ògiri àgbàlá ìta; àwọn igi ọ̀pẹ ṣe ọ̀ṣọ́ sí àwọn àtẹ́rígbà rẹ̀ ni ẹ̀gbẹ́ méjèèjì, àtẹ̀gùn mẹ́jọ ní ó so mọ́ ọn lókè.</para>
  <para style="s1">Àwọn yàrá fún ṣíṣètò ìrúbọ</para>
  <para style="p">
    <verse number="38" style="v"/>Yàrá kan pẹ̀lú ìlẹ̀kùn wà ní ẹ̀gbẹ́ ògiri àbáwọlé ẹnu-ọ̀nà ní ọ̀kọ̀ọ̀kan ẹnu-ọ̀nà inú, níbi tí wọn tí ń fọ àwọn ẹbọ sísun. <verse number="39" style="v"/>Ní àbáwọlé ẹnu-ọ̀nà tí ẹnu-ọ̀nà ni tẹmpili méjì wà ní ẹ̀gbẹ́ kọ̀ọ̀kan, lórí èyí tí a ti ń pa ọrẹ ẹbọ sísun, ẹbọ ẹ̀ṣẹ̀ àti ẹbọ ẹ̀bi ẹ̀ṣẹ̀. <verse number="40" style="v"/>Ní ẹ̀gbẹ́ ògiri ìta àtẹ̀wọ ẹnu-ọ̀nà tí ẹnu-ọ̀nà, tí ó súnmọ́ àwọn àtẹ̀gùn ní àbáwọlé tí ẹnu-ọ̀nà àríwá ni tẹmpili méjì wà, ní ẹ̀gbẹ́ kejì tí àtẹ̀gùn ní tẹmpili méjì wà. <verse number="41" style="v"/>Nítorí náà, tẹmpili mẹ́rin ni ó wà ní ẹ̀gbẹ́ kan ẹnu-ọ̀nà, mẹ́rin sì wà ní ẹ̀gbẹ́ kejì tẹmpili, mẹ́jọ ni gbogbo rẹ̀ lórí èyí ni a ti ń pa ohun ìrúbọ. <verse number="42" style="v"/>Tẹmpili mẹ́rin tí à fi òkúta ṣe lọ́ṣọ̀ọ́ sì tún wà fún ẹbọ sísun, ọ̀kọ̀ọ̀kan jẹ́ ìgbọ̀nwọ́ kan àti ààbọ̀ ni gígùn, ìgbọ̀nwọ́ kan àti ààbọ̀ ní ìbú àti ìgbọ̀nwọ́ kan ni gíga. Ní orí rẹ̀ ni a kó àwọn ohun èlò fún pípa, ọrẹ ẹbọ sísun àti àwọn ìrúbọ tí ó kù sí. <verse number="43" style="v"/>Ìlọ́po méjì ohun èlò bí àmúga tí o ní ìwọ̀ tí ọ̀kọ̀ọ̀kan jẹ́ ìbú ọwọ́ ní gígùn, ni a so mọ́ ara ògiri yíká. Àwọn tẹmpili náà wa fún ẹran ohun ìrúbọ.</para>
  <para style="s1">Àwọn yàrá fún àwọn àlùfáà</para>
  <para style="p">
    <verse number="44" style="v"/>Lẹ́yìn náà ó wọn àgbàlá: Ó jẹ́ ọgọ́rùn-ún ìgbọ̀nwọ́ ní gígùn, ó sì jẹ́ ọgọ́rùn-ún ìgbọ̀nwọ́ ní ìbú. Pẹpẹ sì wà ní iwájú tẹmpili. <verse number="45" style="v"/>Ó sì wí fún mi pé, “yàrá yìí, tí iwájú rẹ̀ wà níhà gúúsù, wà fún àwọn àlùfáà, àwọn ti n bojútó ilé náà. <verse number="46" style="v"/>Iyàrá ti iwájú rẹ̀ ti o wà níhà àríwá, wà fún àwọn àlùfáà, àwọn ti ń bojútó pẹpẹ náà, àwọn wọ̀nyí ni àwọn ọmọ Sadoku nínú àwọn ọmọ Lefi, tí wọ́n ń súnmọ́ <char style="nd">Olúwa</char> láti ṣe ìránṣẹ́ fún un.”</para>
  <para style="p">
    <verse number="47" style="v"/>Ó sì wọn àgbàlá náà, ọgọ́rùn-ún ìgbọ̀nwọ́ ni gígùn, ọgọ́rùn-ún ìgbọ̀nwọ́ ni ìbú, igun mẹ́rin lọ́gbọọgba, àti pẹpẹ ti ń bẹ níwájú ilé náà.</para>
  <para style="s1">Tẹmpili náà</para>
  <para style="p">
    <verse number="48" style="v"/>Ó mú mi lọ sí àbáwọlé ẹnu-ọ̀nà tẹmpili, ó sì wọn àwọn àtẹ́rígbà àbáwọlé ẹnu-ọ̀nà; wọ́n jẹ́ ìgbọ̀nwọ́ márùn-ún ní ìbú, ẹ̀gbẹ́ méjèèjì rẹ̀. Fífẹ̀ àbáwọlé jẹ́ ìgbọ̀nwọ́ mẹ́rìnlá, ìgbéró àwọn ògiri náà jẹ́ ìgbọ̀nwọ́ mẹ́ta ní ìbú ní ẹ̀gbẹ́ ògiri méjèèjì. <verse number="49" style="v"/>Àtẹ̀wọ ẹnu-ọ̀nà jẹ́ ogún ìgbọ̀nwọ́ ní ìbú, àti ìgbọ̀nwọ́ méjìlá láti iwájú dé ẹ̀yìn. Láti ara àtẹ̀gùn ní a ti ń dé ibẹ̀ àwọn òpó sì wà ni ẹ̀gbẹ́ ògiri kọ̀ọ̀kan àwọn àtẹ́rígbà náà.</para>
  <chapter number="41" style="c"/>
  <para style="p">
    <verse number="1" style="v"/>Lẹ́yìn náà ọkùnrin náà mú mi lọ sí ìta ibi mímọ́, ó sì wọn àwọn àtẹ́rígbà náà; ìbú àtẹ́rígbà náà sì jẹ́ ìgbọ̀nwọ́ mẹ́fà ní ẹ̀gbẹ́ ògiri kọ̀ọ̀kan. <verse number="2" style="v"/>Ẹnu-ọ̀nà rẹ̀ jẹ́ ìgbọ̀nwọ́ mẹ́wàá ní ìbú, ẹ̀gbẹ́ ògiri ní ẹnu-ọ̀nà àbáwọlé sì jẹ́ ìgbọ̀nwọ́ márùn-ún ní ẹ̀gbẹ́ méjèèjì. Ó sì wọn ìta ibi mímọ́ bákan náà; ó jẹ́ ogójì ìgbọ̀nwọ́ ní gígùn, o sì jẹ ogún ìgbọ̀nwọ́ ní ìbú.</para>
  <para style="p">
    <verse number="3" style="v"/>Lẹ́yìn náà ó lọ sí inú yàrá ibi mímọ́, ó sì wọn àtẹ́rígbà àbáwọlé: ọ̀kọ̀ọ̀kan jẹ́ ìgbọ̀nwọ́ méjì ni ìbú. Àbáwọlé jẹ́ ìgbọ̀nwọ́ mẹ́fà ni ìbú, ẹ̀gbẹ́ ògiri àbáwọlé jẹ́ ìgbọ̀nwọ́ méje ni ìbú. <verse number="4" style="v"/>O sì wọn gígùn inú yàrá ibi mímọ́; o sì jẹ ogún ìgbọ̀nwọ́, ìbú rẹ̀ jẹ́ ogún ìgbọ̀nwọ́ títí dé ìparí ìta ibi mímọ́. O sì sọ fún mi pé, “Èyí yìí ni ibi mímọ́ jùlọ.”</para>
  <para style="p">
    <verse number="5" style="v"/>Lẹ́yìn náà ó wọn ògiri ilé Ọlọ́run náà; ó jẹ́ ìgbọ̀nwọ́ mẹ́fà ní nínípọn, yàrá kọ̀ọ̀kan tí ó wà ní ẹ̀gbẹ̀gbẹ́ yípo ilé Ọlọ́run náà jẹ́ ìgbọ̀nwọ́ mẹ́rin ní ìbú. <verse number="6" style="v"/>Àwọn yàrá ẹ̀gbẹ́ wà ni ipele mẹ́ta, lórí ara wọn, nígbà ọgbọ̀n lórí ọ̀kọ̀ọ̀kan. Àwọn òpó ẹlẹ́wà wà yípo ògiri ilé Ọlọ́run náà mú kí ògiri àwọn yàrá ẹ̀gbẹ̀gbẹ́ náà ní agbára, ni ọ̀nà tí àwọn ìfaratì náà kò fi wọ inú ògiri ilé Ọlọ́run náà lọ. <verse number="7" style="v"/>Àwọn yàrá ẹ̀gbẹ̀gbẹ́ yípo tẹmpili ń fẹ̀ sí i bí wọ́n ṣe ń lọ sí òkè sí i. Àwọn ilé tí a kọ́ yípo ilé Ọlọ́run ni a kọ́ sókè ní pele ní pele, èyí mú kí àwọn yàrá yìí máa fẹ̀ sí i bí ó ṣe ń gòkè sí i. Àtẹ̀gùn rẹ̀ gba ti àwùjọ ilé àárín lọ sókè láti ilé títí dé òkè pátápátá.</para>
  <para style="p">
    <verse number="8" style="v"/>Mo ri i pé ilé Ọlọ́run náà ní ìgbásẹ̀ tí a mọ yí i ká, tí ó dúró gẹ́gẹ́ bí ìpìlẹ̀ ilé tí a mọ yí àwọn yàrá ẹ̀gbẹ̀gbẹ́ po. Ó jẹ́ ìwọ̀n ọ̀pá náà, ìgbọ̀nwọ́ mẹ́fà ní gígùn. <verse number="9" style="v"/>Ògiri ìta àwọn yàrá ẹ̀gbẹ̀gbẹ́ náà jẹ́ ìgbọ̀nwọ́ márùn-ún ni nínípọn. Agbègbè tí ó wà lófo ní àárín àwọn yàrá ẹ̀gbẹ̀gbẹ́ ilé Ọlọ́run náà jẹ́ ìgbọ̀nwọ́ márùn-ún yípo. <verse number="10" style="v"/>Yàrá àwọn àlùfáà jẹ́ ogun ìgbọ̀nwọ́ ni ìbú yípo tẹmpili náà. <verse number="11" style="v"/>Àwọn ojú ọ̀nà àbáwọlé wá sí àwọn yàrá ẹ̀gbẹ́, ọ̀kan ní àríwá àti èkejì ní gúúsù, ojú ọ̀nà ni ìsàlẹ̀ rẹ̀ jẹ́ ìgbọ̀nwọ́ márùn-ún ní ìbú yípo rẹ̀.</para>
  <para style="p">
    <verse number="12" style="v"/>Ilé tí ó dojúkọ ìta gbangba ìṣeré ilé Ọlọ́run náà ní ìhà ìwọ̀-oòrùn jẹ́ àádọ́rin ìgbọ̀nwọ́ ni ìbú. Ògiri ilé náà nípọn tó ìgbọ̀nwọ́ márùn-ún yípo, gígùn rẹ̀ sì jẹ́ àádọ́rùn-ún ìgbọ̀nwọ́.</para>
  <para style="p">
    <verse number="13" style="v"/>Lẹ́yìn èyí ní ó wá wọn ilé Ọlọ́run: Ó jẹ́ ọgọ́rùn-ún ìgbọ̀nwọ́ ni gígùn, ìta gbangba ilé Ọlọ́run pẹ̀lú ilé àti ògiri rẹ̀ náà jẹ́ ọgọ́rùn-ún ìgbọ̀nwọ́ ni gígùn. <verse number="14" style="v"/>Ibú ìta gbangba ilé Ọlọ́run ní ìhà ìlà-oòrùn, papọ̀ mọ́ iwájú ilé Ọlọ́run jẹ́ ọgọ́rùn-ún ìgbọ̀nwọ́.</para>
  <para style="p">
    <verse number="15" style="v"/>Ó wá wọn gígùn ilé tí ó dojúkọ gbangba ìta ní agbègbè ilé Ọlọ́run papọ̀ mọ́ àwọn ọ̀dẹ̀dẹ̀ lókè ní ẹ̀gbẹ́ kọ̀ọ̀kan; ó jẹ́ ọgọ́rùn-ún ìgbọ̀nwọ́.</para>
  <para style="p">Ìta ibi mímọ́, inú ibi mímọ́ náà àti àbáwọlé ẹnu-ọ̀nà tí ó dojúkọ ìta gbangba, <verse number="16" style="v"/>àti pẹ̀lú àwọn ìloro ilé àti àwọn fèrèsé tóóró pẹ̀lú ọ̀dẹ̀dẹ̀ lókè yípo àwọn mẹ́tẹ̀ẹ̀ta, gbogbo rẹ̀ ní ìta papọ̀ mọ́ ìloro ilé ni wọ́n fi igi bò. Ilẹ̀ ògiri sókè títí dé ojú fèrèsé ni wọ́n fi igi bò pátápátá. <verse number="17" style="v"/>Ní ìta gbangba lókè ìta ẹnu-ọ̀nà inú ibi mímọ́ àti lára ògiri pẹ̀lú àlàfo tí kò ju ara wọn lọ yípo inú ìta ibi mímọ́ <verse number="18" style="v"/>ní wọn fín àwọn kérúbù àti àwọn igi ọ̀pẹ. Wọn fi àwọn igi ọ̀pẹ bo àárín àwọn kérúbù. Kérúbù kọ̀ọ̀kan ní ojú méjì méjì: <verse number="19" style="v"/>Ojú ènìyàn sí ìhà igi ọ̀pẹ ni ẹ̀gbẹ́ kan, ojú ọ̀dọ́ kìnnìún sí ìhà igi ọ̀pẹ ní ẹ̀gbẹ́ kejì. Wọn fín gbogbo rẹ̀ yípo gbogbo ilé Ọlọ́run. <verse number="20" style="v"/>Láti ilẹ̀ sí agbègbè òkè ẹnu-ọ̀nà, àwọn Kérúbù àti àwọn igi ọ̀pẹ ni wọ́n fín si ara ògiri ìta ibi mímọ́.</para>
  <para style="p">
    <verse number="21" style="v"/>Ìta ibi mímọ́ ni férémù onígun mẹ́rin pẹ̀lú ọ̀kan tí ó wà ní ibi mímọ́ jùlọ rí bákan náà. <verse number="22" style="v"/>Pẹpẹ ìrúbọ kan tí a fi igi ṣe wà, gíga rẹ̀ jẹ́ ìgbọ̀nwọ́ méjì, àwọn igun rẹ̀, ìsàlẹ̀ rẹ̀ àti ògiri rẹ́ jẹ́ igi. Ọkùnrin náà sọ fún mi pé, “Èyí yìí ní tẹmpili tí ó wà ní iwájú <char style="nd">Olúwa</char>.” <verse number="23" style="v"/>Ìta ibi mímọ́ àti ibi mímọ́ jùlọ ni ìlẹ̀kùn méjì papọ̀. <verse number="24" style="v"/>Lẹ̀kùn kọ̀ọ̀kan ní ewé méjì méjì, ewé méjì tí a gbe kọ́ fún ẹnu-ọ̀nà kọ̀ọ̀kan. <verse number="25" style="v"/>Ní ẹnu ìlẹ̀kùn ní ìta ibi mímọ́ ni àwọn kérúbù àti igi ọ̀pẹ tí a fín bí ti àwọn tí a fín si àwọn ara ògiri, ìbòrí tí á fi igi ṣe wà ní iwájú ẹnu-ọ̀nà ilé ní ìta. <verse number="26" style="v"/>Ní ẹ̀gbẹ́ àwọn ògiri ẹnu-ọ̀nà ní àwọn fèrèsé tóóró pẹ̀lú igi ọ̀pẹ tí a fín ní ẹ̀gbẹ́ méjèèjì wà. Àwọn yàrá ẹ̀gbẹ̀ẹ̀gbẹ́ ilé Ọlọ́run náà ni ìbòrí tí a fi igi ṣe.</para>
  <chapter number="42" style="c"/>
  <para style="s1">Àwọn yàrá fún àwọn àlùfáà</para>
  <para style="p">
    <verse number="1" style="v"/>Lẹ́yìn náà ó mú mi lọ sí ìta gbangba ni ìhà àríwá ó sì mú mi wọ àwọn yàrá ni òdìkejì ìta gbangba ilé Ọlọ́run àti ni òdìkejì ògiri ìta ní apá ìhà àríwá. <verse number="2" style="v"/>Ilé tí ìlẹ̀kùn rẹ̀ kọjú sí àríwá jẹ́ ọgọ́rùn-ún ìgbọ̀nwọ́ ní gígùn, ó sì jẹ́ àádọ́ta ìgbọ̀nwọ́ ní ìbú. <verse number="3" style="v"/>Méjèèjì ní ogún ìgbọ̀nwọ́ ìpín láti inú ilé ìdájọ́ àti ni ìpín tí ó dojúkọ iwájú ìta ìdájọ́, ọ̀dẹ̀dẹ̀ lókè kọjú sì ọ̀dẹ̀dẹ̀ lókè ní ìdọ́gba mẹ́ta. <verse number="4" style="v"/>Ní iwájú àwọn ọ̀nà, yàrá wà nínú tí ó jẹ́ ìgbọ̀nwọ́ mẹ́wàá ní ìbú tí ó sì jẹ́ ọgọ́ọ̀rún ìgbọ̀nwọ́ ní gígùn. Àwọn ìlẹ̀kùn wọn wà ní apá ìhà àríwá. <verse number="5" style="v"/>Nísinsin yìí àwọn yàrá òkè ṣe tóóró, nítorí ọ̀dẹ̀dẹ̀ lókè dàbí ẹni pé ó ní ààyè láti ara wọn ju láti ara àwọn yàrá ti ó wà ní ìsàlẹ̀ tàbí àárín ilé. <verse number="6" style="v"/>Àwọn yàrá tí ó wà ní àgbékà kẹta kò ni àwọn òpó gẹ́gẹ́ bí ilé ìdájọ́ ṣe ní; nítorí náà wọ́n kéré ní ààyè ju àwọn tí ó wà ní ìsàlẹ̀ àti àwọn àgbékà ti àárín. <verse number="7" style="v"/>Ògiri kan wà ní ìta tí ó ṣe déédé pẹ̀lú àwọn yàrá àti ìta ilé ìdájọ́; a fà á gùn ní iwájú àwọn yàrá ní àádọ́ta ìgbọ̀nwọ́. <verse number="8" style="v"/>Nígbà tí ọ̀wọ́ yàrá ní ẹ̀gbẹ́ tí ó kángun sí ìta ilé ìdájọ́ jẹ́ àádọ́ta ìgbọ̀nwọ́ ni gígùn, ọ̀wọ́ ti ó wà ní ẹ̀gbẹ́ tí ó súnmọ́ ibi mímọ́ jẹ́ ọgọ́rùn-ún ìgbọ̀nwọ́ ní gígùn. <verse number="9" style="v"/>Yàrá ìsàlẹ̀ ni ẹnu-ọ̀nà ní ìhà ìlà-oòrùn gẹ́gẹ́ bí ọ̀kan ṣe wọ inú rẹ̀ láti ìta ilé ìdájọ́.</para>
  <para style="p">
    <verse number="10" style="v"/>Ní ìhà gúúsù lọ sí ìbú ògiri ìta ilé ìdájọ́ tí o ṣe déédé pẹ̀lú àgbàlá ilé Ọlọ́run, ní òdìkejì ògiri ìta ni àwọn yàrá náà wà. <verse number="11" style="v"/>Àti ọ̀nà ni iwájú wọn rí gẹ́gẹ́ bí ti ìrí àwọn yàrá tí ó wà ní ọ̀nà àríwá bí wọ́n ti gùn mọ bẹ́ẹ̀ ni wọ́n gbòòrò mọ àti gbogbo ìjáde wọn sì dàbí ìṣe wọn àti bí ìlẹ̀kùn wọn <verse number="12" style="v"/>bẹ́ẹ̀ gẹ́gẹ́ ní yàrá tí òun ti ìlẹ̀kùn wọn ní ọ̀nà gúúsù, ìlẹ̀kùn kan wà ní ìbẹ̀rẹ̀ ojú ọ̀nà tí ó ṣe déédé pẹ̀lú ògiri tí ó gùn dé ìhà ìlà-oòrùn tí ènìyàn ń gba wọ inú àwọn yàrá.</para>
  <para style="p">
    <verse number="13" style="v"/>Ó sì wí fún mi pé, “Àwọn yàrá àríwá àti àwọn yàrá gúúsù, tí ó wà níwájú ibi tí a yà sọ́tọ̀ àwọn ni yàrá mímọ́, níbi tí àwọn àlùfáà ti ń súnmọ́ <char style="nd">Olúwa</char> yó máa jẹ́ ohun mímọ́ jùlọ; níbẹ̀ ní wọn o máa gbé ohun mímọ́ jùlọ kà, àti ọrẹ ẹbọ jíjẹ, àti ọrẹ ẹbọ ẹ̀ṣẹ̀, àti ọrẹ ẹbọ ìrékọjá; nítorí ibẹ̀ jẹ́ mímọ́ <verse number="14" style="v"/>Níwọ̀n ìgbà tí àwọn àlùfáà bá ti wọ aṣọ funfun ibi mímọ́, wọn kò gbọdọ̀ lọ sí ìta ilé ìdájọ́ àfi tí wọ́n bá bọ àwọn aṣọ tí wọ́n fi ṣiṣẹ́ ìsin sílẹ̀ ní ibi tí wọn tí lò ó, nítorí wọ́n jẹ́ mímọ́. Wọn gbọdọ̀ wọ aṣọ mìíràn kí wọn tó súnmọ́ ibi tí àwọn ènìyàn yòókù máa ń wà.”</para>
  <para style="p">
    <verse number="15" style="v"/>Nígbà tí o parí nǹkan tí ó wà nínú ilé Ọlọ́run tán, o mú mi jáde lọ sí ọ̀nà tí ó wà ní ìhà ìlà-oòrùn, ó sì wọn agbègbè náà yípo: <verse number="16" style="v"/>Ó wọn ìhà ìlà-oòrùn pẹ̀lú ọ̀pá-ìwọ̀n nǹkan; ó jẹ́ ọgọ́rùn-ún márùn-ún ìgbọ̀nwọ́. <verse number="17" style="v"/>Ó wọn ìhà àríwá; ó jẹ́ ọgọ́rùn-ún márùn-ún ìgbọ̀nwọ́ pẹ̀lú ọ̀pá-ìwọ̀n nǹkan. <verse number="18" style="v"/>O wọn ìhà gúúsù; ó jẹ́ ọgọ́rùn-ún márùn-ún ìgbọ̀nwọ́ pẹ̀lú ọ̀pá wíwọ̀n nǹkan. <verse number="19" style="v"/>Lẹ́yìn èyí ni ó wà yí padà sí ìhà ìwọ̀-oòrùn o sì wọ̀n-ọ́n: ó sì jẹ́ ọgọ́rùn-ún márùn-ún ìgbọ̀nwọ́ pẹ̀lú ọ̀pá wíwọ̀n. <verse number="20" style="v"/>Báyìí ní ó wọ̀n-ọ́n ní ẹ̀gbẹ́ mẹ́rẹ̀ẹ̀rin. Ó ní ògiri kan yípo rẹ̀, ọgọ́rùn-ún márùn-ún ìgbọ̀nwọ́ ní ìbú, àti ọgọ́rùn-ún ìgbọ̀nwọ́ ní gígùn, láti ya ibi mímọ́ sọ́tọ̀ kúrò ní ibi àìmọ́.</para>
  <chapter number="43" style="c"/>
  <para style="s1">Ògo padà sí inú ilé Ọlọ́run</para>
  <para style="p">
    <verse number="1" style="v"/>Lẹ́yìn náà ọkùnrin náà mú mi gba ti ẹnu-ọ̀nà tí ó dojúkọ ìhà ìlà-oòrùn, <verse number="2" style="v"/><note caller="-" style="x"><char style="xo" closed="false">43.2: </char><char style="xt" closed="false"><ref loc="EZK 1:24">El 1.24</ref>; <ref loc="REV 1:15">If 1.15</ref>; <ref loc="REV 14:2">14.2</ref>; <ref loc="REV 19:6">19.6</ref>.</char></note>mo sì ri ògo Ọlọ́run Israẹli ń bọ láti ìhà ìlà-oòrùn. Ohùn rẹ̀ dàbí híhó omi, ìtànṣán ògo rẹ̀ sì bo ilẹ̀. <verse number="3" style="v"/>Ó sì dàbí ìran tí mo rí, gẹ́gẹ́ bí ìran tí mo rí nígbà tí mo wá láti pa ìlú náà run; ìran náà sì dà bí ìran tí mo rí lẹ́bàá odò Kebari, mo sì dojú mi bolẹ̀. <verse number="4" style="v"/>Ògo <char style="nd">Olúwa</char> gba ọ̀nà tí o dojúkọ ìhà ìlà-oòrùn wọ inú ilé Ọlọ́run wá. <verse number="5" style="v"/>Mo ni ìrusókè ẹ̀mí, ó sì mú mi lọ inú ilé ìdájọ́, sì kíyèsi ògo <char style="nd">Olúwa</char> kún inú ilé Ọlọ́run.</para>
  <para style="p">
    <verse number="6" style="v"/>Nígbà tí ọkùnrin náà dúró ní ẹ̀gbẹ́ mi, mo gbọ́ ẹnìkan tí ó bá mi sọ̀rọ̀ láti inú ilé Ọlọ́run. <verse number="7" style="v"/>Ó sì wí pé: “Ọmọ ènìyàn, èyí yìí ni ibi ìgúnwà mi àti ibi tí ó wà fún àtẹ́lẹsẹ̀ mi, Ibi yìí ni èmi yóò máa gbé ní àárín àwọn ọmọ Israẹli títí láéláé. Ilé Israẹli kò ní ba orúkọ mímọ́ mi jẹ́ mọ́ láéláé àwọn tàbí àwọn ọba wọn nípa àgbèrè àti àwọn ère aláìlẹ́mìí àwọn ọba wọn ní ibi gíga. <verse number="8" style="v"/>Nígbà tí wọ́n ba gbé ìloro ilé wọn kángun sí ìloro ilé mi àti ìlẹ̀kùn wọn sì ẹ̀gbẹ́ ìlẹ̀kùn mi, pẹ̀lú ògiri nìkan ní àárín èmi pẹ̀lú wọn, wọ́n ba orúkọ mímọ́ mi jẹ́ pẹ̀lú ìwà ìríra wọn. Nígbà náà ni mo pa wọ́n run ní ìbínú mi. <verse number="9" style="v"/>Nísinsin yìí jẹ́ kí wọn mú ìwà àgbèrè wọn àti àwọn ère aláìlẹ́mìí àwọn ọba wọn kúrò ni iwájú mi, èmi yóò sì gbé àárín wọn láéláé.</para>
  <para style="p">
    <verse number="10" style="v"/>“Ọmọ ènìyàn, ṣàpèjúwe ilé Ọlọ́run náà fún àwọn ènìyàn Israẹli kí ojú ẹ̀ṣẹ̀ wọn, lè tì wọ́n sì jẹ́ kí wọn wo àwòrán ilé náà, <verse number="11" style="v"/>tí ojú gbogbo ohun tí wọn ti ṣe bá tì wọ́n, jẹ́ kí wọ́n mọ̀ àwòrán ilé Ọlọ́run náà bí wọ́n ṣe tò ó lẹ́sẹẹsẹ, àbájáde àti àbáwọlé rẹ̀ gbogbo àwòrán àti gbogbo òfin àti ìlànà rẹ̀. Kọ ìwọ̀nyí sílẹ̀ ní iwájú wọn kí wọn kí ó lè jẹ́ olóòtítọ́ si àwòrán rẹ̀, kí wọ́n sì tẹ̀lé gbogbo òfin rẹ̀.</para>
  <para style="p">
    <verse number="12" style="v"/>“Èyí yìí ní òfin ilé Ọlọ́run náà: Gbogbo àyíká lórí òkè gíga ní yóò jẹ́ ibi mímọ́ jùlọ. Bí èyí ni òfin tẹmpili náà.</para>
  <para style="s1">Pẹpẹ ìrúbọ náà</para>
  <para style="p">
    <verse number="13" style="v"/>“Ìwọ̀nyí ni wíwọ̀n pẹpẹ ìrúbọ ní gígùn ìgbọ̀nwọ́, ó jẹ́ ìgbọ̀nwọ́ kan ni jíjìn, ó sì jẹ́ ìgbọ̀nwọ́ kan ni ìbú, igun rẹ̀ yípo àti etí rẹ̀ jẹ́ ìbú àtẹ́lẹwọ́ kan: Èyí yìí sì ni gíga pẹpẹ ìrúbọ náà: <verse number="14" style="v"/>Láti ìsàlẹ̀ rẹ̀ ni ilẹ̀ títí dé ìsàlẹ̀ igun rẹ̀, ó jẹ́ ìgbọ̀nwọ́ méjì ni gíga o sì jẹ́ ìgbọ̀nwọ́ kan ní ìbú: <verse number="15" style="v"/>Ibi ìdáná pẹpẹ ìrúbọ náà jẹ́ ìgbọ̀nwọ́ mẹ́rin ní gíga, ìwo mẹ́rẹ̀ẹ̀rin sì yọrí jáde sókè láti ibi ìdáná. <verse number="16" style="v"/>Ibi ìdáná pẹpẹ náà jẹ́ igun mẹ́rin mẹ́rin lọ́gbọọgba, ìgbọ̀nwọ́ méjìlá ní gígùn, o sì jẹ ìgbọ̀nwọ́ méjìlá ní ìbú. <verse number="17" style="v"/>Igun ni apá òkè náà jẹ́ igun mẹ́rin lọ́gbọọgba, ìgbọ̀nwọ́ mẹ́rìnlá ní gígùn, ó sì jẹ́ ìgbọ̀nwọ́ mẹ́rìnlá ní ìbú, pẹ̀lú etí tí ó jẹ́ ìdajì ìgbọ̀nwọ́, ìsàlẹ̀ rẹ̀ jẹ́ ìgbọ̀nwọ́ kan yípo. Àtẹ̀gùn pẹpẹ ìrúbọ náà dojúkọ ìlà-oòrùn.”</para>
  <para style="p">
    <verse number="18" style="v"/>Lẹ́yìn náà, ó sọ fún mi pé, “Ọmọ ènìyàn, èyí yìí ni ohun tí <char style="nd">Olúwa</char> Olódùmarè wí: Ìwọ̀nyí yóò jẹ́ òfin fún ìrúbọ ẹbọ sísun àti wíwọ̀n ẹ̀jẹ̀ sórí pẹpẹ nígbà tí a bá mọ pẹpẹ tán: <verse number="19" style="v"/>Ẹ̀yin ní láti mú ọ̀dọ́ akọ màlúù gẹ́gẹ́ bí ẹbọ ìrékọjá fún àwọn àlùfáà, tí ó jẹ́ Lefi, tí ìdílé Sadoku tí ó wá sí agbègbè láti ṣe iṣẹ́ ìránṣẹ́ fún mi ní <char style="nd">Olúwa</char> Olódùmarè wí. <verse number="20" style="v"/>Ẹ ni láti mú lára ẹ̀jẹ̀ rẹ̀, kí ẹ sì fi sórí ìwo mẹ́rẹ̀ẹ̀rin tí ó wà lórí pẹpẹ, àti lórí igun mẹ́rẹ̀ẹ̀rin tí ìjókòó náà àti sí gbogbo etí rẹ̀ yípo, ìwọ yóò sì sọ pẹpẹ di mímọ́, ìwọ yóò sì ṣe ètùtù rẹ̀. <verse number="21" style="v"/>Ìwọ gbọdọ̀ mú akọ màlúù fún ìrékọjá, ìwọ yóò sì sun ún ní apá ibi tí a sàmì sí ní agbègbè ilé Ọlọ́run ní ìta ibi mímọ́.</para>
  <para style="p">
    <verse number="22" style="v"/>“Ní ọjọ́ kejì ìwọ yóò fi ewúrẹ́, òbúkọ aláìlábàwọ́n fún ẹbọ ẹ̀ṣẹ̀, a sì gbọdọ̀ sọ pẹpẹ di mímọ́ gẹ́gẹ́ bí a ti ṣọ́ di mímọ́ pẹ̀lú akọ màlúù. <verse number="23" style="v"/>Nígbà tí ìwọ bá parí ìsọdimímọ́, ìwọ yóò fi ọ̀dọ́ akọ màlúù àti ọ̀dọ́ àgbò aláìlábàwọ́n láti inú agbo fún ìrúbọ. <verse number="24" style="v"/>Ìwọ yóò mú wọn lọ sí iwájú <char style="nd">Olúwa</char>, àwọn àlùfáà ni yóò fi iyọ̀ wọ́n wọn, wọn yóò sì fi wọ́n rú ẹbọ sísun sí <char style="nd">Olúwa</char>.</para>
  <para style="p">
    <verse number="25" style="v"/>“Fún ọjọ́ méje, ìwọ ní láti pèsè akọ ewúrẹ́ kan lójoojúmọ́ fún ẹbọ ẹ̀ṣẹ̀; ìwọ yóò sì pèsè ọ̀dọ́ akọ màlúù àti àgbò láti inú agbo, méjèèjì yóò sì jẹ́ aláìlábàwọ́n. <verse number="26" style="v"/>Fún ọjọ́ méje wọn yóò jẹ́ ètùtù fún pẹpẹ, wọn yóò sì sọ ọ́ di mímọ́; nípa bẹ́ẹ̀ wọn yóò yà á sọ́tọ̀. <verse number="27" style="v"/>Ní ìparí ọjọ́ wọ̀nyí, láti ọjọ́ mẹ́jọ síwájú, àwọn àlùfáà ni yóò gbé àwọn ẹbọ sísun rẹ àti ẹbọ ìdàpọ̀ rẹ̀ kalẹ̀ lórí pẹpẹ. Lẹ́yìn náà, èmi yóò tẹ́wọ́gbà yín ní <char style="nd">Olúwa</char> Olódùmarè wí.”</para>
  <chapter number="44" style="c"/>
  <para style="s1">Àwọn ọmọ ọba, àwọn Lefi àti àwọn àlùfáà</para>
  <para style="p">
    <verse number="1" style="v"/>Lẹ́yìn náà ni ọkùnrin náà mú mi padà lọ sí ibi mímọ́, èyí tí ó kọjú sí ìhà ìlà-oòrùn, ó sì wà ní títì. <verse number="2" style="v"/><char style="nd">Olúwa</char> sọ fún mi, “Ẹnu-ọ̀nà yìí ni kí ó wà ní títì. A kò gbọdọ̀ ṣí i sílẹ̀; kò sí ẹni tí o gbọdọ̀ gba ibẹ̀ wọlé. Ó gbọdọ̀ wà ní títì nítorí pé <char style="nd">Olúwa</char> Ọlọ́run Israẹli tí gbà ibẹ̀ wọlé. <verse number="3" style="v"/>Ọmọ-aládé fúnrarẹ̀ ní o lè jókòó ní ẹnu-ọ̀nà náà kí o sì jẹun níwájú <char style="nd">Olúwa</char>. Ó gbọdọ̀ gba ọ̀nà ìloro ẹnu-ọ̀nà wọlé kí ó sì gba ibẹ̀ jáde.”</para>
  <para style="p">
    <verse number="4" style="v"/>
    <note caller="-" style="x">
      <char style="xo" closed="false">44.4: </char>
      <char style="xt" closed="false">
        <ref loc="REV 15:8">If 15.8</ref>.</char>
    </note>Lẹ́yìn náà, ọkùnrin náà mú mi gba ẹnu-ọ̀nà àríwá lọ sí iwájú ilé Ọlọ́run. Mo wò ó mo sì rí ògo <char style="nd">Olúwa</char> tí ó kún inú ilé <char style="nd">Olúwa</char>, mo sì dojúkọ ilẹ̀.</para>
  <para style="p">
    <verse number="5" style="v"/>
    <char style="nd">Olúwa</char> sì sọ fún mì pé, “Ọmọ ènìyàn, wò dáradára, fetísílẹ̀ dáradára kí o sì fiyèsí ohun gbogbo tí mo sọ fún ọ nípa òfin lórí ilé <char style="nd">Olúwa</char> náà. Fiyèsí ẹnu-ọ̀nà ilé Ọlọ́run náà àti gbogbo àbájáde ibi mímọ́. <verse number="6" style="v"/>Sọ fún ọlọ̀tẹ̀ ilé Israẹli pé, ‘Èyí yìí ni ohun tí <char style="nd">Olúwa</char> Olódùmarè wí: Ìwà ìríra rẹ tí tó gẹ́ẹ́, ìwọ ilé Israẹli! <verse number="7" style="v"/>Ní àfikún pẹ̀lú gbogbo àwọn ìwà ìríra rẹ tí ó kù, ìwọ mú àwọn àjèjì aláìkọlà àyà àti ara wá sí inú ibi mímọ́ mi, ní lílo ilé mi ní ìlòkulò nígbà tí ìwọ fi oúnjẹ fún mi, ọ̀rá àti ẹ̀jẹ̀, ìwọ sì ba májẹ̀mú mi jẹ́. <verse number="8" style="v"/>Dípò kí ìwọ pa òfin mi mọ́, ìwọ fi àwọn mìíràn sí ibi mímọ́ mi. <verse number="9" style="v"/>Èyí yìí ní <char style="nd">Olúwa</char> Olódùmarè wí: Àjèjì aláìkọlà àyà àti ara kò gbọdọ̀ wọ ibi mímọ́ mi, àti pẹ̀lú àwọn àjèjì tí ń gbé ní àárín àwọn ọmọ Israẹli.</para>
  <para style="p">
    <verse number="10" style="v"/>“ ‘Àwọn Lefi tí wọn rìn jìnnà kúrò lọ́dọ̀ mi nígbà tí àwọn ọmọ Israẹli ṣìnà, ti wọ́n sì ṣáko kúrò lọ́dọ̀ mi láti tọ àwọn ère wọn lẹ́yìn gbọdọ̀ jèrè ẹ̀ṣẹ̀ wọn. <verse number="11" style="v"/>Wọn le sìn mi ní ibi mímọ́ mi, kí wọn ṣe ìtọ́jú àwọn ẹnu-ọ̀nà ilé Ọlọ́run, kí wọn sì ṣe ìránṣẹ́ nínú rẹ̀; wọn le pa ẹbọ sísun, ki wọn sì rú ẹbọ fún àwọn ènìyàn, kí wọn sì dúró níwájú àwọn ènìyàn, kí wọ́n sì ṣe ìránṣẹ́ fún wọn. <verse number="12" style="v"/>Ṣùgbọ́n nítorí pé wọn ṣe ìránṣẹ́ fún wọn níwájú àwọn ère wọn, tí wọn sì mu ilé Israẹli ṣubú sínú ẹ̀ṣẹ̀, nítorí náà, Èmi tí búra nípa nína ọwọ́ sókè pé, wọn gbọdọ̀ jèrè ẹ̀ṣẹ̀ wọn, ní <char style="nd">Olúwa</char> Olódùmarè wí. <verse number="13" style="v"/>Wọn kò gbọdọ̀ súnmọ́ ọ̀dọ̀ mi láti ṣe ìránṣẹ́ fún mi, gẹ́gẹ́ bí àlùfáà tàbí súnmọ́ nǹkan kan nínú àwọn ohun mímọ́ mi tàbí ẹbọ mi mímọ́ jùlọ; wọn gbọdọ̀ gba ìtìjú ìwà ìríra wọn. <verse number="14" style="v"/>Síbẹ̀ èmi yóò mu wọn sí ìtọ́jú ilé Ọlọ́run àti gbogbo iṣẹ́ tí a gbọdọ̀ ṣe níbẹ̀.</para>
  <para style="p">
    <verse number="15" style="v"/>“ ‘Ṣùgbọ́n àwọn àlùfáà, tí ó jẹ́ Lefi àti àwọn ìran Sadoku tí fi tọkàntọkàn ṣe iṣẹ́ ibi mímọ́ mi nígbà tí àwọn Israẹli ṣáko lọ kúrò lọ́dọ̀ mi, wọn gbọdọ̀ súnmọ́ iwájú láti ṣe ìránṣẹ́ ní iwájú mi, láti rú ẹbọ ọ̀rá àti ẹ̀jẹ̀, ni <char style="nd">Olúwa</char> Olódùmarè wí. <verse number="16" style="v"/>Àwọn nìkan ni ó gbọdọ̀ wọ ibi mímọ́ mi; àwọn nìkan ní o gbọdọ̀ súnmọ́ tábìlì mi láti ṣe ìránṣẹ́ ni iwájú mi, ki wọn sì ṣe iṣẹ́ ìsìn mi.</para>
  <para style="p">
    <verse number="17" style="v"/>“ ‘Nígbà ti wọ́n wọ àwọn ẹnu-ọ̀nà àgbàlá ti inú, wọn yóò wọ ẹ̀wù ọ̀gbọ̀, wọn kò gbọdọ̀ wọ aṣọ onírun nígbà tí wọ́n bá ń ṣiṣẹ́ ìránṣẹ́ ní àwọn ẹnu-ọ̀nà àgbàlá ti inú tàbí ni inú ilé Ọlọ́run. <verse number="18" style="v"/>Wọ́n yóò sì dé fìlà ọ̀gbọ̀ sí orí wọn àti ṣòkòtò ọ̀gbọ̀ sí ìdí wọn. Wọn kò sì gbọdọ̀ wọ ohunkóhun tí yóò mú wọn làágùn. <verse number="19" style="v"/>Nígbà tí wọ́n bá lọ sì àgbàlá òde níbi tí àwọn ènìyàn wà, wọn gbọdọ̀ bọ́ ẹ̀wù tí wọ́n fi ń ṣiṣẹ́ ìránṣẹ́, ki wọn sì fi wọn sílẹ̀ sí àwọn yàrá mímọ́ náà, kí wọn kí ó sì wọ ẹ̀wù mìíràn, wọn kì yóò sì fi ẹ̀wù wọn sọ àwọn ènìyàn di mímọ́.</para>
  <para style="p">
    <verse number="20" style="v"/>“ ‘Wọn kò gbọdọ̀ fá irun, wọn kò sì gbọdọ̀ jẹ́ kí irun wọn gùn, ṣùgbọ́n wọn gbọdọ̀ jẹ́ kí irun orí wọn wà ní gígẹ̀. <verse number="21" style="v"/>Àlùfáà kankan kò gbọdọ̀ mu ọtí nígbà tí ó bá wọ àgbàlá tí inú. <verse number="22" style="v"/>Wọn ko gbọdọ̀ fẹ́ opó ni ìyàwó, wọn kò sì gbọdọ̀ kọ ìyàwó wọn sílẹ̀; Wọ́n lè fẹ́ àwọn ọmọbìnrin ti kò tí i mọ ọkùnrin rí, tí ó sì jẹ́ ìran àwọn ọmọ Israẹli, tàbí kí wọn fẹ́ àwọn opó àlùfáà. <verse number="23" style="v"/>Wọn yóò sì fi ìyàtọ̀ tí ó wà láàrín mímọ́ àti àìmọ́ kọ́ àwọn ènìyàn mi, wọn yóò sì fihàn wọ́n bi wọn yóò ṣe dá aláìmọ́ mọ̀ yàtọ̀ sí mímọ́.</para>
  <para style="p">
    <verse number="24" style="v"/>“ ‘Nínú èyíkéyìí èdè-àìyedè, àwọn àlùfáà ní yóò dúró gẹ́gẹ́ bí onídàájọ́ gẹ́gẹ́ bí òfin mi. Wọ́n ní láti pa àwọn òfin àti àṣẹ mi mọ́ ní gbogbo àjọ̀dún tí a yàn, wọn sì gbọdọ̀ ya ọjọ́ ìsinmi mi ní mímọ́.</para>
  <para style="p">
    <verse number="25" style="v"/>“ ‘Àlùfáà kò gbọdọ̀ sọ ara rẹ̀ di aláìmọ́ nípa sísún mọ́ òkú ènìyàn; ṣùgbọ́n ti òkú ènìyàn yẹn bá jẹ́ baba tàbí ìyá rẹ̀, àbúrò rẹ̀ ọkùnrin tàbí àbúrò rẹ̀ obìnrin ti kò i ti lọ́kọ, nígbà náà o le sọ ara rẹ̀ di aláìmọ́. <verse number="26" style="v"/>Lẹ́yìn ìwẹ̀nùmọ́ rẹ̀, ki òun kí ó dúró fún ọjọ́ méje. <verse number="27" style="v"/>Ní ọjọ́ ti yóò wọ àgbàlá ti inú ni ibi mímọ́ láti ṣe ìránṣẹ́ ibi mímọ́, ni kí òun kí ó rú ọrẹ ẹbọ ẹ̀ṣẹ̀ ni <char style="nd">Olúwa</char> Olódùmarè wí.</para>
  <para style="p">
    <verse number="28" style="v"/>“ ‘Èmi ni yóò jẹ́ ogún kan ṣoṣo tí àwọn àlùfáà yóò ní. Ẹ kì yóò fún wọn ni ìpín kankan ní Israẹli; Èmi ni yóò jẹ́ ìní wọn. <verse number="29" style="v"/>Wọn yóò jẹ ọrẹ ẹbọ jíjẹ, ọrẹ ẹbọ ẹ̀ṣẹ̀ àti ọrẹ ẹbọ ìrékọjá; gbogbo ohun tí a bá yà sọ́tọ̀ fún <char style="nd">Olúwa</char> ni Israẹli ni yóò jẹ́ tiwọn. <verse number="30" style="v"/>Èyí tí ó dára jùlọ nínú gbogbo àkọ́so èso àti ọrẹ yín yóò jẹ́ ti àwọn àlùfáà. Ẹ ó sì fi àkọ́pò ìyẹ̀fun yín fún wọn kí ìbùkún lè wà lórí gbogbo ilé yín. <verse number="31" style="v"/>Àwọn àlùfáà kì yóò jẹ́ ohunkóhun bí i ẹyẹ tàbí ẹranko, tí ó ti kú fúnrarẹ̀ tàbí èyí ti ẹranko ńlá fàya.</para>
  <chapter number="45" style="c"/>
  <para style="s1">Ilẹ̀ pínpín</para>
  <para style="p">
    <verse number="1" style="v"/>“ ‘Nígbà ti ẹ̀yin bá pín ilẹ̀ gẹ́gẹ́ bí ogún, ẹ gbọdọ̀ gbé ìpín ilẹ̀ kan kalẹ̀ fún <char style="nd">Olúwa</char> gẹ́gẹ́ bí ibi mímọ́, ẹgbẹ̀rún mẹ́ẹ̀ẹ́dọ́gbọ̀n ìgbọ̀nwọ́ ni gígùn àti ogún ẹgbẹ̀rún ìgbọ̀nwọ́ ni ìbú; gbogbo agbègbè rẹ̀ yíká ni yóò jẹ́ mímọ́. <verse number="2" style="v"/>Lára inú èyí, ẹ̀ẹ́dẹ́gbẹ̀ta yóò jẹ́ ti ibi mímọ́ ní gígùn, pẹ̀lú ẹ̀ẹ́dẹ́gbẹ̀ta ní ìbú, ní igun mẹ́rẹ̀ẹ̀rin yíká, àti àádọ́ta ìgbọ̀nwọ́ fún gbangba rẹ̀ yíká. <verse number="3" style="v"/>Ní agbègbè ibi mímọ́, wọn ya ibi kan sọ́tọ̀ kí ó jẹ́ ẹgbẹ̀rún mẹ́ẹ̀ẹ́dọ́gbọ̀n ìgbọ̀nwọ́ ní gígùn àti ẹgbẹ̀rún mẹ́wàá ní ìbú. Ní inú rẹ ni ilẹ̀ ti a yà sọ́tọ̀ fún <char style="nd">Olúwa</char> yóò wà, ìyẹn ibi mímọ́ jùlọ. <verse number="4" style="v"/>Yóò jẹ́ ibi mímọ́ lára ilẹ̀ náà fún àwọn àlùfáà, tí ó ń ṣiṣẹ́ ìránṣẹ́ ní ibi mímọ́ àti àwọn tí ó súnmọ́ àlùfáà ní iwájú <char style="nd">Olúwa</char>. Ibẹ̀ yóò jẹ ibi tí yóò wà fún ilé gbígbé wọn, bákan náà ni yóò jẹ́ ibi mímọ́ fún ilé <char style="nd">Olúwa</char>. <verse number="5" style="v"/>Agbègbè kan tí ó jẹ́ ẹgbẹ̀rún mẹ́ẹ̀ẹ́dọ́gbọ̀n ìgbọ̀nwọ́ ní gígùn àti ìgbọ̀nwọ́ mẹ́wàá ní ìbú yóò jẹ́ ti àwọn ọmọ Lefi, tí ó ń ṣiṣẹ́ ìránṣẹ́ nínú tẹmpili, gẹ́gẹ́ bi ìní wọn fún ìlú wọn láti máa gbé ibẹ̀.</para>
  <para style="p">
    <verse number="6" style="v"/>“ ‘Ìwọ yóò fi ìlú náà ti agbègbè rẹ̀ jẹ́ ẹgbẹ̀rún márùn-ún ìgbọ̀nwọ́ ni ìbú àti ẹgbẹ̀rún mẹ́ẹ̀ẹ́dọ́gbọ̀n ìgbọ̀nwọ́ ní gígùn, papọ̀ mọ́ ibi mímọ́ fún àwọn ilé Israẹli gẹ́gẹ́ bí ìní: yóò jẹ́ ti gbogbo ilé Israẹli.</para>
  <para style="p">
    <verse number="7" style="v"/>“ ‘Àwọn ọmọ-aládé ni yóò bá ibi mímọ́ pààlà ní ẹ̀gbẹ́ kọ̀ọ̀kan agbègbè tí ó jẹ ibi mímọ́ àti ohun tí ó jẹ́ ti ìlú. Yóò fẹ̀ sẹ́yìn sí ìhà ìwọ̀-oòrùn láti apá ìwọ̀-oòrùn àti si ìlà-oòrùn, láti apá ìlà-oòrùn, gígùn rẹ̀ yóò jẹ́ láti ìwọ̀-oòrùn sí ààlà ìlà-oòrùn, ti ìṣe déédé rẹ̀ yóò jẹ́ ti ọ̀kan lára àwọn ìpín ẹ̀yà. <verse number="8" style="v"/>Ilẹ̀ yìí ni yóò jẹ́ ìpín rẹ̀ ní Israẹli. Àwọn ọmọ-aládé mìíràn kò ní rẹ́ àwọn ènìyàn mi jẹ mọ́, ṣùgbọ́n wọn yóò jẹ́ kí àwọn ilé Israẹli gba ilẹ̀ wọn gẹ́gẹ́ bi ẹ̀yà wọn.</para>
  <para style="p">
    <verse number="9" style="v"/>“ ‘Èyí yìí ni <char style="nd">Olúwa</char> Olódùmarè wí: Ẹ̀yin ti rìn jìnnà tó, Ẹ̀yin ọmọ-aládé tí Israẹli! Ẹ fi ìwà ipá àti ìrẹ́jẹ yín sílẹ̀ kí ẹ̀yin sì ṣe èyí tí ó tọ́ àti èyí tí ó yẹ. Ẹ dáwọ́ gbígbà ní ọwọ́ àwọn ènìyàn mi dúró, ni <char style="nd">Olúwa</char> Ọlọ́run wí. <verse number="10" style="v"/>Kí ẹ̀yin kì ó lo òṣùwọ̀n tó tọ́ àti efa títọ́ àti bati títọ́. <verse number="11" style="v"/>Efa àti bati gbọdọ̀ jẹ́ bákan náà, kí bati tí ó gba ìdámẹ́wàá homeri, àti efa ìdámẹ́wàá homeri: Homeri ni kí ó jẹ́ òṣùwọ̀n tí ẹ̀yin yóò lò fún méjèèjì. <verse number="12" style="v"/>Ṣékélì ní kí o gba ogún gera. Ogún ṣékélì pẹ̀lú ṣékélì márùn-dínlọ́gbọ̀n pẹ̀lú ṣékélì mẹ́ẹ̀ẹ́dógún yóò jẹ́ minas kan.</para>
  <para style="s1">Ọrẹ àti àwọn ọjọ́ mímọ́</para>
  <para style="p">
    <verse number="13" style="v"/>“ ‘Èyí yìí ni ẹ̀bùn pàtàkì tí ẹ gbọdọ̀ ṣe: efa kẹfà láti inú homeri ọkà kọ̀ọ̀kan àti efa kẹfà láti inú homeri barle kọ̀ọ̀kan. <verse number="14" style="v"/>Ìpín òróró tí a júwe, tí a fi bati wọ́n, ni ìdámẹ́wàá bati láti inú kórì (èyí tí ó gba ìdámẹ́wàá bati tàbí homeri kan, fún ìdámẹ́wàá bati jẹ́ bákan náà sì homeri kan.) <verse number="15" style="v"/>Bákan náà ni ọ̀dọ́-àgùntàn kan láti inú agbo ẹran, láti inú igba, láti inú pápá oko tútù Israẹli, fún ọrẹ ẹbọ jíjẹ, àti fún ọrẹ ẹbọ sísun, àti fún ọrẹ ẹbọ ìdúpẹ́ láti ṣe ìwẹ̀nùmọ́ fún àwọn ènìyàn, ní <char style="nd">Olúwa</char> Olódùmarè wí. <verse number="16" style="v"/>Gbogbo ènìyàn ni ilẹ̀ náà ni yóò kópa nínú ẹ̀bùn pàtàkì fún ìlò àwọn ọmọ-aládé ni Israẹli. <verse number="17" style="v"/>Yóò jẹ́ ojúṣe ọmọ-aládé láti pèsè ọrẹ ẹbọ sísun, ọrẹ ẹbọ jíjẹ àti ọrẹ ẹbọ mímu níbi àsè gbogbo, ti oṣù tuntun àti ní àwọn ọjọ́ ìsinmi ni gbogbo àjọ̀dún tí a yàn ní ilé Israẹli. Òun yóò pèsè ọrẹ ẹbọ ẹ̀ṣẹ̀, ọrẹ ẹbọ jíjẹ, ọrẹ ẹbọ sísun àti ọrẹ ẹbọ ìdàpọ̀, láti ṣe ètùtù fún ilé Israẹli.</para>
  <para style="p">
    <verse number="18" style="v"/>“ ‘Èyí yìí ní <char style="nd">Olúwa</char> Olódùmarè wí: Ní ọjọ́ kìn-ín-ní oṣù kìn-ín-ní ìwọ yóò mú akọ màlúù aláìlábàwọ́n kì o sì sọ ilé Ọlọ́run di mímọ́. <verse number="19" style="v"/>Àlùfáà ni yóò mú díẹ̀ nínú ẹ̀jẹ̀ ọrẹ ẹbọ ẹ̀ṣẹ̀, kí o sì fi si ẹnu ìlẹ̀kùn ilé Ọlọ́run, àti sí ara àwọn ìlẹ̀kùn tí ó wà ní àgbàlá ti inú. <verse number="20" style="v"/>Ìwọ yóò ṣe bẹ́ẹ̀ gẹ́gẹ́ ní ọjọ́ keje oṣù fún àwọn tí ó dá ẹ̀ṣẹ̀ àìmọ̀ọ́mọ̀dá tàbí nínú àìmọ̀kan; nítorí náà, ìwọ yóò ṣe ìwẹ̀nùmọ́ fún ilé Ọlọ́run.</para>
  <para style="p">
    <verse number="21" style="v"/>“ ‘Ní ọjọ́ kẹrìnlá oṣù kìn-ín-ní ní ìwọ yóò ṣe àjọ ìrékọjá, àsè ọjọ́ méje, àsìkò yìí ní ẹ̀yin yóò jẹ àkàrà tí kò ni ìwúkàrà. <verse number="22" style="v"/>Ní ọjọ́ náà ní ọmọ-aládé yóò pèsè akọ màlúù gẹ́gẹ́ bí ọrẹ ẹbọ ẹ̀ṣẹ̀ fún ara rẹ̀ àti fún gbogbo ènìyàn ni ilẹ̀ náà. <verse number="23" style="v"/>Ní ojoojúmọ́ ni àárín ọjọ́ méje àsè ni òun yóò pèsè akọ màlúù méje àti àgbò méje tí kò ní àbùkù gẹ́gẹ́ bí ọrẹ ẹbọ sísun sí <char style="nd">Olúwa</char>, àti akọ ewúrẹ́ fún ẹbọ ẹ̀ṣẹ̀. <verse number="24" style="v"/>Òun yóò sì pèsè efa gẹ́gẹ́ bí ọrẹ ẹbọ jíjẹ. Efa kan fún akọ màlúù kọ̀ọ̀kan àti efa kan fún àgbò kọ̀ọ̀kan, pẹ̀lú hínì òróró kan fún efa kan.</para>
  <para style="p">
    <verse number="25" style="v"/>“ ‘Láàrín ọjọ́ méje àsè náà, tí ó bẹ̀rẹ̀ ní ọjọ́ kẹ́ẹ̀dógún oṣù keje, òun yóò tún pèsè ohun kan náà fún ọrẹ ẹbọ ẹ̀ṣẹ̀, ọrẹ ẹbọ sísun, ọrẹ ẹbọ ohun jíjẹ, àti fún òróró.</para>
  <chapter number="46" style="c"/>
  <para style="p">
    <verse number="1" style="v"/>“ ‘Èyí yìí ni ohun tí <char style="nd">Olúwa</char> Olódùmarè wí: Ẹnu-ọ̀nà àgbàlá ti inú tí ó dojúkọ ìhà ìlà-oòrùn ni kí a tì pa fún ọjọ́ mẹ́fà tí a fi ń ṣiṣẹ́, ṣùgbọ́n ní ọjọ́ ìsinmi àti ní ọjọ́ oṣù tuntun ni kí a ṣí i. <verse number="2" style="v"/>Ọmọ-aládé ni kí ó wọlé láti ìta tí ó kángun sí àbáwọlé ẹnu-ọ̀nà, kí ó sì dúró ní ẹnu-ọ̀nà. Àwọn àlùfáà ni yóò rú ọrẹ ẹbọ sísun rẹ̀ àti ọrẹ ìdàpọ̀. Òun ni yóò jọ́sìn ní ìloro ilé ní ẹnu-ọ̀nà, lẹ́yìn náà ni wọn yóò jáde, ṣùgbọ́n wọn kò ni ti ìlẹ̀kùn títí ìrọ̀lẹ́. <verse number="3" style="v"/>Ní àwọn ọjọ́ ìsinmi àti àwọn oṣù tuntun ni kí àwọn ènìyàn ilẹ̀ náà jọ́sìn ní iwájú <char style="nd">Olúwa</char> ní àbáwọlé ẹnu-ọ̀nà. <verse number="4" style="v"/>Ọrẹ ẹbọ sísun tí ọmọ-aládé mú wá fún <char style="nd">Olúwa</char> ni ọjọ́ ìsinmi ní láti jẹ́ ọ̀dọ́ àgbò mẹ́fà àti àgbò kan, gbogbo rẹ̀ gbọdọ̀ jẹ́ aláìlábùkù. <verse number="5" style="v"/>Ọrẹ ẹbọ jíjẹ tí a mú papọ̀ mọ́ àgbò gbọdọ̀ jẹ́ efa kan, ọrẹ ẹbọ jíjẹ tí a mú pẹ̀lú àwọn ọ̀dọ́-àgùntàn ni kí ó pò gẹ́gẹ́ bí ó bá ṣe fẹ́, papọ̀ mọ hínì òróró kan pẹ̀lú efa kọ̀ọ̀kan. <verse number="6" style="v"/>Àti ni ọjọ́ oṣù tuntun, ẹgbọrọ màlúù kan àìlábàwọ́n, àti ọ̀dọ́-àgùntàn mẹ́fà, àti àgbò kan: wọn o wà láìlábàwọ́n. <verse number="7" style="v"/>Yóò si pèsè ọrẹ ẹbọ jíjẹ efa fun ẹgbọrọ akọ màlúù, àti efa kan fun àgbò kan, àti fun àwọn ọ̀dọ́-àgùntàn gẹ́gẹ́ bi èyí ti ipá rẹ̀ ká, àti hínì òróró kan fún efa kan. <verse number="8" style="v"/>Nígbà tí ọmọ-aládé bá wọlé, ó gbọdọ̀ gbá àbáwọlé ẹnu-ọ̀nà wọ inú, kí ó sì gba ibẹ̀ jáde.</para>
  <para style="p">
    <verse number="9" style="v"/>“ ‘Nígbà tí àwọn ènìyàn ilẹ̀ náà bá wá síwájú <char style="nd">Olúwa</char> ni àwọn àjọ̀dún tí a yàn, ẹnikẹ́ni tí ó bá gba ti ẹnu-ọ̀nà ìhà àríwá wọlé láti jọ́sìn gbọdọ̀ gba ti ẹnu-ọ̀nà ìhà gúúsù jáde; ẹnikẹ́ni tí ó bá gba ti ẹnu-ọ̀nà ìhà gúúsù wọlé yóò gba tí ẹnu-ọ̀nà ìhà àríwá jáde. Kò sí ẹni tí ó gbọdọ̀ gba ibi tí ó bá wọlé jáde, ṣùgbọ́n kí olúkúlùkù gba òdìkejì ẹnu-ọ̀nà tí ó gbà wọlé jáde. <verse number="10" style="v"/>Ọmọ-aládé gbọdọ̀ wà ní àárín wọn, kí ó wọlé nígbà tí wọn bá wọlé, kí ó sì jáde nígbà tí wọn bá jáde.</para>
  <para style="p">
    <verse number="11" style="v"/>“ ‘Níbi àwọn àjọ̀dún àti àwọn àjọ̀dún tí a yàn, ọrẹ ẹbọ jíjẹ gbọdọ̀ jẹ́ efa kan fún ẹgbọrọ akọ màlúù kan, efa kan fún àgbò kan, àti fún àwọn ọ̀dọ́-àgùntàn gẹ́gẹ́ bí ó bá ti wu onílúlùkù, pẹ̀lú òróró hínì kan fún efa kan. <verse number="12" style="v"/>Nígbà tí ọmọ-aládé bá pèsè ọrẹ àtinúwá fún <char style="nd">Olúwa</char> yálà ọrẹ ẹbọ sísun tàbí ọrẹ ẹbọ ìdàpọ̀ ojú ọ̀nà tí ó dojúkọ ìhà ìlà-oòrùn ni kí ó wà ni ṣíṣí sílẹ̀ fún un Òun yóò rú ọrẹ ẹbọ sísun rẹ̀ tàbí ọrẹ ẹbọ ìdàpọ̀ gẹ́gẹ́ bí òun ti ṣe ní ọjọ́ ìsinmi. Lẹ́yìn náà, òun yóò jáde, lẹ́yìn ìgbà tí ó bá jáde tán wọn yóò ti ẹnu-ọ̀nà.</para>
  <para style="p">
    <verse number="13" style="v"/>“ ‘Ní ojoojúmọ́ ni ìwọ yóò pèsè ọ̀dọ́-àgùntàn ọlọ́dún kan aláìlábùkù fún ọrẹ ẹbọ sísun sí <char style="nd">Olúwa</char>; àràárọ̀ ni ìwọ yóò máa pèsè rẹ̀. <verse number="14" style="v"/>Ìwọ yóò sì máa pèsè ọrẹ ẹbọ jíjẹ pẹ̀lú rẹ̀ ní àràárọ̀, èyí yóò ni ìdámẹ́fà nínú efa àti ìdámẹ́fà nínú òróró hínì láti fi po ìyẹ̀fun. Gbígbé ọrẹ ẹbọ jíjẹ fún <char style="nd">Olúwa</char> jẹ́ ìlànà tí ó wà títí. <verse number="15" style="v"/>Nítorí náà ọ̀dọ́-àgùntàn àti ọrẹ ẹbọ jíjẹ àti òróró ni wọn yóò pèsè ní àràárọ̀ fún ọrẹ ẹbọ sísun ìgbà gbogbo.</para>
  <para style="p">
    <verse number="16" style="v"/>“ ‘Èyí yìí ni ohun tí <char style="nd">Olúwa</char> Olódùmarè sọ: Tí ọmọ-aládé bá mú ọrẹ láti inú ogún ìní rẹ̀ fún ọ̀kan lára àwọn ọmọkùnrin rẹ̀, yóò jẹ́ ìní tiwọn nípa ogún jíjẹ. <verse number="17" style="v"/>Tí ó bá mú ọrẹ láti inú ogún ìní rẹ̀ fún ọ̀kan lára àwọn ọmọ ọ̀dọ̀, ọmọ le pamọ́ títí di ọdún ìdásílẹ̀; Lẹ́yìn náà yóò padà sí ọ̀dọ̀ ọmọ-aládé. Ogún ìní rẹ̀ jẹ́ ti àwọn ọmọ rẹ̀ nìkan; ó jẹ́ tiwọn. <verse number="18" style="v"/>Ọmọ-aládé kò gbọdọ̀ mú nǹkan kan lára ogún ìní àwọn ènìyàn, tàbí mú wọn kúrò níbi ohun ìní wọn. Ó ní láti fi ogún ìní rẹ̀ láti inú ìní rẹ̀ fún àwọn ọmọ rẹ̀, kí a ma ba à ya nǹkan kan kúrò lára ìní rẹ̀.’ ”</para>
  <para style="p">
    <verse number="19" style="v"/>Lẹ́yìn náà ọkùnrin náà mú mi kọjá ní àbáwọlé tí ó wà lẹ́bàá ẹnu-ọ̀nà, sí àwọn yàrá mímọ́ tí ó kọjú sí ìhà àríwá, èyí tí ó jẹ́ tí àwọn àlùfáà, ó sì fi ibi kan hàn mí ní apá ìwọ̀-oòrùn. <verse number="20" style="v"/>O sọ fún mi pé, “Èyí yìí ni ibi tí àwọn àlùfáà yóò ti ṣe ọrẹ ẹbọ ìdálẹ́bi àti ọrẹ ẹbọ ẹ̀ṣẹ̀, àti tí wọn yóò ti ṣe ọrẹ ẹbọ jíjẹ, láti má ṣe jẹ́ kí wọn mú wọn wá sí ìta àgbàlá, kí wọn sì ya àwọn ènìyàn sí mímọ́.”</para>
  <para style="p">
    <verse number="21" style="v"/>Ó sì mú mi lọ sí ìta àgbàlá, ó sì mú mi yí igun mẹ́rẹ̀ẹ̀rin rẹ̀ ká, mo sì ri àgbàlá mìíràn ní igun kọ̀ọ̀kan. <verse number="22" style="v"/>Ní igun mẹ́rẹ̀ẹ̀rin ìta àgbàlá tí ó pẹnu pọ̀, ogójì ìgbọ̀nwọ́ ni gígùn àti ọgbọ̀n ìgbọ̀nwọ́ ní ìbú; àgbàlá kọ̀ọ̀kan ni igun kọ̀ọ̀kan jẹ́ ìwọ̀n kan náà. <verse number="23" style="v"/>Ní agbègbè inú ọ̀kọ̀ọ̀kan nínú àgbàlá náà ni ọwọ́ ilẹ̀ kan wà yíká wọn, a sì ṣe ibi ìdáná si abẹ́ ọwọ́ náà yípo. <verse number="24" style="v"/>Ó sì wí fún mi pé, “Ìwọ̀nyí ni àwọn ilé ìdáná níbi tí ó ń ṣiṣẹ́ ìránṣẹ́ nínú tẹmpili yóò ti ṣe ẹbọ fún àwọn ènìyàn.”</para>
  <chapter number="47" style="c"/>
  <para style="s1">Odò láti inú tẹmpili náà</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">47.1-2: </char>
      <char style="xt" closed="false">
        <ref loc="ZEC 14:8">Sk 14.8</ref>; <ref loc="REV 22:1-2">If 22.1-2</ref>.</char>
    </note>Ọkùnrin náà mú mi padà lọ sí àbáwọlé tẹmpili náà, mo sì rí omi tí ó ń tú jáde láti abẹ́ ìloro tẹmpili náà sí apá ìhà ìlà-oòrùn (nítorí tẹmpili náà dojúkọ ìhà ìlà-oòrùn) Omi náà ń tú jáde sí ìsàlẹ̀ láti abẹ́, ní ìhà gúúsù tẹmpili náà, ní ìhà gúúsù pẹpẹ. <verse number="2" style="v"/>Ó wá mú mi gba ojú ọ̀nà àríwá jáde, ó sì mú mi yí ìta ojú ọ̀nà ìta tí ó dojúkọ ìhà ìlà-oòrùn, omi náà sì ń sàn láti ìhà gúúsù wá.</para>
  <para style="p">
    <verse number="3" style="v"/>Bí ọkùnrin náà ti lọ sí apá ìhà ìlà-oòrùn pẹ̀lú okùn wíwọ̀n nǹkan lọ́wọ́ rẹ̀, ó wọn ẹgbẹ̀rún ìgbọ̀nwọ́, ó sì mú mi gba ibi odò kan tí kò jì jù kókósẹ̀ lọ. <verse number="4" style="v"/>Ó sì wọn ẹgbẹ̀rún ìgbọ̀nwọ́ mìíràn kúrò, ó sì mú mi gba ibi odò tí ó jì ní ìwọ̀n orúnkún. Ó tún wọn ẹgbẹ̀rún márùn-ún ìgbọ̀nwọ́ mìíràn kúrò, ó sì mú mi gba odò tí ó dé ìbàdí. <verse number="5" style="v"/>Ó wọn ẹgbẹ̀rún ìgbọ̀nwọ́ mìíràn kúrò, ṣùgbọ́n nísinsin yìí odò tí ń kò lè kọjá rẹ̀ ni, Nítorí pé odò tí ó kún, ó sì jì tó èyí tí wọ́n le lúwẹ̀ẹ́ nínú rẹ̀ odò tí ẹnikẹ́ni kò le dá kọjá ni. <verse number="6" style="v"/>Ó bi mí léèrè pé: “Ọmọ ènìyàn, ǹjẹ́ o rí èyí?”</para>
  <para style="p">Lẹ́yìn náà, ó mú mi padà sí etí odò. <verse number="7" style="v"/>Nígbà tí mo dé ibẹ̀, mo rí ọ̀pọ̀lọpọ̀ igi ní ẹ̀gbẹ́ méjèèjì odò. <verse number="8" style="v"/>Ó sọ fún mi pé, “Odò yìí ń tú jáde sí ìhà ìlà-oòrùn, wọ́n sì ń sọ̀kalẹ̀ lọ sí pẹ̀tẹ́lẹ̀, wọ́n sì wọ inú Òkun lọ, a sì mú omi wọn láradá. <verse number="9" style="v"/>Àwọn ohun alààyè tí ó ń rákò yóò máa gbé ní ibikíbi tí odò ti ń sàn. Ẹja yóò pọ̀ ni ọ̀pọ̀lọpọ̀, nítorí pé odò ń sàn síbẹ̀, ó sì mú kí omi iyọ̀ tutù nini; nítorí náà níbi tí omi ti ń sàn, gbogbo nǹkan ni yóò wà ni ààyè. <verse number="10" style="v"/>Àwọn apẹja yóò dúró ní etí bèbè odò; láti En-Gedi títí dé En-Eglaimu ààyè yóò wa láti tẹ́ àwọ̀n wọn sílẹ̀. Oríṣìíríṣìí ẹja ni yóò wà gẹ́gẹ́ bí ẹja omi Òkun ńlá. <verse number="11" style="v"/>Ṣùgbọ́n ẹrẹ̀ àti àbàtà kò ní tòrò; àwa yóò fi wọn sílẹ̀ fún iyọ̀. <verse number="12" style="v"/>Àwọn igi eléso ní oríṣìíríṣìí ni yóò máa hù ní bèbè odò ní ìhà ìhín àti ní ìhà ọ̀hún. Ewé wọn kì yóò sì rọ, bẹ́ẹ̀ ní èso wọn kì yóò run, wọn yóò máa ṣe èso tuntun rẹ̀ ní oṣù nítorí pé omi láti ibi mímọ́ ń sàn sí wọn. Èso wọn yóò sì jẹ́ fún jíjẹ àti ewé wọn fún ìwòsàn.”</para>
  <para style="s1">Àwọn ààlà ilẹ̀ náà</para>
  <para style="p">
    <verse number="13" style="v"/>Èyí yìí ní ohun tí <char style="nd">Olúwa</char> Olódùmarè wí: “Ìwọ̀nyí ni àwọn ààlà tí ìwọ yóò fi pín ilẹ̀ náà gẹ́gẹ́ bí ogún ìní ní àárín àwọn ẹ̀yà méjìlá Israẹli, pẹ̀lú ìpín méjì fún Josẹfu. <verse number="14" style="v"/>Ìwọ yóò pín ilẹ̀ náà déédé ní àárín wọn. Nítorí pé mo búra nípa nína ọwọ́ sókè láti fi fún àwọn baba ńlá yin, ilẹ̀ yìí yóò di ogún ìní yín.</para>
  <para style="b"/>
  <para style="li4">
    <verse number="15" style="v"/>“Èyí yìí ni yóò jẹ́ ààlà ilẹ̀ náà:</para>
  <para style="b"/>
  <para style="li1">“Ní ìhà àríwá yóò lọ láti omi Òkun ńlá ní ibi ọ̀nà Hetiloni gbà tí Hamati lọ sí Ṣedadi, <verse number="16" style="v"/>Berota àti Sibraimu, èyí tí ó wà ní ààlà láàrín Damasku àti Hamati títí dé Hasari Hatikonu, èyí tí ó wà ní agbègbè Haurani. <verse number="17" style="v"/>Ààlà yóò fẹ̀ láti Òkun lọ sí Hasari Enanu, ní apá ààlà ti Damasku, pẹ̀lú ààlà tí Hamati lọ sí apá àríwá. Èyí ni yóò jẹ́ ààlà ní apá ìhà àríwá.</para>
  <para style="li1">
    <verse number="18" style="v"/>Ní ìhà ìlà-oòrùn ààlà yóò wá sí àárín Haurani àti Damasku, lọ sí apá Jordani láàrín Gileadi àti ilẹ̀ Israẹli, títí dé Òkun, àti títí dé Tamari. Èyí ní yóò jẹ́ ààlà ìlà-oòrùn.</para>
  <para style="li1">
    <verse number="19" style="v"/>Ní ìhà gúúsù yóò lọ láti Tamari títí dé ibi omi Meriba Kadeṣi, lẹ́yìn náà ni ìhà Wadi tí Ejibiti lọ sí Òkun ńlá. Èyí ni yóò jẹ́ ààlà gúúsù.</para>
  <para style="li1">
    <verse number="20" style="v"/>Ní ìhà ìwọ̀-oòrùn, Òkun ńlá ni yóò jẹ́ ààlà títí dé ibi kan ni òdìkejì lẹ́bàá Hamati. Èyí yìí ni yóò jẹ ààlà ìhà ìwọ̀-oòrùn.</para>
  <para style="b"/>
  <para style="p">
    <verse number="21" style="v"/>“Ìwọ ní láti pín ilẹ̀ yìí ní àárín ara yín gẹ́gẹ́ bí àwọn ẹ̀yà Israẹli. <verse number="22" style="v"/>Ìwọ yóò pín gẹ́gẹ́ bí ìní fún ara yín àti fún àwọn àjèjì tí ó ń gbé ní àárín yín tí ó sì ní àwọn ọmọ. Ìwọ yóò sì ṣe sí wọn gẹ́gẹ́ bí ọmọ ìbílẹ̀ àwọn ará Israẹli; papọ̀ mọ́ yin ni kí ẹ pín ìní fún wọn ní àárín àwọn ẹ̀yà Israẹli. <verse number="23" style="v"/>Ní àárín gbogbo ẹ̀yà tí àwọn àlejò ń gbé; wọn gbọdọ̀ fi ìní tirẹ̀ fún un,” ní <char style="nd">Olúwa</char> Olódùmarè wí.</para>
  <chapter number="48" style="c"/>
  <para style="s1">Pínpín ilẹ̀ náà</para>
  <para style="li4">
    <verse number="1" style="v"/>“Ìwọ̀nyí ni àwọn ẹ̀yà tí a kọ sílẹ̀ pẹ̀lú orúkọ wọn:</para>
  <para style="b"/>
  <para style="li1">“Ní òpin àríwá, Dani yóò ni ìpín kan; èyí yóò tẹ̀lé ọ̀nà Hetiloni lọ sí Lebo-Hamati; Hasari-Enani àti ààlà àríwá tí Damasku tí ó kángun sí Hamati yóò jẹ́ ara ààlà rẹ̀ láti ìhà ìlà-oòrùn títí lọ sí ìhà ìwọ̀-oòrùn.</para>
  <para style="li1">
    <verse number="2" style="v"/>Aṣeri yóò ní ìpín kan; yóò jẹ́ ààlà agbègbè Dani láti ìlà-oòrùn lọ sí ìwọ̀-oòrùn.</para>
  <para style="li1">
    <verse number="3" style="v"/>Naftali yóò ní ìpín kan; èyí yóò jẹ́ ààlà agbègbè Aṣeri láti ìlà-oòrùn lọ sí ìwọ̀-oòrùn.</para>
  <para style="li1">
    <verse number="4" style="v"/>Manase yóò ní ìpín; èyí yóò jẹ́ ààlà ti agbègbè Naftali láti ìlà-oòrùn sí ìwọ̀-oòrùn.</para>
  <para style="li1">
    <verse number="5" style="v"/>Efraimu yóò ní ìpín kan; èyí yóò jẹ́ ààlà agbègbè Manase láti ìlà-oòrùn lọ sí ìwọ̀-oòrùn.</para>
  <para style="li1">
    <verse number="6" style="v"/>Reubeni yóò ní ìpín kan; èyí yóò jẹ́ ààlà agbègbè Efraimu láti ìlà-oòrùn títí dé ìwọ̀-oòrùn.</para>
  <para style="li1">
    <verse number="7" style="v"/>Juda yóò ní ìpín kan; èyí yóò jẹ́ ààlà agbègbè Reubeni láti ìlà-oòrùn lọ sí ìwọ̀-oòrùn.</para>
  <para style="b"/>
  <para style="p">
    <verse number="8" style="v"/>“Ní agbègbè Juda, láti ìhà ìlà-oòrùn dé ìhà ìwọ̀-oòrùn ni yóò jẹ́ ìpín tí ìwọ yóò gbé kalẹ̀ gẹ́gẹ́ bí ẹ̀bùn pàtàkì. Èyí tí yóò jẹ́ ẹgbẹ̀rún mẹ́ẹ̀ẹ́dọ́gbọ̀n ìgbọ̀nwọ́ (25,000) ní ìbú, gígùn rẹ̀ láti ìlà-oòrùn lọ sí ìwọ̀-oòrùn yóò jẹ́ bákan náà bí ọ̀kan nínú àwọn ìpín ìyókù; láti ìhà ìlà-oòrùn dé ìhà ìwọ̀-oòrùn, ibi mímọ́ yóò sì wà ní àárín gbùngbùn rẹ̀.</para>
  <para style="p">
    <verse number="9" style="v"/>“Ìpín pàtàkì tí ìwọ yóò fi fún <char style="nd">Olúwa</char> yóò jẹ́ ẹgbẹ̀rún mẹ́ẹ̀ẹ́dọ́gbọ̀n (25,000) ní gígùn àti ẹgbẹ̀rún mẹ́wàá (10,000) ìgbọ̀nwọ́ ni ìbú. <verse number="10" style="v"/>Èyí yóò jẹ́ ìpín ibi mímọ́ fún àwọn àlùfáà. Èyí yóò jẹ́ ẹgbẹ̀rún mẹ́ẹ̀ẹ́dọ́gbọ̀n (25,000) ìgbọ̀nwọ́ ni gígùn ní ìhà àríwá, ẹgbẹ̀rún mẹ́wàá (10,000) ìgbọ̀nwọ́ ni ìhà ìlà-oòrùn, ó sì jẹ́ ẹgbẹ̀rún mẹ́ẹ̀ẹ́dọ́gbọ̀n (25,000) ìgbọ̀nwọ́ ní gígùn ní ìhà gúúsù. Ní àárín gbùngbùn rẹ̀ ní ilé fún <char style="nd">Olúwa</char> yóò wà. <verse number="11" style="v"/>Èyí yóò wà fún àwọn àlùfáà tí a yà sí mímọ́, àwọn ọmọ Sadoku tí wọn jẹ́ olóòtítọ́ nínú sí sìn mí, tiwọn kò sì ṣáko lọ bí ti àwọn Lefi ṣe ṣe nígbà tí àwọn Israẹli ṣáko lọ. <verse number="12" style="v"/>Èyí yóò jẹ́ ọrẹ pàtàkì fún wọn láti ara ìpín ibi mímọ́ ilẹ̀ náà, ìpín tí ó jẹ́ mímọ́ jùlọ, tí ó jẹ́ ààlà agbègbè àwọn Lefi.</para>
  <para style="p">
    <verse number="13" style="v"/>“Ní àkọjúsí agbègbè àwọn àlùfáà, àwọn Lefi yóò pín ìpín kan tí ó jẹ́ ẹgbẹ̀rún mẹ́ẹ̀ẹ́dọ́gbọ̀n (25,000) ìgbọ̀nwọ́ ní gígùn àti ẹgbẹ̀rún mẹ́wàá (10,000) ìgbọ̀nwọ́ ní ìbú. Gígùn rẹ̀ ní àpapọ̀ yóò jẹ́ ẹgbẹ̀rún mẹẹdọ́gbọ̀n (25,000) ìgbọ̀nwọ́, àti inú rẹ̀ yóò jẹ́ ẹgbẹ̀rún mẹ́wàá (10,000) ìgbọ̀nwọ́. <verse number="14" style="v"/>Wọn kò gbọdọ̀ tà tàbí pààrọ̀ ọ̀kankan nínú rẹ̀. Èyí yìí ni ó dára jùlọ lára ilẹ̀ náà, a kò sì gbọdọ̀ fi fún ẹlòmíràn nítorí pé ó jẹ́ mímọ́ fún <char style="nd">Olúwa</char>.</para>
  <para style="p">
    <verse number="15" style="v"/>“Agbègbè tí o ṣẹ́kù, tí ń ṣe ẹgbẹ̀rún márùn-ún (5,000) ìgbọ̀nwọ́ ni ìbú àti ẹgbẹ̀rún mẹ́ẹ̀ẹ́dọ́gbọ̀n (25,000) ìgbọ̀nwọ́ ní gígùn, yóò jẹ́ ibi àìmọ́ fun ìlú ńlá náà fún ilé gbígbé àti fún agbègbè: Ìlú ńlá náà yóò wà ní àárín rẹ̀, <verse number="16" style="v"/><note caller="-" style="x"><char style="xo" closed="false">48.16: </char><char style="xt" closed="false"><ref loc="REV 21:16">If 21.16</ref>.</char></note>Ìwọ̀nyí sì níbi a ṣe wọ́n ọ́n: ní ìhà àríwá ẹgbẹ̀rún mẹ́rin ó-lé-ẹ̀ẹ́dẹ́gbẹ̀ta (4,500) ìgbọ̀nwọ́, ni ìhà gúúsù ẹgbẹ̀rún mẹ́rin ó-lé-ẹ̀ẹ́dẹ́gbẹ̀ta (4,500) ìgbọ̀nwọ́, ní ìhà ìlà-oòrùn ẹgbẹ̀rún mẹ́rin ó-lé-ẹ̀ẹ́dẹ́gbẹ̀ta (4,500) ìgbọ̀nwọ́ àti ní ìhà ìwọ̀-oòrùn ẹgbẹ̀rún mẹ́rin ó-lé-ẹ̀ẹ́dẹ́gbẹ̀ta (4,500) ìgbọ̀nwọ́. <verse number="17" style="v"/>Ilẹ̀ ìjẹ fún àwọn ẹran ọ̀sìn fún ìlú ńlá náà yóò jẹ igba àti àádọ́ta (250) ìgbọ̀nwọ́ ní ìhà gúúsù, ìgbà àti ìgbà pẹ̀lú àádọ́ta (250) ìgbọ̀nwọ́ ní ìhà ìwọ̀-oòrùn. <verse number="18" style="v"/>Èyí tí ó kù ní agbègbè náà, tí ó jẹ́ àkọjúsí ìpín ibi mímọ́, gígùn rẹ̀ yóò sì jẹ́ ẹgbẹ̀rún mẹ́wàá (10,000) ìgbọ̀nwọ́ ni ìhà ìlà-oòrùn àti ẹgbẹ̀rún mẹ́wàá (10,000) ìgbọ̀nwọ́ ní ìhà ìwọ̀-oòrùn. Ìpèsè rẹ̀ yóò fi kún oúnjẹ fún àwọn òṣìṣẹ́ ìlú ńlá náà. <verse number="19" style="v"/>Àwọn òṣìṣẹ́ láti ìlú ńlá náà, tí ó ń dá oko níbẹ̀ yóò wá láti gbogbo àwọn ẹ̀yà Israẹli. <verse number="20" style="v"/>Gbogbo ìpín náà yóò rí bákan náà ní ẹ̀gbẹ́ mẹ́rẹ̀ẹ̀rin, èyí yóò jẹ́ ẹgbẹ̀rún mẹ́ẹ̀ẹ́dọ́gbọ̀n (25,000) ìgbọ̀nwọ́ ní ẹ̀gbẹ́ kọ̀ọ̀kan. Gẹ́gẹ́ bí ẹ̀bùn pàtàkì ìwọ yóò fi ìpín ibi mímọ́ sí ẹ̀gbẹ́ kan, papọ̀ mọ́ ohun ìní ìlú ńlá náà.</para>
  <para style="p">
    <verse number="21" style="v"/>“Èyí tí ó ṣẹ́kù ni ẹ̀gbẹ́ méjèèjì agbègbè tí ó jẹ́ ìpín ibi mímọ́ àti ohun ìní ìlú ńlá náà yóò jẹ́ ti àwọn ọmọ-aládé. Èyí yóò lọ títí dé ìhà ìlà-oòrùn láti ẹgbẹ̀rún mẹ́ẹ̀ẹ́dọ́gbọ̀n (25,000) ìgbọ̀nwọ́ ti ìpín ibi mímọ́ títí dé ààlà ìlà-oòrùn. Agbègbè méjèèjì wọ̀nyí ni gígùn àwọn ìpín ẹlẹ́yàmẹ́yà yóò jẹ́ ti àwọn ọmọ-aládé, àti ìpín ibi mímọ́ pẹ̀lú tẹmpili yóò wa ní àárín wọn. <verse number="22" style="v"/>Ilẹ̀ ìní àwọn Lefi àti ohun ìní ìlú ńlá náà yóò wà ni àárín agbègbè tí ó jẹ́ ti àwọn ọmọ-aládé. Agbègbè tí ó jẹ́ ti àwọn ọmọ-aládé yóò wà ní àárín ààlà tí Juda àti ààlà tí Benjamini.</para>
  <para style="b"/>
  <para style="li4">
    <verse number="23" style="v"/>“Ní ti àwọn ẹ̀yà tí ó kù:</para>
  <para style="b"/>
  <para style="li1">“Benjamini yóò ní ìpín kan; èyí yóò wà láti ìhà ìlà-oòrùn títí dé ìhà ìwọ̀-oòrùn.</para>
  <para style="li1">
    <verse number="24" style="v"/>Simeoni yóò ní ìpín kan: èyí yóò jẹ́ ààlà agbègbè Benjamini láti ìlà-oòrùn lọ sí ìwọ̀-oòrùn.</para>
  <para style="li1">
    <verse number="25" style="v"/>Isakari yóò ní ìpín kan: èyí yóò jẹ́ ààlà agbègbè Simeoni láti ìlà-oòrùn sí ìwọ̀-oòrùn.</para>
  <para style="li1">
    <verse number="26" style="v"/>Sebuluni yóò ní ìpín kan; èyí yóò jẹ́ ààlà agbègbè Isakari láti ìlà-oòrùn sí ìwọ̀-oòrùn.</para>
  <para style="li1">
    <verse number="27" style="v"/>Gadi yóò ní ìpín; èyí yóò jẹ́ ààlà agbègbè Sebuluni láti ìlà-oòrùn sí ìwọ̀-oòrùn.</para>
  <para style="li1">
    <verse number="28" style="v"/>Ààlà tí gúúsù Gadi yóò dé gúúsù láti Tamari lọ sí odò Meriba Kadeṣi lẹ́yìn náà títí dé odo ti Ejibiti lọ sí Òkun ńlá fún àwọn ẹ̀yà Israẹli, ìwọ̀nyí ní yóò sì jẹ́ ìpín wọn” ní <char style="nd">Olúwa</char> Ọlọ́run wí.</para>
  <para style="b"/>
  <para style="li4">
    <verse number="29" style="v"/>“Èyí ni ilẹ̀ tí ẹ̀yin yóò fi ìbò pín ní ogún fún àwọn ẹ̀yà Israẹli, wọ̀nyí sì ni ìpín wọn,” ní <char style="nd">Olúwa</char> Olódùmarè wí.</para>
  <para style="s1">Àwọn ẹnu-ọ̀nà ìlú ńlá náà</para>
  <para style="li4">
    <verse number="30" style="v"/>“Ìwọ̀nyí ní yóò jẹ́ ẹnu-ọ̀nà àbájáde ìlú ńlá náà:</para>
  <para style="b"/>
  <para style="li1">“Bẹ̀rẹ̀ láti ìhà àríwá, ti ó jẹ́ ẹgbẹ̀rún mẹ́rin ó lè ẹ̀ẹ́dẹ́gbẹ̀ta (4,500) ìgbọ̀nwọ́ ni gígùn, <verse number="31" style="v"/><note caller="-" style="x"><char style="xo" closed="false">48.31-35: </char><char style="xt" closed="false"><ref loc="REV 21:12-13">If 21.12-13</ref>.</char></note>ẹnu-ọ̀nà ìlú ńlá náà ní àwa yóò fi orúkọ àwọn ẹ̀yà Israẹli pè. Àwọn ọ̀nà mẹ́tẹ̀ẹ̀ta ní ìhà àríwá ní yóò jẹ́ ọ̀nà tí Reubeni, ọ̀nà tí Juda ọ̀nà tí Lefi.</para>
  <para style="li1">
    <verse number="32" style="v"/>Ní ìhà ìlà-oòrùn, èyí tí ó jẹ́ ẹgbẹ̀rún mẹ́rin ó-lé-ẹ̀ẹ́dẹ́gbẹ̀ta ìgbọ̀nwọ́ ní gígùn, ni ojú ọ̀nà mẹ́ta yóò wà: ọ̀nà Josẹfu, ọ̀nà tí Benjamini àti ọ̀nà tí Dani.</para>
  <para style="li1">
    <verse number="33" style="v"/>Ní ìhà gúúsù, èyí tí wíwọ̀n rẹ̀ jẹ́ ẹgbẹ̀rún mẹ́rin ó lè ẹ̀ẹ́dẹ́gbẹ̀ta (4,500) ìgbọ̀nwọ́ ní ojú ọ̀nà mẹ́ta yóò wà: ojú ọ̀nà Simeoni, ojú ọ̀nà Isakari àti ojú ọ̀nà Sebuluni.</para>
  <para style="li1">
    <verse number="34" style="v"/>Ní ìhà ìwọ̀-oòrùn, èyí tí ó jẹ́ ẹgbẹ̀rún mẹ́rin ó-lé-ẹ̀ẹ́dẹ́gbẹ̀ta (4,500) ìgbọ̀nwọ́ ni gígùn, ní ojú ọ̀nà mẹ́ta yóò wà: ojú ọ̀nà Gadi, ojú ọ̀nà Aṣeri àti ojú ọ̀nà Naftali.</para>
  <para style="b"/>
  <para style="li4">
    <verse number="35" style="v"/>“Jíjìnnà rẹ̀ yípo yóò jẹ́ ẹgbẹ̀rún méjì-dínlógún (18,000) ìgbọ̀nwọ́.</para>
  <para style="b"/>
  <para style="p">“Orúkọ ìlú náà láti ìgbà náà yóò jẹ́: ‘<char style="nd">Olúwa</char> wà níbẹ̀.’ ”</para>
</usx>
