<?xml version="1.0" encoding="UTF-8"?>
<usx version="3.0">
  <book code="TIT" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">TITUS</para>
  <para style="toc1">Titus</para>
  <para style="toc2">Titus</para>
  <para style="toc3">Titus</para>
  <para style="mt1">TITUS</para>
  <para style="im">Titus</para>
  <para style="im">Ɓeda awyega Titus nya</para>
  <para style="im">Nyakayi–Bulus nu</para>
  <para style="im">Aba nwo ɓei dna–Ata kpe lon</para>
  <para style="im">Aye–A.D. 65</para>
  <para style="im">Aɓo nɓa kafi–Bulus ɓei ka wasika ye ga Titus nu, nwo ɓei zhin Pasto dna n Karita nyi. Titus tnu-tnu nu ɓei ge, wa fi atukwoda, wa wu a Yesu-viyi gaiciya. Wa wu wo aza pya nna ɓa kni ɓa zhin atukwoda, wa wu shi azaje ɓa zan-zan dna ikklisiya. Wa wu wo a wahala nɓa bwa Shekwoyi atnu-tnuyi, njesun ngye shi a ɓa zhin ɓa shigbe.</para>
  <para style="iot">Aɓo-tukwo:</para>
  <para style="io1">1. Bulus gnaɓi <char style="ior"><ref loc="TIT 1:1-14">1:1-14</ref></char></para>
  <para style="io1">2. Atukwoda fi <char style="ior"><ref loc="TIT 1:5-16">1:5-16</ref></char></para>
  <para style="io1">3. Shi a Yesu-viyi ɓa zhin <char style="ior"><ref loc="TIT 2:1-15">2:1-15</ref></char></para>
  <para style="io1">4. Bugba kala ga dna Yesu-viyi zan-zan <char style="ior"><ref loc="TIT 3:1-15">3:1-15</ref></char></para>
  <para style="imte1">Titus</para>
  <chapter number="1" style="c" sid="TIT 1"/>
  <para style="p">
    <verse number="1" style="v" sid="TIT 1:1"/>Wasika ye kwo gmi n Bulus akun nu, Shekwoyi fyenu, Yesu Kristi tnu-tnuyi. <verse eid="TIT 1:1"/><verse number="2" style="v" sid="TIT 1:2"/>A tnu mi ma ɓe n gaiciya gai n aza ba nu n Shekwoyi la ɓa kni nyi, ma wu ɓa Shekwoyi gaiciya gaiciya n kwo shan aza wyewyeyi do nyi. N na bai ɓa bwa wyewyeyi nyalo-nyalo nya n Shekwoyi ɓei zhin ɓa alkawali tunyi kafin a sa anyi, woi ta ce a katan. <verse eid="TIT 1:2"/><verse number="3" style="v" sid="TIT 1:3"/>Dna n owo esa manayi, wa wu yi Nabari manayi, wa gami izini ma gna aza vinya. Dna n Shekwoyi eyi gniyi egbega, wo la ye ma zhin wo tnu-tnu ye ga wo.<verse eid="TIT 1:3"/></para>
  <para style="p">
    <verse number="4" style="v" sid="TIT 1:4"/>Kwoi lo Titus aba n wo zhin emi oɓi dna n Dagayi zokwo nyi. Shekwoyi Dada n Kristi Yesu eyi gniyi, wo gaho anabarka n bugba fuyi.<verse eid="TIT 1:4"/></para>
  <para style="s1">A tukwoda Kni</para>
  <para style="p">
    <verse number="5" style="v" sid="TIT 1:5"/>Ma fa ho tu n muse Karita n na abai ha zhin ɓo n ho ɓa mi ha bma a ikklisiya zhin nu n ɓa nyi nɓo. Mi ye ha kni a pasto n ezhin doho-dohoyi ha vi ngye shi mi ɓei wu ho nyi. <verse eid="TIT 1:5"/><verse number="6" style="v" sid="TIT 1:6"/>Aza n ha kni a kpe ɓa ye ntu n ɓa asese manayi ɓo, nyikwoza gmanyi da oɓa ɓi ɓai ye Dagayi, to ge a tukwo gnana-kwoyin, nɓata vi oɓa azakwoyi ɓedan.<verse eid="TIT 1:6"/></para>
  <para style="p">
    <verse number="7" style="v" sid="TIT 1:7"/>Tilas pasto wa ze oza nu n nata ciwo aɓenya n wo asesen, gama ɓa zhin Shekwoyi atnu-tnu zhinyi nu, ɓato zhin aɓekwo zhin yi, kwo a tna mi wanshi yi, to ɓa ze ajesin yin, agusun yin, kwo agyiwye shakpe; woyin. <verse eid="TIT 1:7"/><verse number="8" style="v" sid="TIT 1:8"/>Ɓa ze azhiɓeyi goyi n ɓa puwa, ɓa ye enya n kwo bmiya ɓa ze aza awyega da, ɓai zhin ɓo n kunce, ɓai zhin aɓo manayi nubo to ge a tukwo-gnana kwoyin. <verse eid="TIT 1:8"/><verse number="9" style="v" sid="TIT 1:9"/>Tile oɓa gaiciya ga kwa migni n kala yi, n na bai n ɓa ɓa mi ɓa wu azaje, ɓa wu aza n ɓa ta gwo oɓa ɓedan. Ɓa wu ɓa aba n ɓa bwi aba.<verse eid="TIT 1:9"/></para>
  <para style="p">
    <verse number="10" style="v" sid="TIT 1:10"/>Gama aza lo n mwa begye n ɓa ta vi ɓon, Deye kwo zhin gaiciya nu tun ba ga na aza aba n ɓa gna nge tilas a shi a Yahudiyi awyidna bwa nyin. Ama deye zhin ɓeda gbeloyi nu, kwo bua za wye, to ɓa gye gaiciyan. <verse eid="TIT 1:10"/><verse number="11" style="v" sid="TIT 1:11"/>Tile a hana n kwoi, ala aza pmi awye ya n Shekwoyi alheri, amalami ye pya bwa agyiwye nu ye. <verse eid="TIT 1:11"/><verse number="12" style="v" sid="TIT 1:12"/>Zaho n ɓa mi, anabi n wo gmi n Karita wa ci ge, “A Karitayi zhin akataceyi nu, ɓa wu ngye anyafanya abwatoyi nu, n ɓa asese bwasun ɓa fu ɓahin nubo nu.” <verse eid="TIT 1:12"/><verse number="13" style="v" sid="TIT 1:13"/>Deye zhin gaciyanu, ntucenu daɓo n na Yesu-viyi n kala yi, shi kwo kunce kwa mi ɓa gaiciya gagni. <verse eid="TIT 1:13"/><verse number="14" style="v" sid="TIT 1:14"/>Ɓa fa tnubua kna ɓo n na a Yahudiyi esi n na aza ɓeyei n ɓa la avun pmin wu gaiciya nyi.<verse eid="TIT 1:14"/></para>
  <para style="p">
    <verse number="15" style="v" sid="TIT 1:15"/>Oza n wo bugba gyi-gyi-yi wo gye anya vinya n gyi-gyi yi, ama oza n wo bugba tucegye n tna gaiciya, wo gye nyaho-nyahoi n tna bmiya yi nu, gama owo bugba cegye nya n bugba kala kpei nu zhin woi wo lonu, woi gye lo nu njesun. <verse eid="TIT 1:15"/><verse number="16" style="v" sid="TIT 1:16"/>Azayi pya ci ge ɓa kpe Shekwoyi ye, ama nha gye nya n ɓa zhin, ha ku kpe ge ɓata kpe wo ye lon. Ɓa wun-wun yi ya, to ɓai vi ɓom, n tna a pma dna n ɓe manayi zhin.<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="s1">Shaula N Bayi Aba</para>
  <para style="p">
    <verse number="1" style="v" sid="TIT 2:1"/>Ama ohohin, daɓo n kwo kunce n na asese manayi n ɓa kunce n Yesu-viyi gaiciya nyai. <verse eid="TIT 2:1"/><verse number="2" style="v" sid="TIT 2:2"/>Wu azakwoi ɓa ku ɓahin wanshi, ɓai zhin ɓe manayi, ɓai kpe gaiciya ye ɓai zhin ɓeho-ɓehoyi n ye-yei n bugba bwayi.<verse eid="TIT 2:2"/></para>
  <para style="p">
    <verse number="3" style="v" sid="TIT 2:3"/>Wu anyigbakwowyi ɓa ku cepi ɓai ga mwa-mwa dna n na ɓo vinya n ɓa zhin. Ɓato zan laɓa ɓai zhin agnagba n na aza tukwon, to ɓa ze ajesinyi n mwan, ama ɓaku ze aɓo manayi wuyi. <verse eid="TIT 2:3"/><verse number="4" style="v" sid="TIT 2:4"/>Anyigbakwoyi ye ɓa wu anyikwo aza-zayi ɓa sase pi-pi ɓaye n ɓa ɓayi, ɓedo n ɓa ɓiyi. <verse eid="TIT 2:4"/><verse number="5" style="v" sid="TIT 2:5"/>Ɓa ku ze aza manayi, abugba manayi da, ɓai zefi n ɓa puwa, aza nunuyi, ɓai vi oɓa aɓa ɓeda n na abai to a sa a Yesu viyi eye nukwoyi, n aza aba n ɓa kpe ɓa ye m.<verse eid="TIT 2:5"/></para>
  <para style="p">
    <verse number="6" style="v" sid="TIT 2:6"/>Elonu, gna aɓi-a-nuyi ɓa zhin peceiye ɓai wan ɓahin shi naɓo vinya. <verse eid="TIT 2:6"/><verse number="7" style="v" sid="TIT 2:7"/>N ya tilas ohohin ha ze efye manayi dna n na aɓo vinya. Fa nyaho-nyahoyi n ho ɓa zhin kwa wu n ge ho ye gaiciya lo n nwyeyi kana. <verse eid="TIT 2:7"/><verse number="8" style="v" sid="TIT 2:8"/>Oho azata la ze cewo n tukwo yi ku, n na abai oza n wo ye wa na aɓo n hoi vinyikwo a wowo, ntuge aɓenya-ci ɓa to lo dna n oɓo n ha dan.<verse eid="TIT 2:8"/></para>
  <para style="p">
    <verse number="9" style="v" sid="TIT 2:9"/>Gna afyenu ɓa vi oɓa adagayi ɓo, ɓa zhin atna ɓa zhin atna ɓa zhin oɓo n kwo da ɓa. To ɓa da ɓeda kasam. <verse eid="TIT 2:9"/><verse number="10" style="v" sid="TIT 2:10"/>Kwo ɓa wyi evim, ama ɓa wu ge ɓa zhin azanu aɓa mi a kpema, Nlonu ɓaɓa zhin aza ɓaye ɓa ga eyi Gniyi n yi Shekwoyi gaiciya.<verse eid="TIT 2:10"/></para>
  <para style="p">
    <verse number="11" style="v" sid="TIT 2:11"/>Gama cauta gni-gni nya ala ga aza vinya. <verse eid="TIT 2:11"/><verse number="12" style="v" sid="TIT 2:12"/>Ɓedo n na awyegayeyi yekpe n ge Shekwoyi ye ya pmi avun wu aɓo nukwoyi n na aɓo awyeda nukwoi, ya ze aza manayi, ya wo Shekwoyi dna fyegyi-fyegyi. <verse eid="TIT 2:12"/><verse number="13" style="v" sid="TIT 2:13"/>Yi shi esayi awye n yi pmi nyi, n na aɓei gyewo mwa-mwa wye n cei nyi, mwa-mwa eyi Shekwoyi dnagmayi n eyi Gniyi Yesu Kristi yi. <verse eid="TIT 2:13"/><verse number="14" style="v" sid="TIT 2:14"/>Wo ɓei fi Zafun Gyi-gyi-yi nya n yi abugbami dna n Shekwoyi owa ntu yi alaifi ɓo nu, n na bai wa gni yi to ya je kayafi n laifi ci-ci, wa ze yi owo aza, n na abugba manayi n pwa wo yi, ya zhin azaje ɓemana. <verse eid="TIT 2:14"/><verse number="15" style="v" sid="TIT 2:15"/>Tile ha wu aɓedye, ha ga oho aza kala ɓa zhin ɓa, hoi zhin ɓa fi n zokwo n sai nkwo kunce n gye oza n wo n ikoyi lo wa zhin lonu. To ye ozaho wa zhin nubo nge oɓo n ho da nyi kwo to kunce lon.<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="s1">Ɓepa N Pmagna Yi</para>
  <para style="p">
    <verse number="1" style="v" sid="TIT 3:1"/>Pa oho aza ɓa vi abegyi yi ɓo n na atukwodayi vinya, ɓa zhin n shiri yi zhin ɓa zhin aɓo manayi. <verse eid="TIT 3:1"/><verse number="2" style="v" sid="TIT 3:2"/>Ɓa to da ɓeda nukwoyi n zaho-zahoi tukwon, kwo ɓa wu anyan ama ɓa zhin peceiye ɓai zhin ɓemana n aza ba vinya.<verse eid="TIT 3:2"/></para>
  <para style="p">
    <verse number="3" style="v" sid="TIT 3:3"/>N sapa yi ɓei zhin aza mama n tna cei, yi kwo tukwo agnana. Aza ɓei dna yi woice ya ku ze afyenu aɓewyeda nya n shakpe nukwoyi nya yi, eyi awye-wyeyi ɓei wun azanu ɓahin ɓai wunyi nu.<verse eid="TIT 3:3"/></para>
  <para style="p">
    <verse number="4" style="v" sid="TIT 3:4"/>Ama shi esa ɓe la si n Shekwoyi eyi Gniyi ɓei wuyi owo alheri n ye-yei. <verse eid="TIT 3:4"/><verse number="5" style="v" sid="TIT 3:5"/>Wa gniyi, tu ntuge n eyi ɓemana zhin ɓo nu wa gni yin, ama ntu n wo alheri ɓo n sun-sungye yi, wa zhan yi alaifiya, wa gayi agmada Zafun Gyi-gyi-yi nya n yi abugbami. <verse eid="TIT 3:5"/><verse number="6" style="v" sid="TIT 3:6"/>Nwa zeya kpe yi ntu nya ɓo n Yesu Kristi wa zhin nyi. <verse eid="TIT 3:6"/><verse number="7" style="v" sid="TIT 3:7"/>Nnabai n wo ɓa yi yi aza manayi n wo abye ntu n wo alheri ɓo, nsaiye yi n roboi lo dna n wo anyabwa wye-wyeyi nya n wa gayi nyi, n yi zhi yi pmi ya gwo nyi. <verse eid="TIT 3:7"/><verse number="8-9" style="v" pubnumber="8,9" sid="TIT 3:8-9"/> A nyaye n ma gnaho nyi ɓa zhin gaiciya nu, la nyimaɓa n na abai a Yesu viyi ɓa zhin peceiye, ɓa zhin ɓemana n sai vinya, gama kwo to bmiya lonu gmanyin, ama kwo zhin kwa ɓe n na ampanyi. <verse eid="TIT 3:8-9"/><verse number="10" style="v" sid="TIT 3:10"/>N oza ho ɓelo n ajegnayi nfye mi, fya gnakniwo a bwa aba, Ndeye avun fyeto shan efye anuwan gye n woi n. <verse eid="TIT 3:10"/><verse number="11" style="v" sid="TIT 3:11"/>Fye kpe ge oza deye wo la pmiya n gaiciya, wo zhin laifinu, woi kpe.<verse eid="TIT 3:11"/></para>
  <para style="p">
    <verse number="12" style="v" sid="TIT 3:12"/>Mi zhin shiri lo ma tnu n Artimas yi kwo Tikikus, n ho aba. Esanu n Zaknayi n ɓa mi waɓe ha zhin atna ɓa ɓe dami n Nikobolos n pye, gama mi ku shaula zhin ma Izhin vinyikwo dna ɓo. <verse eid="TIT 3:12"/><verse number="13" style="v" sid="TIT 3:13"/>Zhin nya n ho ɓa mi ha bma Zinas zhin, Owa-yekpei-n Apolos yi n ɓa zan, to ɓa gyi nyaho san n zokwon. <verse eid="TIT 3:13"/><verse number="14" style="v" sid="TIT 3:14"/>Gama tilas eyi aza ɓa tumwi ɓa bma aza zhin n ɓa kunce a bma ɓa zhin, nɓa wye-wyeyi ɓa zhin ampanyi.<verse eid="TIT 3:14"/></para>
  <para style="p">
    <verse number="15" style="v" sid="TIT 3:15"/>Aza vinya n ya tnu fyelo n ɓa gnaɓiyi. Ɓi a Yesu viyi gna gami n ɓo Shekwoyi anabarka ɓa kunsun n fyeyi.<verse eid="TIT 3:15"/></para>
  <chapter eid="TIT 3"/>
</usx>
