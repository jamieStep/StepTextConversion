<?xml version="1.0" encoding="UTF-8"?>
<usx version="3.0">
  <book code="COL" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">AKOLOSIYI</para>
  <para style="toc1">Akolosiyi</para>
  <para style="toc2">Akolosiyi</para>
  <para style="toc3">Akolosiyi</para>
  <para style="mt1">AKOLOSIYI</para>
  <para style="im">Bulus wasika ga Akolosiyi</para>
  <para style="im">Ɓeda awyega Akolosiyi nya</para>
  <para style="im">Nyakayi–Bulus nu</para>
  <para style="im">Aba nwo ɓei dna–Roma</para>
  <para style="im">Aye–A.D. 60–61</para>
  <para style="im">Aɓo nɓa kafi–Bulus ɓei ka wasika ye woi dna nkurkuku nu n Roma. Wo to ɓei shin Kolosiyi lon. Wo ɓei wo a Yesu-viyi ye nabari nsa nu nwo ɓei dna ncei n Afisusu, esa nwo ɓei lo owo wazi zan bayi. Wo ɓei wo nabari aɓoho nya nu n ɓa ɓei la ya lo fi n Ikklisiyaho aɓei ɓa nu nyi ge, akpasu-wyednai, aɓeze-zhin-yi, nna Yahudiya akunnu-viyi. Ɓa Yesu ze ngye malaika nu kawai. Bulus wa ka woi wu ɓa ngye shi Yesu Zhin Shekwoyi nu nyalo-nyalo nya. Wa kmazo woi wu shi a Yesu-viyi ɓa zanzan nwu.</para>
  <para style="iot">Aɓo-tukwo:</para>
  <para style="io1">1. Bulus aduwa zhin <char style="ior"><ref loc="COL 1:1-4">1:1-4</ref></char></para>
  <para style="io1">2. Kristi mwa-mwa <char style="ior"><ref loc="COL 1:15-2:3">1:15–2:3</ref></char></para>
  <para style="io1">3. Pmagna tu amalami a katai tukwo <char style="ior"><ref loc="COL 2:4-23">2:4-23</ref></char></para>
  <para style="io1">4. Wu-wu tu a Yesu-viyi zan-zan tukwo <char style="ior"><ref loc="COL 3:1-4:6">3:1–4:6</ref></char></para>
  <para style="io1">5. Bugba kala ga tu nna-duwa tukwo nɓeda kmaknayi <char style="ior"><ref loc="COL 4:7-13">4:7-13</ref></char></para>
  <para style="imte1">Akolosiyi</para>
  <chapter number="1" style="c" sid="COL 1"/>
  <para style="p">
    <verse number="1" style="v" sid="COL 1:1"/>Wasika ye gmi n Bulus akun nu n Ti-matawus yi, aza n Shekwoyi wa kni ɓa, ɓa ze Yesu Kristi a tnutnuyi.<verse eid="COL 1:1"/></para>
  <para style="p">
    <verse number="2" style="v" sid="COL 1:2"/>Kwoi lo eyi azaje aba a Yesu viyi, Shekwoyi aza n ɓa fi n Kolosi zhimi nyi. Fa Shekwoyi eyi Dada wa tu fye anabarka wa nu fye n wo bugba fu dnagmayi. <verse eid="COL 1:2"/><verse number="3" style="v" sid="COL 1:3"/>Esa vinya n ya zhin aduwa ntu fye ɓo, yi zhin ya zhin Shekwoyi eyi Dagayi Yesu Kristi Dada godiya. <verse eid="COL 1:3"/><verse number="4" style="v" sid="COL 1:4"/>Gama yi ku wo, shi fye kpema Dagayi n jesun shi fye ye owo aza n sun. <verse eid="COL 1:4"/><verse number="5" style="v" sid="COL 1:5"/>Fye pmi agmada eshe nya nu, tunyi esa n na ɓei kmi fye waʼazi nabari manayi nya zhin nyi. <verse eid="COL 1:5"/><verse number="6" style="v" sid="COL 1:6"/>Nabari manayi n kwo ɓei ɓe fye abanyi, kwo laɓa lo n na anyi kwoi shan aza wye-wyeyi do. She ko ɓei shan fye nya do nyi, tunyi ewyi n fye ɓei wo, fya gane n Shekwoyi alheriyi n na alaifida aba.<verse eid="COL 1:6"/></para>
  <para style="p">
    <verse number="7" style="v" sid="COL 1:7"/>Abafras, eyi za yeyei, tnu-tnu kunzhin yi, owo nu ɓei ɓe fye n Nabari manayi yei. Wo zhin Yesu Kristi fyenu gbenuyinu. Wo lo woi bma yi zhin n ya nfye maimako. <verse eid="COL 1:7"/><verse number="8" style="v" sid="COL 1:8"/>Owo nu na gnayi ye-ye dnagmayi ɓo, nfye cei lolo n na azaje aba nyi, n Zafun Gyi-gyi-yi wa ga fye nyi. <verse eid="COL 1:8"/><verse number="9" style="v" sid="COL 1:9"/>Ntucenu, tunyi ewyi n yi ɓei wo of ye ɓo nyi, yi zhin aduwa ga fye lo, yi nya Shekwoyi nge wo bma fye zhin, fya kpe enya ye nwoln cei pma fya zhin, yi nyawo wa ga fye ce-ce dna n zafun zokwo. <verse eid="COL 1:9"/><verse number="10" style="v" sid="COL 1:10"/>Yi nya wo n na abai efye asese ɓa da Dagayi agma kwa la wo tu, n na bai nfye ɓa bwa ɓe manayi zhin, fyei zhin aza ɓe manayi, fya tumwi fya kpe Shekwoyi ye lo abye-abye.<verse eid="COL 1:10"/></para>
  <para style="p">
    <verse number="11" style="v" sid="COL 1:11"/>Yi zhin aduwa n jesun, wa nu fye n wo kala yi n mwa-mwa n na bai fya gyi abye ko knidonu yi na zhiʼa. Fya ze nu-nu yi n Dagayi agmada yi cici. <verse eid="COL 1:11"/><verse number="12" style="v" sid="COL 1:12"/>Yi sa Dada ami n tu ge wa zhin yi, yi ku kunce ya bwa anya awo-woyi, n ɓa zhin aza nya n ɓa fi n buzangna ebemi nyi. <verse eid="COL 1:12"/><verse number="13" style="v" sid="COL 1:13"/>Gama wo la yi kun n wyegma n Shetan ebemi, woi fiyi n wo Nugun ye-yeyi ebemi. <verse eid="COL 1:13"/><verse number="14" style="v" sid="COL 1:14"/>Nwa siyi n wo amiyi, wa zhin yi alaifi gafara vinya.<verse eid="COL 1:14"/></para>
  <para style="s1">Latu Ntu Nya Ɓo N Kristi Ku Zhin</para>
  <para style="p">
    <verse number="15" style="v" sid="COL 1:15"/>Kristi nu zhin dogbe Shekwoyi nya, n na ata gyewye nyin. Wo ɓei nyi tun to Shekwoyi zhin nyahonyaho yin. <verse eid="COL 1:15"/><verse number="16" style="v" sid="COL 1:16"/>Ɓehin-hin, Kristi nu na zhin anya vinya n ɓa fi n ʼshe mi n anyi miyi, anya n yi gye n na anya yi n yi ta gyen. Anya, a zafun nya n kwo asuyi, n na abemi yi n kwa iko dayi. Vinya Kristi nu na zhin ɓa n tu wohin latu ɓo. <verse eid="COL 1:16"/><verse number="17" style="v" sid="COL 1:17"/>Wo nyi kafin nyaho-nyahoi ya, owo iko nu n na i nya vinya yi shi. <verse eid="COL 1:17"/><verse number="18" style="v" sid="COL 1:18"/>Owo nu zhin Tukwo, owo nayi nya, wato ikklisiya-nwo ɓei ya, owo nu zhin shugaba aza nya nɓa kukala n efi, n na abai wa zhin kmisunyi n na anya vinya. <verse eid="COL 1:18"/><verse number="19" style="v" sid="COL 1:19"/>Gama Shekwoyi ɓei ye owohin tukwo wa dna nwo Nugun.<verse eid="COL 1:19"/></para>
  <para style="p">
    <verse number="20" style="v" sid="COL 1:20"/>Ntu n nya ɓo nu n wo Nugun a zhin, Shekwoyi wo fin zokwo ya nyaho-nyahoi kwa ɓeda wo. Anya vinya n esbe n ekni yi, gama Kristi efi tu zundu kwo na ɓe n jedoɓe yi n Shekwoyi. <verse eid="COL 1:20"/><verse number="21" style="v" sid="COL 1:21"/>Fye filo n ɓo n fye ɓei mwakpa n Shekwoyi nyi. Fye ɓei zhin owo anuɓayi nu to fyei ye won. Fye ɓei gnajegna-gna yi ya n wo. Ntu fye aɓo anubo zhin nukwoyi ɓo, n na aɓe zhin nukwoyi, ama nsaiye wo la fye jezeɓe n cei ngye owo anugundo. <verse eid="COL 1:21"/><verse number="22" style="v" sid="COL 1:22"/>Wa zhin ce dna n owo efi mi n wa fi dna n nayi tu n zundu nyi ntu n ce nu Kristi ku ɓe n fyei n Shekwoyi abye, fyei gni agni zhin wo abye n sayi ye n tna laifi, n kwo ɓa zhin n wo ɓa nya fye ya. <verse eid="COL 1:22"/><verse number="23" style="v" sid="COL 1:23"/>Nya gmanyi, okwo nu fye ku gaiciya ga, fya ku mi zhin kwo, n kalayi dna n Dagayi fya ku tabata Nabari manayi nge Yesu ɓela fi ntu n fye ɓo, to fya shan-shan, n wo gaiciya ga wa gni fyen, Nabari wowoyi n kwo ɓei ɓe fye aba, kwoi laɓa lo nsaiye n na anyi, emi Bulus, mi na agmadai lo ma gna azaje.<verse eid="COL 1:23"/></para>
  <para style="p">
    <verse number="24" style="v" sid="COL 1:24"/>Ama emi tnu-tnu nu ma sin wahala ntu fye ɓo, ai dami lo, gama mi bmazhin lo ma nu Kristi azhingye n tu wo nayi ɓo, wato ikklisiya.<verse eid="COL 1:24"/></para>
  <para style="s1">Asiri La Kpe Anya Ya</para>
  <para style="p">
    <verse number="25" style="v" sid="COL 1:25"/>Shekwoyi, la tnu n mi yi ma bma ikklisiya zhin, ma wu abyedo owo asiri. <verse eid="COL 1:25"/><verse number="26-27" style="v" pubnumber="26,27" sid="COL 1:26-27"/> Wo ɓei nwo asiriyi soshi tunyi n sapa, ama kwa dawo wa gna aza n ɓa yewo ɓai se-ase ntu n owo ɓo, n mwa-mwa yi anabarkayi owo shiri nya ɓa zhin fye nya nu. Asiriyi nu nyi, Nge, Kristi n efyemi, owo nu zhin efye awyetu, n mwa-mwa yi.<verse eid="COL 1:26-27"/></para>
  <para style="p">
    <verse number="28" style="v" sid="COL 1:28"/>Ntucenu aba vinya n ya lo ya gna aza Kristi nabari n ɓa ɓa wo, yi zhin ɓa gargadi, yi wu ɓa shiyi kpeye lo nsun, yi n cei pma yami ya ɓe n zaho-zahoi n Shekwoyi abye n Gyi-gyi-yi ntu n nya ɓo n Kristi ku zhin ga zaho-zahoi nyi. <verse eid="COL 1:28"/><verse number="29" style="v" sid="COL 1:29"/>Omi tnu-tnu nyi mami ma zhin kwo, ntuge Kristi iko dnagmayi gami kala lo nu n mi mi.<verse eid="COL 1:29"/></para>
  <chapter eid="COL 1"/>
  <chapter number="2" style="c" sid="COL 2"/>
  <para style="p">
    <verse number="1" style="v" sid="COL 2:1"/>Awomilo ngye fye kpe shi mi sunkun lo, mi-i zhin aduwa ga fye ɓedo ikklisiya yi n kwo nyi n Lawudikiya nyi, n mi anugundo yi n ɓa ta shin mi ye kpe lon. <verse eid="COL 2:1"/><verse number="2" style="v" sid="COL 2:2"/>Nya nyi n mi nya Shekwoyi ntu fye ɓo, fya bwa kala fya nyimaje dna n ye-ye, fya kpe Kristi ye dei-dei, n tna wyegma. Gama Shekwoyi shiri asiri, n na ala guya wuyi nyi, okwo nu zhin Kristi n wohin tukwo yi. <verse eid="COL 2:2"/><verse number="3" style="v" sid="COL 2:3"/>Dna n wo nu a ɓeyekpe n cece yakwo yi sofi.<verse eid="COL 2:3"/></para>
  <para style="p">
    <verse number="4" style="v" sid="COL 2:4"/>Mi da deye ntu ge mi wo dna kada zaho wa ɓe fye aba n ɓeda dadayi, wa dna fye kwoce.<verse eid="COL 2:4"/></para>
  <para style="s1">Fye To Ye A Wun Fye Gaiciya Yam</para>
  <para style="p">
    <verse number="5" style="v" sid="COL 2:5"/>Gama ko mi lo n kpai n fyei, omi bugba kunsun lo n fyei, ai dami ntu fye gaiciya ga kalada ɓo dna n Kristi. <verse eid="COL 2:5"/><verse number="6" style="v" sid="COL 2:6"/>Nsaiye shi fya kpema Kristi wa gnifye nyi, fye kpema wo lonu fyegyi-fyegyi, fyei nyima wo cici. <verse eid="COL 2:6"/><verse number="7" style="v" sid="COL 2:7"/>Fye fa efye agbegye ɓa mifi n wo, fya bwa nyagyi zafunya nwo. Fye gyi abye n mwa-mwa yi dna n Dagayi, fya ku dna kala n mizhi n gaiciya, n na ɓei wu fye nyi. Ofye awye-wyeyi ɓa nu na gmadayi n godiyayi ntu n nya ɓo n wo ku zhin.<verse eid="COL 2:7"/></para>
  <para style="p">
    <verse number="8" style="v" sid="COL 2:8"/>Fyeto fa aza ɓa wunfye gaiciya ga ya n ye-ye yin, n na anyi ɓeyekpe yin, oɓa amsa nukwoyi, akpe-kpe gyei n na mi ɓa kpe n aza ɓeyekpe na ɓo mwi yi, mai-makon nya n Kristi wa da. <verse eid="COL 2:8"/><verse number="9" style="v" sid="COL 2:9"/>Gama dna Kristi Shekwoyi wa wu wohin tukwo dna n nayi. <verse eid="COL 2:9"/><verse number="10" style="v" sid="COL 2:10"/>Ntu cenu fye n na anya yi lo vinya n dei fye n Kristi yi lo, ai ku fye nu n Shekwoyi ntu n fye gmanyi ze ɓo n Kristiyi. O wo nu zhin Begyi yi dnagmayi ndu zaho-zahoi n wo n ikoyi.<verse eid="COL 2:10"/></para>
  <para style="p">
    <verse number="11" style="v" sid="COL 2:11"/>Sanu n fya ɓe Kristi aba wa lo fyeya n fye ashakpe nukwoyi to ge n kaciya zhin ɓon, ama dna n zafun Baptisma ofya wye-wyeyi nya. <verse eid="COL 2:11"/><verse number="12" style="v" sid="COL 2:12"/>Gama dna n baptisma fye gye shi efya anayi akwo-kwoyi, anukwoyi ɓo ku fi n gnisun woi, aku fye bi n gnisun n woi, fya kun n ʼfi n woi, dna n wye-wyeyi woi-woyi ntu ge fye ɓei ga Shekwoyi ikoda ɓeda gaiciya n wo ɓei la Kristi kala n ʼfi nyi.<verse eid="COL 2:12"/></para>
  <para style="p">
    <verse number="13" style="v" sid="COL 2:13"/>Fye ɓei ku fi fi n fye alaifi, ato ɓei zun fye a shakpe a laifi nya yan. Wa ga fye aba dna n Kristi wye wyeyi gama wo ɓei ku fye zhin gafara. <verse eid="COL 2:13"/><verse number="14" style="v" sid="COL 2:14"/>Wa zo of ye knizun vinya, owo awyidna vinya nfye to ɓei shi ɓa bwa nyin. Wa ku alaifi ye vinya wa zunɓadu tu n Kristi zundu. <verse eid="COL 2:14"/><verse number="15" style="v" sid="COL 2:15"/>Dna n zokwoye nu n Shekwoyi ɓei wun Shetan ikoya, n wo zan fye laifi zanyi nyi, Shekwoyi wa wu anyi vinya pei-pei Kristi nasara tu n zundu, aba n na aɓei lo n fye alaifi yi nyi.<verse eid="COL 2:15"/></para>
  <para style="p">
    <verse number="16" style="v" sid="COL 2:16"/>Ntucenu fye to fa oza wa zan-fye laifi zanyi ntu n na anya ɓo n fye gyi ko nfye sin. Ko ntu ge fye ta shi a Yahudiyi anyipyei agyi-gyi yi bwa lon, ko epya woi ko asabar woyi m. <verse eid="COL 2:16"/><verse number="17" style="v" sid="COL 2:17"/>Gama adeye ɓei zhin awyidna ntu n esa fyewyi ɓonu, n ɓa ɓei zo esa n Kristi ɓei ɓe n cei nyi. Ɓa ɓei zhin ofun ɓehin-hin nyanu. N kwo ɓe lo, wato, Kristi n wohin tukwo. <verse eid="COL 2:17"/><verse number="18" style="v" sid="COL 2:18"/>Fye to ye zaho-zahoi wa ci fye ge fye ku bwi, ntu ge fye ta zhin a malaika sujada lon. Shi ɓa gna fye ge tilas fya zhin nyin, ɓai gna ge ɓaku gye ruya ɓai kpela nge ko kuncelo fya gye. Aza tukwo mwayi (koda yake ɓa gna nge ɓata mwa ɓahin tukwon.) Ɓa ce-ceyi lo dna n ɓa aɓemwi. <verse eid="COL 2:18"/><verse number="19" style="v" sid="COL 2:19"/>Ama ɓato ɓedolo n Kristi yin, tukwo n yi zhin okwo nayi nyin, gama yifi n wo nayi nu yi mwa, yi bwa nyagyi n kalayi n Shekwoyi aba.<verse eid="COL 2:19"/></para>
  <para style="p">
    <verse number="20" style="v" sid="COL 2:20"/>Shi fye ku fi, n Kristiyi, deye la fye loya n anyi ɓemwi ngye shi oza ɓo pwo nwu, dna n ɓemana zhin n na wyidna bwashi-kninu zhin fye ye viɓa n pa payi n na awyidna yi ge, <verse eid="COL 2:20"/><verse number="21" style="v" sid="COL 2:21"/>to gyin, to towon, harma nge ato to anya gyiho pya bwan ma? <verse eid="COL 2:21"/><verse number="22" style="v" sid="COL 2:22"/>Aɓo kni ye pya ɓa zhin aza ɓowu nu kawai, ntuge aɓei zhin nya gyi agyi nu a zhin apma n cei. <verse eid="COL 2:22"/><verse number="23" style="v" sid="COL 2:23"/>Aɓo kni ye wulo ngye ɓa bmiya, gama aɓokni ye pya ye n na aɓo bwashi n kala yinu, ndna ɓo, ɓai ga ɓa nayi wahala. Ama ɓato n kalai ɓa gyi nasara tu n oza a nubo zhin n na shakpe nukwoyin. Ɓa bwa oza zhin wa zhin aɓokwo nu.<verse eid="COL 2:23"/></para>
  <chapter eid="COL 2"/>
  <chapter number="3" style="c" sid="COL 3"/>
  <para style="s1">Fye La Eshe Bo Shi Nabye</para>
  <para style="p">
    <verse number="1" style="v" sid="COL 3:1"/>Shi fye ɓei bwa wye-wyei n jesun, esa n Kristi ɓei laka n efi nyi, fye la awyetu, nwo nyabwa yakwo, n na gmadayi eshe nya, aba n wo sase tu lo n Shekwoyi bwaizhebwa, n she n mwa-mwai n ikoyi nyi. <verse eid="COL 3:1"/><verse number="2" style="v" sid="COL 3:2"/>Fye zhin aɓo nubo nu n ɓa lo eshe, fyeto la esa n mwa n na anyiɓonubo zhin yin. <verse eid="COL 3:2"/><verse number="3" style="v" sid="COL 3:3"/>Anyiɓo to fi fye pwan, ngye oza n wo lafi. Ofye wyewyeyi hin-hin lo n eshe n Kristi yi ɓedo n Shekwoyi. <verse eid="COL 3:3"/><verse number="4" style="v" sid="COL 3:4"/>Esa n Kristi nwo zhin eyi wye-wyeyi hin-hin, wa jezeɓe fye ɓei bmiya na fyei bwa owo mwa-mwa.<verse eid="COL 3:4"/></para>
  <para style="p">
    <verse number="5" style="v" sid="COL 3:5"/>Fyeku aɓo anukwoyi anyi nya ya, fye ku aɓo anukwoyi wu n ɓa fi n fyemi nyi, fye la abwa kun n na anagbai zhi, cegye, shakpe n na aɓo pwawo vinyikwo nya yi, fyeto gyi anya manayi anyi nya wyen, gama deye kwo zhin shangba nu. <verse eid="COL 3:5"/><verse number="6" style="v" sid="COL 3:6"/>Shekwoyi minagyi tulo n na aza, n ɓa zhin aɓeye pya nyi. <verse eid="COL 3:6"/><verse number="7" style="v" sid="COL 3:7"/>Fye ɓei zhin fyei zhin ɓa esa n fye ɓei zhin anyi nya nu nyi. <verse eid="COL 3:7"/><verse number="8" style="v" sid="COL 3:8"/>Ama nsaiye, esa la si n fye ɓa kma anya gye ya, fya kma jekpe kwo-kwoyi minagyi nya ya, nbmi-bmiyi, akmi, na ɓeda kasayi.<verse eid="COL 3:8"/></para>
  <para style="p">
    <verse number="9" style="v" sid="COL 3:9"/>Fye to ce akata fi ajen, ofye wyewyeyi kwo-kwoyi nu ɓei zhin kwoi zhin lonu, nsaiye kwo la fi. <verse eid="COL 3:9"/><verse number="10" style="v" sid="COL 3:10"/>Nsaiye fye se ase woi-woi nu, kwoi tu ɓemana mwi ci-ci, kwoi zhin atna kwa wu ngye Kristi, n wa zhin wyewyeyi woi-woi n efye mi nyi. <verse eid="COL 3:10"/><verse number="11" style="v" sid="COL 3:11"/>Dna n wye-wyeyi woi-woi ye, oza ekni, ko ilimi, ko oza masei kwo to zhin nyaho nun, anya gye vinya to zhin nyaho nun, ndei oza n Kristi yi lo okwo nu zhin nyaho, woi gni n na aza ɓonu vinya.<verse eid="COL 3:11"/></para>
  <para style="p">
    <verse number="12" style="v" sid="COL 3:12"/>Tunda Shekwoyi la fye kni, n wa ga fye wye-wyeyi woi-woi nyi, ntu n wo ye-ye lolo yi ɓo n fye aba, fye tu sun-sun-gye mwi, n bugbafuyi n na azaye n cei. Fye to damu n ɓei n ɓa ɓa dan, ama fye sin wahala dna n na atnazhin n hakuri yi. <verse eid="COL 3:12"/><verse number="13" style="v" sid="COL 3:13"/>Fye zhin peceye fyei zhin shiri fya zhin aza gafara. Fye to shi za n fye min, fye pa ge Dagayi n ku gafara zhin fye, ntucenu tilas fya zhin azaje gafara.<verse eid="COL 3:13"/></para>
  <para style="p">
    <verse number="14" style="v" sid="COL 3:14"/>Nkwo sin vinya, fye fa ye-ye kwa gyi be n ofye awye-wyeyi nlonu ikklisiya vinya ɓa sase nbugbai gmanyi. <verse eid="COL 3:14"/><verse number="15" style="v" sid="COL 3:15"/>Fye fa bugbafu n kwo gmi n Kristi aba nyi, kwa dna n fye abugbami cici, gama efye tnu-tnu nyi n fye sai n fye zhin owo nayi aganyi. Fyei zhin godiya cici.<verse eid="COL 3:15"/></para>
  <para style="p">
    <verse number="16" style="v" sid="COL 3:16"/>Fye pa enya ɓo n Kristi ɓei wu nyi, fye fa owo aɓeda kwa dna n fye abugba mi, kwa ce fye. Fye wu fye azaje, fyei kwo ɓa n zabura yi, n anyi zafun nyayi, fyei kwo anyi ga Dagayi n bugba dayi. <verse eid="COL 3:16"/><verse number="17" style="v" sid="COL 3:17"/>Enya vinya n fya zhin kwo fya da, fye fa kwa ze wakili Dagayi Yesu nya, fya ɓe n gnisun n woi n Shekwoyi Dada abye fya zhin wo godiya.<verse eid="COL 3:17"/></para>
  <para style="s1">Jedoɓe Manayi</para>
  <para style="p">
    <verse number="18" style="v" sid="COL 3:18"/>Ofye anyikwoza, fye vi efye aɓa ɓo gama nyanu n Shekwoyi wa zhin shiri ga fye. <verse eid="COL 3:18"/><verse number="19" style="v" sid="COL 3:19"/>Ofye azanugbayi tila fya ye n fye anyikwozayi, fyei wuɓa alheri, to fya gyi minagyi nɓai, ko fya wun bugba n ɓa yin.<verse eid="COL 3:19"/></para>
  <para style="p">
    <verse number="20" style="v" sid="COL 3:20"/>Ofye aɓi tilas fya vi ofye azakwoyi ɓo–efye adada n efye ayai–gama deye kwo da Shekwoyi agma. <verse eid="COL 3:20"/><verse number="21" style="v" sid="COL 3:21"/>Adada, fye to wun efye aɓi bugba, har bugba bma ɓa ya m, ɓa fa kukari zhi ɓon.<verse eid="COL 3:21"/></para>
  <para style="p">
    <verse number="22" style="v" sid="COL 3:22"/>Efye afyenu tilas fya vi efye adagayi anyi nya ɓo to fya zhin atna fya zhin oɓo n kwo daɓa ɓai zhi nu gmanyin, ama fye vi ɓa ɓo cici, ntu n fye Dagayi ye-ye ɓo n fye n cei pma fya dawo bugba nyi. <verse eid="COL 3:22"/><verse number="23" style="v" sid="COL 3:23"/>Fye zhin tnu-tnu n kalayi n bugba bui-buyi n esa yi vinya, n gye fye zhin Dagayi tnu-tnu nu to ge ngye efye adagayi nyan. <verse eid="COL 3:23"/><verse number="24" style="v" sid="COL 3:24"/>Fyei pa ge, Dagayi Kristi nu ɓa gba fye ta, woi ga fye anya vinya n wo cei. Owo nu nfye zhin wo tnutnu. <verse eid="COL 3:24"/><verse number="25" style="v" sid="COL 3:25"/>Nfye to la fyehin yin, wo ɓei gbafye n nya yi n fye to n cei pman, gama wo ta kni oza kni-kni n na awa daban, n oza ɓa laka ai dawon.<verse eid="COL 3:25"/></para>
  <chapter eid="COL 3"/>
  <chapter number="4" style="c" sid="COL 4"/>
  <para style="p">
    <verse number="1" style="v" sid="COL 4:1"/>Ofye afyenu adagayi, fye zhin ofye afyenu ɓo cewo, fye pa n fyehin ge fye n Dagayi lolo n eshemi n wo kafye wyelo.<verse eid="COL 4:1"/></para>
  <para style="p">
    <verse number="2" style="v" sid="COL 4:2"/>Ato ɓe fye n na aduwa zhin yin, fye pmi Shekwoyi amsa, fya pa fya zhin wo godiya esa n ɓa ɓe n cei. <verse eid="COL 4:2"/><verse number="3" style="v" sid="COL 4:3"/>Fye to ze amwi, fye zhin yi aduwa ntu yi ɓo n na ɓai Shekwoyi wa gayi aba n yi ɓa zhin Nabari manayi Kristi nya waʼazin n mi dna n Kurkuku n tu kwo ɓo nyi. <verse eid="COL 4:3"/><verse number="4" style="v" sid="COL 4:4"/>Fye zhin aduwa, n mi ɓa zhin waʼazi n bugba kalayi, n nu-nuyi n jesun, ma wu kwo pei-pei shi kwo kunce ma zhin.<verse eid="COL 4:4"/></para>
  <para style="p">
    <verse number="5" style="v" sid="COL 4:5"/>Fye zhin apma n esa yi n fya bwa vinya, fya gna aza nabari manayi, fye la ce, shi fye daɓo n ɓai n wu. <verse eid="COL 4:5"/><verse number="6" style="v" sid="COL 4:6"/>Fye fa efye azata ɓa ze a manayi n tukwoyi gyi, n na ɓai fya bwa amsa manayi n fye ɓa ga aza.<verse eid="COL 4:6"/></para>
  <para style="s1">Gnaɓi</para>
  <para style="p">
    <verse number="7" style="v" sid="COL 4:7"/>Tikikus eyi zado ye-yei, wo ɓa gnafye shi mi wulo, wo zhin oza nu n wo zhin tnu-tnu n kalayi, woi zhin Dagayi tnu-tnu n gnisun n mi yi. <verse eid="COL 4:7"/><verse number="8" style="v" sid="COL 4:8"/>Mi tnu n woi n na bai wa gye she fye wu, wa fumi bugba wa gami bugba kala njesun. <verse eid="COL 4:8"/><verse number="9" style="v" sid="COL 4:9"/>Mi tnu n Onisimus yi, eyi za ye-yei ɓemanayi zhinyi, oza nfye mi, owo n Tikikus yi ɓa ga fye nabari vinya.<verse eid="COL 4:9"/></para>
  <para style="p">
    <verse number="10" style="v" sid="COL 4:10"/>Aristarkus, n wo gnisun n miyi n ya nyi wo dnalo n kurkuku, wo tnu fye n wo gnaɓiyi n Markus yi Barnaba, zhalu shi ma gnafye nyi fye gwo Markus n na agmadayi n wa ɓe fye aba. <verse eid="COL 4:10"/><verse number="11" style="v" sid="COL 4:11"/>Yesu Yustus wo tnu fye lo nwo gna ɓiyi a deye zhin a Yahudiyi a Yesu-viyi nu, n ɓa kunsun lo n miyi, ɓai fumi bugba.<verse eid="COL 4:11"/></para>
  <para style="p">
    <verse number="12" style="v" sid="COL 4:12"/>Abafras, n wo gmi n fye ayi nyi, Yesu Kristi fyenu, wo tnu fye n wo gnaɓiyi, wo zhin aduwa cici ntu fye ɓo, woi nya Shekwoyi wa ga fye kala, wa bma fye zhin fya kpe wo nufi ye n sai vinya n na aɓo vinya n fye ɓa zhin. <verse eid="COL 4:12"/><verse number="13" style="v" sid="COL 4:13"/>Mi gnafye ɓehin-hin, woku tnu-tnu zhin fye n mwa n wo aduwa yi, n na a Yesuviyi n ɓafi n Lawudikiya n Hiyarabokis nyi.<verse eid="COL 4:13"/></para>
  <para style="p">
    <verse number="14" style="v" sid="COL 4:14"/>Likita Luka wo tnu fye n wo gnaɓi yi, n Dimas yi.<verse eid="COL 4:14"/></para>
  <para style="p">
    <verse number="15" style="v" sid="COL 4:15"/>Fye ɓi a Yesu-viyi gna n ɓa fi n Lawudikiya nyi, n Nimfas yi n na azai n ɓa ye zhi n wo puwa nyi. <verse eid="COL 4:15"/><verse number="16" style="v" sid="COL 4:16"/>Sanu n fya wasikaye ɓa, fya tnu n kwoi n Lawudikiya. Efyehin fya ba wasika n ma ka gaɓa nyi. <verse eid="COL 4:16"/><verse number="17" style="v" sid="COL 4:17"/>Fya gna Arkibbus, “La tabata lalle ho zhin oɓo lo n Dagayi wa gnaho ge ho zhin.”<verse eid="COL 4:17"/></para>
  <para style="p">
    <verse number="18" style="v" sid="COL 4:18"/>Emi gnaɓi nyi n mi rubutu yi n ma ka. Fye pami ɓo dna ya n kurkuku, Shekwoyi anabarka ɓa shekna fye, Amin.<verse eid="COL 4:18"/></para>
  <chapter eid="COL 4"/>
</usx>
