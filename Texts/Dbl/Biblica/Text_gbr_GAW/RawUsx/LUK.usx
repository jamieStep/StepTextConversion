<?xml version="1.0" encoding="UTF-8"?>
<usx version="3.0">
  <book code="LUK" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">LUKA</para>
  <para style="toc1">Luka</para>
  <para style="toc2">Luka</para>
  <para style="toc3">Luka</para>
  <para style="mt1">LUKA</para>
  <para style="im">Nabari Manayi shi Luka ɓei ka</para>
  <para style="im">Nyakayi–Luka nu</para>
  <para style="im">Aba nwo ɓei dna–Kaisariya (?)</para>
  <para style="im">Aye–A.D. 60–65</para>
  <para style="im">Aɓo nɓa kafi–Luka ɓei zhin shigbeda nu, Woi gni zan-zan n Bulus yi. Wo ɓei ka wo Nabari Manayi ga Helleniyi-za nu ai yi wo ge Tiyafilus (1:4) wo ɓei ka ntu ge wa wu wo Yesu ngye oza nwo tarihi yi. Ntu ce nu Luke wa mwi anya nwyemwa yi woi ga anyipyeyi nnao ɓei zhin ncei. Wo ɓei ya wa ga nabari Yesu mama nya n ɓinyikwoyi aba, woi wu aɓo nɓa to kafi lo nna littafi ajem. Wa wu shi Yesu ɓei lo wa tnu-tnu n Galili, njesun shi wo ɓei lo Urushelima wa zhin atnu-tnu. N Yesu fi avun nwo kala-layi nvingwo wa ku abara fa zhi ɓai pmi iko nshe.</para>
  <para style="iot">Aɓo-tukwo:</para>
  <para style="io1">1. Yesu ma-ma nwo i-nawyi <char style="ior"><ref loc="LUK 1:1-2:52">1:1–2:52</ref></char></para>
  <para style="io1">2. Yesu batizma zhin nwo Jaraba <char style="ior"><ref loc="LUK 3:1-4:13">3:1–4:13</ref></char></para>
  <para style="io1">3. Yesu tnu-tnu n Galili <char style="ior"><ref loc="LUK 4:14-9:50">4:14–9:50</ref></char></para>
  <para style="io1">4. Yesu wa lo Urushelima <char style="ior"><ref loc="LUK 9:51-19:27">9:51–19:27</ref></char></para>
  <para style="io1">5. Yesu tnu-tnu n Urushelima <char style="ior"><ref loc="LUK 19:28-20:47">19:28–20:47</ref></char></para>
  <para style="io1">6. Beda tu aɓo tukwo n Ba e lo <char style="ior"><ref loc="LUK 21:1-38">21:1-38</ref></char></para>
  <para style="io1">7. Yesu fi nwo kala-layi <char style="ior"><ref loc="LUK 22:1-24:53">22:1–24:53</ref></char></para>
  <para style="imte1">Luka</para>
  <chapter number="1" style="c" sid="LUK 1"/>
  <para style="p">
    <verse number="1-2" style="v" pubnumber="1,2" sid="LUK 1:1-2"/> Emi nugundo n wo ye Shekwoyi nyi aza ku nabari ka n mwa n Kristi tukwo. Ɓa ɓei bwa a nabari ye n aza nu n ɓa ɓei wo n Yesu abara nyi. Ɓedo n aza n ɓa gye Yesu n ɓa hin tukwoyi. <verse eid="LUK 1:1-2"/><verse number="3" style="v" sid="LUK 1:3"/>Amma mi cei pma ma dnawye ma gye ko nabari ye zhin gaiciya nu. Nsayi ma kaho gna. <verse eid="LUK 1:3"/><verse number="4" style="v" sid="LUK 1:4"/>Nnabai kwa bma ho zhin ha kpe gaiciya ye n na ei wu ho nyi.<verse eid="LUK 1:4"/></para>
  <para style="s1">Malaika Wa Wu Wohin N Zakariya Aba</para>
  <para style="p">
    <verse number="5" style="v" sid="LUK 1:5"/>Zaho ɓei nyi ai yiwo ge Zakaria. Wo ɓei zhin malami dnagmayi nu n esa Hiridus ɓei gyibe n cei n Yahudiya nyi. Zakaria ɓei dna n Abija ebye nu. Oɓanu ɓei zhin tnu-tnu nna duwa nyakun n sahi. Ai yi ewo nyiko ge Alizabatu. Wo ɓei zhin prist nu ce. Ntuge wo ɓei zhin Haruna Yawyi nu. <verse eid="LUK 1:5"/><verse number="6" style="v" sid="LUK 1:6"/>Zakaria n Alizabatu yi ɓei zhin aza manayi nu. Ɓa ɓei n zafun manayin njesun ɓai zhin aɓo manayi. <verse eid="LUK 1:6"/><verse number="7" style="v" sid="LUK 1:7"/>Amma ɓa to ɓei ni yi m, gama Alizabatu ɓei zhin lama nu. Nsayi kwa ɓai ku ze azakwoyi.<verse eid="LUK 1:7"/></para>
  <para style="p">
    <verse number="8-9" style="v" pubnumber="8,9" sid="LUK 1:8-9"/> Nwyihoi Zakaria dna n aduwa nyakun wo zhin tnu-tnu, gama owo gwodo nu ɓei zhin tnu-tnu n mako yi. Kuria ku gyi wo nwo ɓalo woi zhin hadaya nna duwa nyakun ga Shekwoyi. <verse eid="LUK 1:8-9"/><verse number="10" style="v" sid="LUK 1:10"/>Nsayi kwa nza zhi laɓa nbmi ɓai zhin aduwa. Shi ɓa ɓei zhin ɓai shin zhin nyi, nsaho-sahoi nza lo ntuge woi zhin hadaya ye pya, wato wo gyi turare na ga Shekwoyi.<verse eid="LUK 1:10"/></para>
  <para style="p">
    <verse number="11-12" style="v" pubnumber="11,12" sid="LUK 1:11-12"/> Esanu wo ɓei dna n cei n haikali to wo dna ce m, wa jeje wa gye malaika gni n wo bwaizhe bwa. Zakaria wa ku jeje.<verse eid="LUK 1:11-12"/></para>
  <para style="p">
    <verse number="13" style="v" sid="LUK 1:13"/>Malaika ciwo ge, “Zakaria, to wo dna m, gama maɓe ma gnaho ge Shekwoyi ku eho aduwa wo. Oho nyiko alizabatu ɓa ma eɓi. Hoɓa tu ewoye ge Yohanna. <verse eid="LUK 1:13"/><verse number="14" style="v" sid="LUK 1:14"/>Eho n Alizabatu yi fyeɓa bwa agmada yakwo esalu n fye ɓei mawo n cei. Aza n mwa be gye ɓei dagma nfyei n jesun. <verse eid="LUK 1:14"/><verse number="15" style="v" sid="LUK 1:15"/>Gama woɓa zhin Shekwoyi oza nu sosai nya. Fye to yege wo sin ejen ko fyewyi, amma wo ɓa nu n zafun gyi-gyi-yi har ma kafin a ma wo. <verse eid="LUK 1:15"/><verse number="16" style="v" sid="LUK 1:16"/>Owonu ɓa zhin a Yahudawa n mwa ɓa ɓe Shekwoyi aba. <verse eid="LUK 1:16"/><verse number="17" style="v" sid="LUK 1:17"/>Owo zafun ɓa wu ngye anabi Iliya nya nu. Wo ɓa ɓe n Kristi abye ntu ge wa zhin aza ɓa zhin shiri ntu Kristi ɓeɓe ɓo. Aza yakwo bugba ɓa wu ngye aɓi nya. Woɓa zhin aza nɓa ta woɓom ɓa kuze aza nɓeyekpe yi.”<verse eid="LUK 1:17"/></para>
  <para style="p">
    <verse number="18" style="v" sid="LUK 1:18"/>Zakaria wa ci malaika ge, “Ai, deye ta ye zhin! Ntuge mila kwo, emi nyikwo jesun, wo la kwo.”<verse eid="LUK 1:18"/></para>
  <para style="p">
    <verse number="19" style="v" sid="LUK 1:19"/>Nsayi malaika ciwo ge, “Emi nu zhin Malaika Jibrailu. Mi gni n Shekwoyi abye nu cici. Ewo nu na tnumi nge ma ɓe eho aba. <verse eid="LUK 1:19"/><verse number="20" style="v" sid="LUK 1:20"/>Amma shi ho to gami ɓeda gaiciya nyi m, ho ta mi ha shan ɓedam, sai eho nyikwo wola eɓi ma. Gama dole emi ɓeda kwa nu.”<verse eid="LUK 1:20"/></para>
  <para style="p">
    <verse number="21" style="v" sid="LUK 1:21"/>Esa n malaika ɓei da ɓo n woi nyi kwa, azai zhi n bmi ɓai pmi Zakaria to ɓai kpeɓo n kwo zhin woi la mwasa lo nu. <verse eid="LUK 1:21"/><verse number="22" style="v" sid="LUK 1:22"/>Esa n wo ɓei gmiɓe, to ɓa gye woi mi woi daɓo m. Aza ku kpe ge woku ɓewyegye gye gama wo ɓei ku zhin ɓa n nab-wai. <verse eid="LUK 1:22"/><verse number="23" style="v" sid="LUK 1:23"/>Zakaria kwa wa dna n aduwa nyakun woi zhin tnu-tnu shi ewo anyipyeyi ɓei ku nu wa lo api. <verse eid="LUK 1:23"/><verse number="24" style="v" sid="LUK 1:24"/>Esafyewyi, Alizabatu ewo nyikwo wa gni n nuboi. Alizabatu kwa wa wohin so dna har apya ngu atnu.<verse eid="LUK 1:24"/></para>
  <para style="p">
    <verse number="25" style="v" sid="LUK 1:25"/>Wa cige, “Shekwoyi zhin eza sun-sungye nyanu. Gama Wola vinyikwo shin miya har woi la eɓi gami.”<verse eid="LUK 1:25"/></para>
  <para style="s1">Alkawali Oɓi Nya</para>
  <para style="p">
    <verse number="26" style="v" sid="LUK 1:26"/>Dna n epya tnanyihi Shekwoyi wa tnu n malaika yi, ai yi wo ge Jibrailu, n Nazarat nkwo dna n Galili nyi. <verse eid="LUK 1:26"/><verse number="27" style="v" sid="LUK 1:27"/>N nabai walo ɓinyikwoi ho aba n wo to shin gyewa n zaho-zahoyi m. Ai yiwo ge Maryamu. Ayi owo nugunyi ge Yusufu. Wo ɓei zhin Dawuda Yawyi nu.<verse eid="LUK 1:27"/></para>
  <para style="p">
    <verse number="28" style="v" sid="LUK 1:28"/>Jibrailu kwa wa lo Maryamu aba wa sawa mi wa cige, “Ho zhin oza ye-yehi nu. Shekwoyi kunsun lo n hoi.”<verse eid="LUK 1:28"/></para>
  <para style="p">
    <verse number="29" style="v" sid="LUK 1:29"/>Maryamu wa jeje to wa bwa awyega n nyayi n malaika ɓei gna wo m.<verse eid="LUK 1:29"/></para>
  <para style="p">
    <verse number="30" style="v" sid="LUK 1:30"/>Amma Malaika ciwo ge, “Maryamu to wo dna m, gama Shekwoyi la tuge ho ɓa bwa anabarka n mwa. <verse eid="LUK 1:30"/><verse number="31" style="v" sid="LUK 1:31"/>Esa fyewyi hoɓa gni n nuboi ha ma eɓi-nugbayi. Ha tuwoye ge Yesu. <verse eid="LUK 1:31"/><verse number="32" style="v" sid="LUK 1:32"/>Eɓi hi ɓa zhin eza dnagmayi nu har aɓa yiwo ge Shekwoyi ɓi. Shekwoyi kwa woɓa ga eɓiye ewo dada ʼbe wato woɓa tuwo n Dawuda shinkpegye. <verse eid="LUK 1:32"/><verse number="33" style="v" sid="LUK 1:33"/>Woɓa gyibe tu n Israila tukwo. Ewo begyi kwa kwo ta shan zo m.”<verse eid="LUK 1:33"/></para>
  <para style="p">
    <verse number="34" style="v" sid="LUK 1:34"/>Maryamu wa nya malaika ge, “Amma deye ɓa yezhin n wuna? Gama mito shin gyewan n zanugbayi doho-dohoyi m.”<verse eid="LUK 1:34"/></para>
  <para style="p">
    <verse number="35" style="v" sid="LUK 1:35"/>Malaika ciwo ge, “Zafun Gyi-gyi-yi ɓa ɓe daho (Shekwoyi iko kwa- kwo ɓa zekpe ho. Ntucenu eɓi nho ɓa ma nyi, wo ɓa zhin oza gyi-gyi-yi nu. Wo ɓa zhin Shekwoyi eɓi nu. <verse eid="LUK 1:35"/><verse number="36" style="v" sid="LUK 1:36"/>Nsaiye kwa eho dnawun wato Alizabatu wo gnilo n nuboi apya ngnu tnanyi. Wola bwa woi la kwo. A ɓei zhin ai cige wota maɓi m. <verse eid="LUK 1:36"/><verse number="37" style="v" sid="LUK 1:37"/>Gama Shekwoyi alkawali doho-dohoyi dole kwa nu.”<verse eid="LUK 1:37"/></para>
  <para style="p">
    <verse number="38" style="v" sid="LUK 1:38"/>Nsayi Maryamu wa cige, “Mi zhin Shekwoyi fyenu nu. Milaye ge wo zhin n miyi shi wo cei pma. Shekwoyi wo zhin eho ɓeda vinya n ha gnami nyi kwa nu.” Nsayi malaika bwi wye. To Maryamu wa shan wo wye gye m. <verse eid="LUK 1:38"/><verse number="39-40" style="v" pubnumber="39,40" sid="LUK 1:39-40"/> N anyipyei fyewyi avun, Maryamu wa lo azhiɓeyi n ape kni n Yahudiya, aba n Zakaria ɓedo n Alizabatu ɓei fi nyi.<verse eid="LUK 1:39-40"/></para>
  <para style="p">
    <verse number="41" style="v" sid="LUK 1:41"/>Sanu Maryamu ɓei ɓi ɓa gna eɓi n ko ɓei dna n Alizabatu nubo nyi kwa shan-shan dna mi. Alizabatu kwa wa nu n zafun yi.<verse eid="LUK 1:41"/></para>
  <para style="p">
    <verse number="42" style="v" sid="LUK 1:42"/>Wa ci Maryamu ge, “Shekwoyi ku alheri wu ho n anyikwo aje vinya. Eho ɓi kwa wo ɓa zhin a ga Shekwoyi mwa-mwa n dudu. <verse eid="LUK 1:42"/><verse number="43" style="v" sid="LUK 1:43"/>Ai mi to shin esa ye pya bwa m, gama eza n woɓa ma emi Dagayi nyi wola ɓemi gnaɓi. <verse eid="LUK 1:43"/><verse number="44" style="v" sid="LUK 1:44"/>Esanu n ha ɓe hoi ɓi mi gna nyi, shi mawo oho begye eɓi nkwo dna n mi nubo nyi, kwoyi shan-shan ntu agmada ɓo. <verse eid="LUK 1:44"/><verse number="45" style="v" sid="LUK 1:45"/>Ai hola gaiciya ga nge nya n Shekwoyi da kwo ɓa nu. Cenu na zhin woi tu ho anabarka ye pya.”<verse eid="LUK 1:45"/></para>
  <para style="p">
    <verse number="46" style="v" sid="LUK 1:46"/>Nsayi Maryamu wa cige, “Ma gode n Shekwoyi. <verse eid="LUK 1:46"/><verse number="47" style="v" sid="LUK 1:47"/>Mi dagma lo dna n Shekwoyi n wo gni mi nyi. <verse eid="LUK 1:47"/><verse number="48" style="v" sid="LUK 1:48"/>Gama wa shi ewo nyigun awye n wo to zhin nyaho nyi m. Nsai ye kwa aza ɓa yi mige anabarka da har nyalo-nyalo. <verse eid="LUK 1:48"/><verse number="49" style="v" sid="LUK 1:49"/>Gama Shekwoyi iko da nwo gyi-gyi-yi nyi wo ku oɓo wo-woyi zhin ga mi. <verse eid="LUK 1:49"/><verse number="50" style="v" sid="LUK 1:50"/>Wo gye aza sun-sun vinya n saho-sahoi, aza vinya nba gawo mwa-mwa nyi.<verse eid="LUK 1:50"/></para>
  <para style="p">
    <verse number="51" style="v" sid="LUK 1:51"/>“Ewo atnu-tnu zhin aɓo wo-woyi nu. Wo zhin wa zun aɓoko da ɓedo n atuko-gnana-kwoyi anyigyi ya. <verse eid="LUK 1:51"/><verse number="52" style="v" sid="LUK 1:52"/>Wo la begyi gmi n asu akun woi la ga azagbayi. <verse eid="LUK 1:52"/><verse number="53" style="v" sid="LUK 1:53"/>Wo ku anya manayi ga awyekwo yi, amma anyabwayi wa ku ɓa gnami ntna nyaho. <verse eid="LUK 1:53"/><verse number="54" style="v" sid="LUK 1:54"/>Njesun n saiye wola owo fyenu ɓo pa, wato Israila. Woto ze owo alkawali amwi n wo ɓei zhin ge wa gyeɓa sun-sun. <verse eid="LUK 1:54"/><verse number="55" style="v" sid="LUK 1:55"/>Gama woɓo zhin eyi dada Ibrahim ɓedo n wo aɓiyi, alkawali nge woɓa gyeɓa sun-sun har nyalo-nyalo.”<verse eid="LUK 1:55"/></para>
  <para style="p">
    <verse number="56" style="v" sid="LUK 1:56"/>Maryamu kwa wa dna n Alizabatu yi har apya ngnu ata. Shi apya ngnu ata ɓei ku wo nu nsahi, wa ieze lo owo zhi.<verse eid="LUK 1:56"/></para>
  <para style="s1">Ala Yohanna Bapizma Zhinyi Ma</para>
  <para style="p">
    <verse number="57" style="v" sid="LUK 1:57"/>Nsayi kwa esai la Alizabatu nu n woɓa kagna n cei, wa ma eɓi nugbayi. <verse eid="LUK 1:57"/><verse number="58" style="v" sid="LUK 1:58"/>Nabari ewo kagna nya kwa gnami laɓa n wo aje vinya, ɓai da shi Shekwoyi wa gyewo sun-sun n wu. Ai da zaho-zahoi laɓa.<verse eid="LUK 1:58"/></para>
  <para style="p">
    <verse number="59" style="v" sid="LUK 1:59"/>Shi anyipyei ɓei ku nu ngun nyimwa-nyimwa, owo anugundo ɓaɓe ntu ge ɓa dagma n kaciya zhin sa. Ɓai gye ge aɓa yi eɓi ge Zakaria nu, wato owo dada ye nu.<verse eid="LUK 1:59"/></para>
  <para style="p">
    <verse number="60" style="v" sid="LUK 1:60"/>Amma Alizabatu wa cige awo. “Aɓa yiwo ge Yohanna nu.” <verse eid="LUK 1:60"/><verse number="61" style="v" sid="LUK 1:61"/>Aza ciwo ge, “Eh! Ho shingye ai yi nyikadonu n yei pyayi n fye bye a?” <verse eid="LUK 1:61"/><verse number="62" style="v" sid="LUK 1:62"/>Nsayi ɓa nya eɓi da, ɓai zhin wo n nabwai.<verse eid="LUK 1:62"/></para>
  <para style="p">
    <verse number="63" style="v" sid="LUK 1:63"/>Wa gna ge agawo takarda n nabai wa ka ɓeda kpe. She a ɓei gawo, wa katu ge, “Aɓa yiwo ge Yohanna.” Deye ca wo aza vinya. <verse eid="LUK 1:63"/><verse number="64" style="v" sid="LUK 1:64"/>Nsayi-sayi kwa Zakaria wa ya ɓeda njesun, wa ga Shekwoyi mwa-mwa. <verse eid="LUK 1:64"/><verse number="65" style="v" sid="LUK 1:65"/>Ca wo aza laɓa n ɓa ɓei zhi ɓo nyi. Nabari yi kwa gakpe laɓa n Yahudiya ape kni. <verse eid="LUK 1:65"/><verse number="66" style="v" sid="LUK 1:66"/>Zaho-zahoi n wo ɓei wo ɓeye kwa, wa zhin tunani n mwa wa cige, “Ai mita kpelo shi eɓi ye ɓa ze m?” Gama Shekwoyi kun-sun lo n woi n zokwo do gbo.<verse eid="LUK 1:66"/></para>
  <para style="p">
    <verse number="67" style="v" sid="LUK 1:67"/>Zakaria owo dada kwa wa nu n Zafun Gyi-gyi-yi wa zhin anabci ye, wa cige,<verse eid="LUK 1:67"/></para>
  <para style="p">
    <verse number="68" style="v" sid="LUK 1:68"/>“Fye ga Dagayi, Shekwoyi Israila nya mwa-mwa, Gama wola ɓe ntu ge wa gye ewo aza, woi la gni-gni gaɓa njesun. <verse eid="LUK 1:68"/><verse number="69" style="v" sid="LUK 1:69"/>Wo ɓa tnuyi, Eza dnagmai n wo ɓa gni yi nyi. Wo ɓa gmi n Esu Dawuda Shekwoyi fyenu puwa nu. <verse eid="LUK 1:69"/><verse number="70" style="v" sid="LUK 1:70"/>Zagni yi ɓa ɓe shi Shekwoyi ɓei zhin alkawali, n wo anabi gyi-gyi-yi gbe. <verse eid="LUK 1:70"/><verse number="71" style="v" sid="LUK 1:71"/>Oza n wo ɓa gniyi n yi anuwun yi aknu, n na zayi vinya n ɓa wun yi nu nyi. <verse eid="LUK 1:71"/><verse number="72-73" style="v" pubnumber="72,73" sid="LUK 1:72-73"/> Shekwoyi ku sun-sun gye eya dada. Wo ku sun-sun gye Ibrahim gama wola owo alkawali ɓo pa, n wo ɓei zhin Ibrahim nyi. <verse eid="LUK 1:72-73"/><verse number="74" style="v" sid="LUK 1:74"/>Har woi gayi iko ya ci wo n tna edna. Eyi anuwun yi dna ta shan yiwo lo m. <verse eid="LUK 1:74"/><verse number="75" style="v" sid="LUK 1:75"/>Woi kuyi ze aza gyi-gyi-yi n Shekwoyi ɓami wa goyi, har ya zhi n wo aba n tna edna.<verse eid="LUK 1:75"/></para>
  <para style="p">
    <verse number="76" style="v" sid="LUK 1:76"/>“Oho, emi ɓi kwa aɓa yiho ge anabi Shekwoyi anabarkada nya. <verse eid="LUK 1:76"/><verse number="77" style="v" sid="LUK 1:77"/>Ho ɓa wu ewo aza shi ɓa-ɓa bwa gni-gni n wo. Wato a zhan ɓa ya n ɓa laifi. <verse eid="LUK 1:77"/><verse number="78" style="v" sid="LUK 1:78"/>Anya deye ɓa zhin vinya ntuge Shekwoyi sun-sun gye sa to diya m. Woɓa gayi buzangna gni-gni nya. <verse eid="LUK 1:78"/><verse number="79" style="v" sid="LUK 1:79"/>Wa ga aza buzangna n ɓa filo n wyegma ɓedo n efi nyi. Njesun wa zhin yi fi n zokwo bugba fu nya.”<verse eid="LUK 1:79"/></para>
  <para style="p">
    <verse number="80" style="v" sid="LUK 1:80"/>Eɓi hi wa ye Shekwoyi n mwa. Osa n wo ɓei mwa n cei kwa, wo ɓei dna n zhabui n wo gmanyi yi har osa n wo ɓei ya aza waʼazi zhin laɓa n Israila nyi.<verse eid="LUK 1:80"/></para>
  <chapter eid="LUK 1"/>
  <chapter number="2" style="c" sid="LUK 2"/>
  <para style="s1">Shi Aɓei Ma Yesu</para>
  <para style="p">
    <verse number="1" style="v" sid="LUK 2:1"/>Nsayi kwa Kaisar Agustus wa ga wyidna ge a ba aza vinya. Kaisar ɓei zhin esu nu n Roma <verse eid="LUK 2:1"/><verse number="2" style="v" sid="LUK 2:2"/>Aza ba ye nu ɓei zhin kmisunyi sanu Kirinius ɓei gyibe n Siria nyi.<verse eid="LUK 2:2"/></para>
  <para style="p">
    <verse number="3" style="v" sid="LUK 2:3"/>Ko ɓei zhin dole nu zaho-zahoyi wa lo ewo ayi ntu ge woi ga owo ye. <verse eid="LUK 2:3"/><verse number="4" style="v" sid="LUK 2:4"/>Yusufu kwa walo Baitalami. Wo ɓei lo ntu ge Dawuda zhi nu n sapai. Yusufu kwa wo ɓei zhin Dawuda awyi nu. Wa laka n Nazarat Galili nya. <verse eid="LUK 2:4"/><verse number="5" style="v" sid="LUK 2:5"/>Ɓa gnilo n Maryamu yi, Yusufu ɓei zhin Maryamu Nugunyi nu. Amma nsayi Maryamu ɓei gni n nuboyi.<verse eid="LUK 2:5"/></para>
  <para style="p">
    <verse number="6" style="v" sid="LUK 2:6"/>Sanu ɓaɓei fi n Baitalami, esa Maryamu nu n wo ɓa ma eɓi. <verse eid="LUK 2:6"/><verse number="7" style="v" sid="LUK 2:7"/>Wa ma eɓi nugbayi, owo ɓi kmisunyi. Wa kmi wo dna n bargo wa yawo dna n aba n ɓafi aburutu nyagyi nyi. Gama ɓa to ɓei bwa nyakun n azhiɓeyi puwa m.<verse eid="LUK 2:7"/></para>
  <para style="p">
    <verse number="8" style="v" sid="LUK 2:8"/>Nsukoyi azaho ɓei zhi n zhabui ɓai kna akni. <verse eid="LUK 2:8"/><verse number="9" style="v" sid="LUK 2:9"/>Sai malaika wa bayana gaɓa to ɓai pa ce m. Aba bmiya ʼnaya wai-wai n Shekwoyi mwa-mwayi. Har edna kwa woɓa sosai. <verse eid="LUK 2:9"/><verse number="10" style="v" sid="LUK 2:10"/>Amma malaika ciɓa ge, “Fye to wo edna m, gama ma ɓe fye n nabari manayi nu, n ato shin ko wo m. Ko zhin zaho-zahoi nya nu.<verse eid="LUK 2:10"/></para>
  <para style="p">
    <verse number="11" style="v" sid="LUK 2:11"/>“Gama n naiye ala anyi gyiyi ma n Baitalami. <verse eid="LUK 2:11"/><verse number="12" style="v" sid="LUK 2:12"/>Nfya lo fye ɓa gye oɓi kmidna n bargo n woi ya dna n aba nɓa zhin ɓa ga aburutu nyagyi nyi.”<verse eid="LUK 2:12"/></para>
  <para style="p">
    <verse number="13" style="v" sid="LUK 2:13"/>Nsayi kwa amalaika do ɓa kun n She ɓa yeɓedo n deyi ɓei ci Shekwoyi.<verse eid="LUK 2:13"/></para>
  <para style="p">
    <verse number="14" style="v" sid="LUK 2:14"/>Ɓa ko anyi ge, “Aga Shekwoyi mwa-mwa n She, Bugba fu kwa ku ɓe aza ɓa n ɓa da Shekwoyi nyi.”<verse eid="LUK 2:14"/></para>
  <para style="p">
    <verse number="15" style="v" sid="LUK 2:15"/>Sanu amalaika ye ɓei la jeze lo she aknikna yi ɓa cige, “Ko kamata lo ya lo Baitalami yi gye eɓo manayi ye n Shekwoyi ku wu yi nyi.”<verse eid="LUK 2:15"/></para>
  <para style="p">
    <verse number="16" style="v" sid="LUK 2:16"/>Ɓa kukala ɓa lo zhimi, ɓa lo ɓa gye Yusufu n Maryamu yi. Ɓa gye eɓi dna she aɓei gnaɓa n wu nyi. <verse eid="LUK 2:16"/><verse number="17" style="v" sid="LUK 2:17"/>Akniknayi ɓa gna zaho-zahoyi laɓa enya ko ku zhin, njesun nya amalaika gna ɓa. <verse eid="LUK 2:17"/><verse number="18" style="v" sid="LUK 2:18"/>Ezaho-zaho vinya n wo ɓei wo ɓedaye ca wo-wo. <verse eid="LUK 2:18"/><verse number="19" style="v" sid="LUK 2:19"/>Amma Maryamu wa ku aɓeye sofi n bugba woi zhin ɓa nubo nsasai.<verse eid="LUK 2:19"/></para>
  <para style="p">
    <verse number="20" style="v" sid="LUK 2:20"/>Nsayi aknikna yi ɓa jezelo zhabui ɓai ga Shekwoyi mwa-mwa ntu amalaika ɓo n ɓa ɓei ɓe nyi. Ntu ge ɓa ɓei ku gye eɓi shi malaika-ɓei gnaɓa nyi. <verse eid="LUK 2:20"/><verse number="21" style="v" sid="LUK 2:21"/>She anyipyeyi ɓo ku nu n gun nyimwa-nyimwa, alo n ɓi ntu ge a zhin wo kaciya. A tuwoye ge Yesu shi malaika ɓei da nyi.<verse eid="LUK 2:21"/></para>
  <para style="p">
    <verse number="22" style="v" sid="LUK 2:22"/>She esa ɓei laɓe ntu ge Maryamu wa ze wohin gyi-gyi-yi she Musa wyidna ɓei da nyi, ɓalo n Yesu yi n Urushelima ntu ge ɓo dnawo n Shekwoyi akun. <verse eid="LUK 2:22"/><verse number="23" style="v" sid="LUK 2:23"/>Gama Shekwoyi ɓei gna Musa n doka ge, “N nyikoza maɓi kmisunyi, zanugbayi, woɓa ze Shekwoyi nya.”<verse eid="LUK 2:23"/></para>
  <para style="p">
    <verse number="24" style="v" sid="LUK 2:24"/>Nsayi kwa Maryamu wa ɓe n sadaka yi ntu wohin gyi-gyi ɓo, ɓa ga alukpe ngnu aba ko kwa a tatam-bare a ɓi-ɓiyi. <verse eid="LUK 2:24"/><verse number="25" style="v" sid="LUK 2:25"/>Nwyihi kwa ozaho ai yi wo ge Simon n dna n Urushelima wa ɓe aduwa nyakun. Wo ɓei zhin oza manayi nu, woi wo Shekwoyi dna n nu-nuyi n zafun yi woi pmi Yesu ɓeɓe dna anyi. <verse eid="LUK 2:25"/><verse number="26" style="v" sid="LUK 2:26"/>Gama Zafun gyi-gyi-yi ɓei ku wu wo nge wo ta fi m, sai wo la gye oza n Shekwoyi ɓa tnu n woi. <verse eid="LUK 2:26"/><verse number="27" style="v" sid="LUK 2:27"/>Zafun Gyi-gyi-yi wa zhin wo ntu ge wa lo aduwa nyakun n wyihi. Sanu n Maryamu ɓedo n Yusufu yi ɓei ɓe ntu ge ɓa ga Shekwoyi eɓi ntuge ɓa nu Musa wyidna. <verse eid="LUK 2:27"/><verse number="28" style="v" sid="LUK 2:28"/>Simon ɓo dna. Wa la eɓiyi shi wa zhin Shekwoyi godiya.<verse eid="LUK 2:28"/></para>
  <para style="p">
    <verse number="29-31" style="v" pubnumber="29,30,31" sid="LUK 2:29-31"/> Wa cige, “Dagayi, fami ma fi n saiye, gama hoku oho alkawali Inu. Mi la oza gye n wo ɓa gni aza vinya nɓa laifi nyi. <verse eid="LUK 2:29-31"/><verse number="32" style="v" sid="LUK 2:32"/>Owo nu zhin buzangna n wo ɓa wu aza nɓa to kpeho ye m. Owo nu ɓa ɓe n daraja yi n ho aza Israila aba.”<verse eid="LUK 2:32"/></para>
  <para style="p">
    <verse number="33" style="v" sid="LUK 2:33"/>Yusufu n Maryamu yi kwa, cei wo ɓa, she Simon ɓei gni woi da aɓoye pya n Yesu tukwo.<verse eid="LUK 2:33"/></para>
  <para style="p">
    <verse number="34-35" style="v" pubnumber="34,35" sid="LUK 2:34-35"/> Simon wa tu ɓa anabarka, amma wa ci Maryamu ge, ebeyakwo ɓa fin ho n bugba, gama aza n mwa begye n Israila taye eɓi ye m. Amma oɓa nuwan nu. Amma aza n mwa ɓa bwa agmada n wo aba njesun, wo ɓa kun azaho ɓemwi bmi.<verse eid="LUK 2:34-35"/></para>
  <para style="p">
    <verse number="36-37" style="v" pubnumber="36,37" sid="LUK 2:36-37"/> Anabi nyikwozada, ai yiwo ge Anna, ɓei je dna n aduwa nyakun n wyihi. Wo ɓei zhin Fanuel nyigun nu. Fanuel kwa ɓei zhin Asher bye nu. Anna ɓei la kwo, gama wo ɓei zhin nyigbayi nu har aye Shinyimwa-nyimwa cei-anyi. Anna ɓei senu aye ngun tnaba nu kawai. To woi gmi n aduwa nyakun m, amma woi dna ɓa sukwo n nyipyeyi, woi zhin aduwa ga Shekwoyi.<verse eid="LUK 2:36-37"/></para>
  <para style="p">
    <verse number="38" style="v" sid="LUK 2:38"/>Wa ɓe sanu Simon ɓei gni wo daɓo n Maryamu ɓedo n Yusufu yi. Owohin ce wa ga Shekwoyi mwa-mwa, har wa gna azaje laɓa n Urushelima n ɓa ɓei kmi Kiristi ɓeɓe nyi, woi cige Masifu laɓe.<verse eid="LUK 2:38"/></para>
  <para style="s1">Ɓa Jeze Lo Nazarati</para>
  <para style="p">
    <verse number="39" style="v" sid="LUK 2:39"/>She ɓa ɓei ku zo n ɓoho-ɓohoyi vinya n wyidna da, ɓa kuka ɓa lo Nazarat n Galili kni. <verse eid="LUK 2:39"/><verse number="40" style="v" sid="LUK 2:40"/>Nɓonu n Yesu ɓei mwa, wa bwa ɓeyekpe n du wohin kala. Shekwoyi kwa, wa tuwo anabarka.<verse eid="LUK 2:40"/></para>
  <para style="p">
    <verse number="41-42" style="v" pubnumber="41,42" sid="LUK 2:41-42"/> Sanu Yesu ɓei bwa aye ngun awo-cei-aba wa lo Urushelima n gnisun nwo azamayi, ntuge ɓo zhin paska, n ɓa ɓei zhin ɓai lo eye-eye nyi. <verse eid="LUK 2:41-42"/><verse number="43" style="v" sid="LUK 2:43"/>Esanu n ɓa ɓei ku zo ɓa jeze lo oɓa yi Nazarat, amma Yesu wa ce dna n Urushelima. Owo azamayi to ɓai kpe m. <verse eid="LUK 2:43"/><verse number="44" style="v" sid="LUK 2:44"/>Gama ɓa ɓei gye ge wo dudu nu ngnisun nwo anugundo yi, ɓai gni zan-zan. Amma she wyeshe ɓei she to ɓa gye wo m, ɓa dnawo wye laɓa n azaje aba n a nugundo yi. <verse eid="LUK 2:44"/><verse number="45" style="v" sid="LUK 2:45"/>Sanu n ɓa to ɓei gye wo m, ɓa jeze lo Urushelima ntuge ɓo dnawo wye.<verse eid="LUK 2:45"/></para>
  <para style="p">
    <verse number="46-47" style="v" pubnumber="46,47" sid="LUK 2:46-47"/> Avun anyipyeyi ngu ata, ɓa gye wo dna n nyakun n gnisun amalami yi ɓai nya wo aɓo n ataurat. Ca wo zaho-zahoi she wa bwa ɓeyekpe ye pya.<verse eid="LUK 2:46-47"/></para>
  <para style="p">
    <verse number="48" style="v" sid="LUK 2:48"/>Owo adada n wo ʼya yi kwa ɓa ku jeje. Owo ʼya cige, “Eyi ɓi, kni na zhin hoi zhin yi lonu a? Ai akuyi ɓe ge yi zan ho zan yi n abaho-bahoi.”<verse eid="LUK 2:48"/></para>
  <para style="p">
    <verse number="49" style="v" sid="LUK 2:49"/>Yesu wa ciɓa ge, “Kni na zhin fyei zan mi zanyi a? Fye to ɓei kpe ge mi dnalo n aduwa nyakun n omi-dada puwa n?” <verse eid="LUK 2:49"/><verse number="50" style="v" sid="LUK 2:50"/>Amma toɓa bwa awyega n nyayi n wo ɓei da nyi m.<verse eid="LUK 2:50"/></para>
  <para style="p">
    <verse number="51" style="v" sid="LUK 2:51"/>Nsayi wa jezelo Nazarat n ɓai woi vi ɓa ɓo. Owo ya kwa waku aɓoye sofi n wo bugba. <verse eid="LUK 2:51"/><verse number="52" style="v" sid="LUK 2:52"/>Yesu kwa wa mwa n nahi ɓedo n ɓeyekpe yi. Shekwoyi ɓedo n azai ɓai ye wo.<verse eid="LUK 2:52"/></para>
  <chapter eid="LUK 2"/>
  <chapter number="3" style="c" sid="LUK 3"/>
  <para style="s1">Yohanna La Yawo Tnu-Tnu</para>
  <para style="p">
    <verse number="1-2" style="v" pubnumber="1,2" sid="LUK 3:1-2"/> Esu, Taiberius Kaisar ɓo ku ʼbe gyi aye awo-cei-atnu, nsayi nu Shekwoyi wa daɓo n Yohanna yi Zakaria nugun. Yohanna ɓei n wo puwai gni n zhabui nu n sayi. N sayi kwa Bilatus nu ɓei zhin esu n Yahudiya. Hirudus woi zhin esu n Galili. Owo zado kwa, Filibus woi gyi be tu Ituria tukwo n Traikonatus yi. Lisanias nu ɓei zhin Abiline esu. Nsayi kwa Anas ɓedo n Kayafas yi ɓei zhin malami dnagmayi. <verse eid="LUK 3:1-2"/><verse number="3" style="v" sid="LUK 3:3"/>Yohanna kwa wa zan-zan laɓa vi-viyi n Urdun gbei, woi zhin wa ʼazi ge, aza ɓa zhin baptsima. Batisma ye ɓo wu ge aza ʼɓa ku laifi fa n nabai a zhin ɓa gafara.<verse eid="LUK 3:3"/></para>
  <para style="p">
    <verse number="4" style="v" sid="LUK 3:4"/>Dna n anabci n Ishaya ɓei zhin nyi Yohanna ɓo zhin begye nu dna zhabui. Wa zhin Yesu zokwo aba. Wa ɓe ko pata ntuge wa vi. <verse eid="LUK 3:4"/><verse number="5" style="v" sid="LUK 3:5"/>Wa mi ape ya. Wa nu aba woi knu akwana ya laɓa. <verse eid="LUK 3:5"/><verse number="6" style="v" sid="LUK 3:6"/>Nsayi aza vinya ɓa gye zagniyi n Shekwoyi wa tnu n woi nyi. (Wato Yesu.)<verse eid="LUK 3:6"/></para>
  <para style="p">
    <verse number="7" style="v" sid="LUK 3:7"/>Fye wo misali Yohanna waʼazi nya sanu nwo ɓei zhin aza nyi. “Efye awa ɓi fye cei pma fya bui ena si, amma fye to cei pma fya ɓe Shekwoyi a ba m. Cenu zhin fye ye azhin fye baptisma ko? <verse eid="LUK 3:7"/><verse number="8" style="v" sid="LUK 3:8"/>To sai fya wu ge fye ku tuba zhin dna n fye zan zan mi. Fye to zhi fyei ci ge, yi zhin Ibrahim ayawyi nu m. Deye to kun lo m. <verse eid="LUK 3:8"/><verse number="9" style="v" sid="LUK 3:9"/>Nsaiye ma, Shekwoyi aze tatalva tulo nfye. Wo cei pma wa mifye ya zhi kni. Eh, shinwan doho-doho n kwo to ga ampanyi m, aɓa zunko ya, a yakwo dna n na.”<verse eid="LUK 3:9"/></para>
  <para style="p">
    <verse number="10" style="v" sid="LUK 3:10"/>Aza ci Yohanna ge, “Ho cei pma ya zhin kni nuʼa?”<verse eid="LUK 3:10"/></para>
  <para style="p">
    <verse number="11" style="v" sid="LUK 3:11"/>Yohanna ci ge, “Ngye ho na ajei lo ngnu aba, to, sai ha ga zaho gmanyi. Ngye ho nyagyi lo n mwa, to, sai ha cega ʼza nɓa to cei lo m.”<verse eid="LUK 3:11"/></para>
  <para style="p">
    <verse number="12" style="v" sid="LUK 3:12"/>Agadu goyi n ɓa zhin rikici sosai nyi, ɓa ku ɓe n nabai a zhin ɓa baptisma. Ɓa nya ge, “Yiɓa wu nwuna ge yiku alaifi fa?”<verse eid="LUK 3:12"/></para>
  <para style="p">
    <verse number="13" style="v" sid="LUK 3:13"/>Yohanna wa ciɓa ge, “Efye gaiciya zhin nu ɓa wu. Fye to gwo gadu ndu tu m.”<verse eid="LUK 3:13"/></para>
  <para style="p">
    <verse number="14" style="v" sid="LUK 3:14"/>Har ma a soja ɓo ku ɓe. Ɓa nyage, “To yiɓa zhin wuna ceʼa?” Yohanna wa gnage, “Fye to gwo agyiwye na kala yi m. Fye to ce akata fi ʼza pei-pei m. Fye fa efye albashi ɓa fye knu.”<verse eid="LUK 3:14"/></para>
  <para style="p">
    <verse number="15" style="v" sid="LUK 3:15"/>Ezaho-zahoyi ɓa pmi Masihu (Kristi) waɓe. Ɓa ɓo cei pma ɓa kpe kwo Yohanna nu zhin Masihu yi. Sai ɓa nyawo ntu ge ɓa kpe.<verse eid="LUK 3:15"/></para>
  <para style="p">
    <verse number="16" style="v" sid="LUK 3:16"/>Amma Yohanna waciɓa ge, “Mi zhin baptisima n nuwai nu kawai. Amma ozaho ɓelo safyewyi. Wo du mi lo n iko. Har ma mito knuce lo ma zhin wo bara m. Wo ɓo zhin fye baptisma n ena yi njesun n Zafun Gyi-gyi-yi. <verse eid="LUK 3:16"/><verse number="17" style="v" sid="LUK 3:17"/>Wo ɓo gna esin ajeya n awyi byegye yi. Nsayi woi gyi akpai na n enayi n kwo ta shan wu m. Amma woi shi awyi-byegye ajiya.” <verse eid="LUK 3:17"/><verse number="18" style="v" sid="LUK 3:18"/>Yohanna ɓo pma aza gna n lai nu, sanu n wo ɓei gna ɓa nabari manayi n cei nyi.<verse eid="LUK 3:18"/></para>
  <para style="p">
    <verse number="19-20" style="v" pubnumber="19,20" sid="LUK 3:19-20"/> Amma sanu n Yohanna ɓo da Hiridus ɓo, nge nya wa zhin nyi kwo to bmiya lo m, (Gama Hiridus ɓei la nyikwo gwo owo mado.) Hiridus wa Yohanna wan wa dna n kurkuku. Deye kwa ze ngye wo ye alaifi zhi wohin.<verse eid="LUK 3:19-20"/></para>
  <para style="p">
    <verse number="21" style="v" sid="LUK 3:21"/>Nwyihoi, sanu Yohanna ɓo ku baptisma zhin aza Yesu wa ku baptisma zhin ce. Sanu n wo ɓei gni woi zhin aduwa eshe kwa guya. <verse eid="LUK 3:21"/><verse number="22" style="v" sid="LUK 3:22"/>Zafun Gyi-gyi-yi n wu gye Lukpe wa ɓe wa yatu n Yesu. Nsayi begye ho kwa daɓo n She kwa cige “Ho Zhin emi ʼɓi ye-ye yi nu, Eho ɓo dami sarai.”<verse eid="LUK 3:22"/></para>
  <para style="s1">Yesu Azakwoyi</para>
  <para style="p">
    <verse number="23-38" style="v" sid="LUK 3:23-38"/>Yesu aye ɓo nyi ngye shita nu ʼsanu n wo ɓei ya tnu-tnu n cei nyi. Yesu ɓei zhin ngye Yusufu ʼɓi nu. Yusufu dada kwa Hali nu, Hali dada kwa Matthata nu. Matthata dada kwa Lavi nu. Lavi dada kwa Malki nu. Malki dada kwa Yonna nu, Yonna dada kwa Yusufu nu. Yusufu dada kwa Mattathiya nu. Mattathiya dada kwa Amos nu. Amos dada kwa Nahoma nu. Nahoma dada kwa Hosli nu. Hosli dada kwa Najjaya nu. Najjaya dada kwa Maʼatha nu. Maʼatha dada kwa Mattathiya nu. Mattathiya dada kwa, Shimi nu. Shimi dada kwa Yuseka nu. Yuseka dada kwa Joda nu, Joda dada kwa Yohanna nu. Yohanna dada kwa Risa nu. Risa dada kwa Zarubabila nu. Zarubabila dada kwa Nari nu. Nari dada kwa Malki nu. Malki dada kwa Ad-di nu. Addi dada kwa Kusama nu. Kusama dada kwa, Almadama nu. Almadama dada kwa Iri nu. Iri dada kwa Yosi nu. Yosi dada kwa, Aliazara nu. Aliʼazara dada kwa Yarima nu. Yarima dada kwa Matthata nu. Matthata dada kwa Lawi nu. Lawi dada kwa Shimʼon nu. Shimʼon dada kwa Yahuda nu. Yahuda dada kwa Yusufu nu. Yusufu dada kwa Yonanna nu. Yonanna dada kwa Aliyikima nu. Aliyikima dada kwa Malaya nu. Malaya dada kwa Minana nu. Minana dada kwa Matthata nu. Matthata dada kwa Nathan nu. Nathan dada kwa Dawuda nu. Dawuda dada kwa Yossa nu. Yossa dada kwa Abida nu. Abida dada kwa Buʼaza nu. Buʼaza dada kwa Salmuna nu. Salmuna dada kwa Nahoshina nu. Nahoshina dada kwa Aminadaba nu. Aminadaba dada kwa Arama nu. Arama dada kwa Hasruna nu. Hasruna dada kwa Farisa nu. Farisa dada kwa Yahuda nu. Yahuda dada kwa Yakubu nu. Yakubu dada kwa Ishaku nu. Ishaku dada kwa Ibrahim nu. Ibrahim dada kwa Tarah nu. Tara dada kwa Nahura nu. Nahura dada kwa Saruja nu. Saruja dada kwa Raʼuwa nu. Raʼuwa dada kwa Falaju nu. Falaju dada kwa Abiru nu. Abiru dada kwa Shalahu nu Shaluhu dada kwa Kinana nu. Kinana dada kwa Arfakahada nu. Arfakahada dada kwa sama nu. Sama dada kwa Nuhu nu. Nuhu dada kwa Lamaka nu. Lamaka dada kwa Matushalaha nu. Matsuhalaha dada kwa Anuhu. Alnuhu nu dada kwa Yanda nu. Yanda dada kwa Mahalailu nu. Mahalailu dada kwa Kanʼana nu. Kanʼana dada kwa Anesha nu. Anosha dada kwa Shitu nu. Shitu dada kwa Adamu nu. Adamu dada kwa Shekwoyi nu.<verse eid="LUK 3:23-38"/></para>
  <chapter eid="LUK 3"/>
  <chapter number="4" style="c" sid="LUK 4"/>
  <para style="s1">Yesu Jaraba</para>
  <para style="p">
    <verse number="1-2" style="v" pubnumber="1,2" sid="LUK 4:1-2"/> Nsayi Yesu woi dna gni n zafu wa fa Urdun wa lo zhabui, aba n Shetan bei zhin wo jaraba nyi har anyipyeiyi shinyi to woi gyi nyaho m. Mikun kwa wo gun.<verse eid="LUK 4:1-2"/></para>
  <para style="p">
    <verse number="3" style="v" sid="LUK 4:3"/>Shetan wa ci wo ge, “ngye ho zhin Shekwoyi nugun nu, gna akuta ye ɓa ze buredi.”<verse eid="LUK 4:3"/></para>
  <para style="p">
    <verse number="4" style="v" sid="LUK 4:4"/>Yesu wa dnaɓo gbe ge, “A kadna lo n litafi a nya lo n mwa n anyi ye n ɓa du bredi lo n daraja.”<verse eid="LUK 4:4"/></para>
  <para style="p">
    <verse number="5" style="v" sid="LUK 4:5"/>Nsayi Shetan la wo wa wu Yesu anyi ye vinya n sai gmanyi. <verse eid="LUK 4:5"/><verse number="6-7" style="v" pubnumber="6,7" sid="LUK 4:6-7"/> Shetan wa ci wo ge, mi ɓa gaho abegyi ye vinya n ɓa darajai ɓe ntuge ɓa zhi emi nya nu, ndai n ha yashi ha gami mwa-mwa.<verse eid="LUK 4:6-7"/></para>
  <para style="p">
    <verse number="8" style="v" sid="LUK 4:8"/>Amma Yesu wa dna ʼɓo gbe ge, “A kadna n Littafi dole nu ya ga Shekwoyi mwa-mwa gmanyi.”<verse eid="LUK 4:8"/></para>
  <para style="p">
    <verse number="9-11" style="v" pubnumber="9,10,11" sid="LUK 4:9-11"/> Nsayi Shetan wa lo n woi n Urushelima wa tuwo n aduwa nyakun ʼshe wa cige, “Ndai ho zhin Shekwoyi nugun nu, gye agnana zhi n ʼkni. Gama aka dna n litafi ge, Shekwoyi ɓa tnu n wo amalaika yi ɓa gni ho, n nabai to ha viya zhi n kni m.”<verse eid="LUK 4:9-11"/></para>
  <para style="p">
    <verse number="12" style="v" sid="LUK 4:12"/>Yesu wa ciwo ge, “Littafi kuda njesun, ‘To dna Shekwoyi oho Dagayi jaraba banza nya m.’ ”<verse eid="LUK 4:12"/></para>
  <para style="p">
    <verse number="13" style="v" sid="LUK 4:13"/>Sanu Shetan ɓei ku jaraba zo wo zhin wa fa Yesu, n sai fyewyi wa lo wo nya.<verse eid="LUK 4:13"/></para>
  <para style="s1">Yesu La Ya Wo Tnu-Inu</para>
  <para style="p">
    <verse number="14" style="v" sid="LUK 4:14"/>Nsayi Yesu wa jeze lo Galili n nunu yi n Zafun yi. Nsai-sai aza ku wo laɓa. <verse eid="LUK 4:14"/><verse number="15" style="v" sid="LUK 4:15"/>Zaho-zahoi wa ci Yesu ntu n wo waʼazi ɓo n aduwa nyakun.<verse eid="LUK 4:15"/></para>
  <para style="p">
    <verse number="16" style="v" sid="LUK 4:16"/>Sanu n wo ɓei ɓe Nazarat aba n wo ɓei mwa nyi, wa lo dna nɓa aduwa nyakun shi wo zhin wa shin aba n Shetan ɓei zhin wo jaraba nyi zhin. Wa laka gni ntuge wa ba littafi.<verse eid="LUK 4:16"/></para>
  <para style="p">
    <verse number="17-19" style="v" pubnumber="17,18,19" sid="LUK 4:17-19"/> A gawo Anabi Ishaya Littafi. Wa guya n aba kwa ci ge, “Shekwoyi Zafun kpe lo n mi. Gama wola mi kni ntuge ma da nabari manayi. Wo la mi tnu ge ma ka aza gna, n ʼɓa bugba to nkala yi lo m. Wola mi tnu ma da ge ma ka aza gna, nʼɓa bugba to nkala yi lo m. Wola mi tnu ma da ge a ɓa lo a kurkuku da ya, ma gu awyebuayi awye ya. Aza nɓa filo n azado kalkashi kwa a kun baya njesun, ma da ge Shekwoyi la shiri zhin, wa tu zaho-zahoyi anabarka n ɓa ɓe owo aba.”<verse eid="LUK 4:17-19"/></para>
  <para style="p">
    <verse number="20" style="v" sid="LUK 4:20"/>Wa kun Littafi yi wa ga oza n wo ɓei gawo nyi, wa sase. Aza vinya kwa ɓa ku atnubua ya gawo. <verse eid="LUK 4:20"/><verse number="21" style="v" sid="LUK 4:21"/>Nsayi wa cige, “Nnai ye aɓedaye ku nu.”<verse eid="LUK 4:21"/></para>
  <para style="p">
    <verse number="22" style="v" sid="LUK 4:22"/>Aza nɓa ɓo fi ɓo vinya ɓa daɓo, cei woɓa shi wo daɓo n wo. Ɓa ci ge Ashe Owo nu to zhin Yusufu nugun?<verse eid="LUK 4:22"/></para>
  <para style="p">
    <verse number="23" style="v" sid="LUK 4:23"/>Nsayi wa ciɓa ge kpekni fya gnami ɓeda yi konu nge “ngye gbisi kpe amishe shigbe ko zhin kohin.” Ko awyega ge, “Kni nu zhin ho ta zhin aɓo wowoyi n ho ayi ngye she ho ɓa zhin n Kafarnahum nyi ma? <verse eid="LUK 4:23"/><verse number="24" style="v" sid="LUK 4:24"/>Amma ma cifye ge Anabi ho to lo n wo n mwa-mwa yi dna n wa ayi m. <verse eid="LUK 4:24"/><verse number="25-26" style="v" pubnumber="25,26" sid="LUK 4:25-26"/> Misali fye palo shi anabi Iliya ɓo zhin ɓo wowoyi, ntuge wa bma nyigbayi zhin n Zarefat nyi. Wo ɓo gmi n Zidom nu. Amma fye kpelo ge anyigbayi ɓo nyi n mwa, n ɓa ɓei ye bmazhin n mikun sayi, gama ato ɓei zhi ogma m har aye ngnu ata. Mikun kwa ku aza wan. Amma ato ɓei tnu n Iliya yi n ɓa aba m. <verse eid="LUK 4:25-26"/><verse number="27" style="v" sid="LUK 4:27"/>Ko kwa zhin Elisha nubwo, n wo ɓei ka Naʼaman gna n wo kuturu nyasan nyi. Naʼaman ɓei gmi n Siria nu. Kni nu ɓei zhin to Elisha lo a Yahudawa ba nu ma?”<verse eid="LUK 4:27"/></para>
  <para style="p">
    <verse number="28" style="v" sid="LUK 4:28"/>Aɓedaye ɓa zhin ɓa, ɓa gyi minagyi. <verse eid="LUK 4:28"/><verse number="29" style="v" sid="LUK 4:29"/>Nsayi aza kuka zhi n na bai, ɓa wan Yesu ɓa lo n woi n epe she, n na bai ɓo shewoya fi n bwo. <verse eid="LUK 4:29"/><verse number="30" style="v" sid="LUK 4:30"/>Amma wa zan-zan dna nɓa tan-tasin wa fa ɓa zhi ɓo.<verse eid="LUK 4:30"/></para>
  <para style="p">
    <verse number="31" style="v" sid="LUK 4:31"/>Wa jeze lo Kafarʼnahum n Galili, woi zhin waʼazi ɓo n Satiwyi. <verse eid="LUK 4:31"/><verse number="32" style="v" sid="LUK 4:32"/>N ya ce, aza zhin mamaki n aɓei nwo ɓo da. Gama wo ɓei da ɓo ngye oza nu n wo kpe gaiciya ye. Woto ɓo zhin woi cige wa kawo-wo nu m.<verse eid="LUK 4:32"/></para>
  <para style="p">
    <verse number="33" style="v" sid="LUK 4:33"/>N wyihoi woi dna n aduwa nyakun woi wu nya, ozaho n wo ɓei n alijenu fi, wa la woi yi Yesu woi ci ge, <verse eid="LUK 4:33"/><verse number="34" style="v" sid="LUK 4:34"/>“Yesu Nazaratiyi, ho la ɓe ntuge ha gayi wahala. Suku-suku lo ho nya. Yita ye lo ya zhin nyaho n hoi m. Ai mi kpe ho ye lo. Oho nu zhin Shekwoyi Gyi-gyi-yi nugun.”<verse eid="LUK 4:34"/></para>
  <para style="p">
    <verse number="35" style="v" sid="LUK 4:35"/>Yesu wa zun wo ɓeda ya, wa ci alijenu yi ge, “La ce pi, gmiɓe.” Nsayi-sayi alijenu kwa she zayi ya zhi n kni, to kwa tu wo oci m Aza ɓei zhi n mwa ɓai gyeɓo.<verse eid="LUK 4:35"/></para>
  <para style="p">
    <verse number="36" style="v" sid="LUK 4:36"/>Ceʼa wo ɓa sosai har ɓa nyage, “Kni nu dna n zaye ɓeda har alijenu ɓai vi wo ɓo a?” <verse eid="LUK 4:36"/><verse number="37" style="v" sid="LUK 4:37"/>Nabari yi kwa laɓa ngye gbe-gbe-na, har aku wo laɓa vinya.<verse eid="LUK 4:37"/></para>
  <para style="p">
    <verse number="38" style="v" sid="LUK 4:38"/>Sanu n wo ɓei fa aduwa nyakun n wyiyi, walo Siman Puwa. Nɓo, wa gye Siman yezhi dna n zezebi yi. Azaʼɓa Yesu ge wo ka wo gna.<verse eid="LUK 4:38"/></para>
  <para style="p">
    <verse number="39" style="v" sid="LUK 4:39"/>Sai Yesu wa daɓo n ze-zebi yi kawai, nsai-sai wa gwo kagna. Wa lakala wa zhin ɓa nyagyi ɓo.<verse eid="LUK 4:39"/></para>
  <para style="p">
    <verse number="40" style="v" sid="LUK 4:40"/>Nwyesheyi, Anyasan yi n ɓa ɓo fi n zhi yi nyi, ɓa kunɓe vinya. Azaho ai ɓe n ɓai. Ɓa ɓe Yesu aba, wa kpe ɓa bwa har ɓa ku lafiya bwa oɓa vinya. <verse eid="LUK 4:40"/><verse number="41" style="v" sid="LUK 4:41"/>Azaho ɓei n alijenu yi fi, amma Yesu wa kun ɓa ya. Alijenu yi ɓei ci ge, “Ho zhin Shekwoyi ʼɓi nu.” Yesu kwa wa gnaɓa ge ɓa ku ce pi, ntuge ɓa ɓo kpe ge wo zhin Kristi nu.<verse eid="LUK 4:41"/></para>
  <para style="p">
    <verse number="42" style="v" sid="LUK 4:42"/>N labmi yi wa lo zhabui. Aza zan wo zanyi laɓa. Sanu n ɓa ɓei gye wo ɓa gyiwo wye n nabai to wa fa ɓa m. <verse eid="LUK 4:42"/><verse number="43" style="v" sid="LUK 4:43"/>Amma wa ciɓa ge, “Ko zhin dole nu ma zhin waʼazi Nabari manayi ye nya n abado ce. Gama ce na zhin ma ɓe.” <verse eid="LUK 4:43"/><verse number="44" style="v" sid="LUK 4:44"/>Ntu cenu wa zan-zan laɓa woi zhin waʼazi n aduwa nyakun n Yahudiya vinya.<verse eid="LUK 4:44"/></para>
  <chapter eid="LUK 4"/>
  <chapter number="5" style="c" sid="LUK 5"/>
  <para style="s1">Yesu Wa Yi Abara</para>
  <para style="p">
    <verse number="1" style="v" sid="LUK 5:1"/>N wyihoyi woi gni woi zhin waʼazi n nuwan zundna gbe n na yi ko ge Genesarit nyi, aza ɓe dawo n mwabegye ntu ge ɓa wo Shekwoyi ɓeda. <verse eid="LUK 5:1"/><verse number="2" style="v" sid="LUK 5:2"/>Yesu wa gye aya ho ngun aba, n nuwan gbe. Anyada ɓei fi ɓai zhan awyisala wan nya ya. Aza to ɓei fi n ya m. <verse eid="LUK 5:2"/><verse number="3" style="v" sid="LUK 5:3"/>Sanu Yesu ɓo lodna n ya mi, wa nya Siman nyada ɓo n nabai wa lo nkoi vivi n nuwan ʼgbe, n nabai n wo ɓami wa daɓo n nazayi dai-dai.<verse eid="LUK 5:3"/></para>
  <para style="p">
    <verse number="4" style="v" sid="LUK 5:4"/>Sanu n wo ɓei ku ɓeda zoda wa gna Siman ge, “Lo aba nko loloyi lo hoi she aburiji. Hoɓa wan abmiya n mwa.”<verse eid="LUK 5:4"/></para>
  <para style="p">
    <verse number="5" style="v" sid="LUK 5:5"/>Siman wa ciwo ge, “Shekwo mwasa, ai akuyi ɓe nu zhi. Dna n sukwo vinya, yi to mi yi wan nyaho-nyahoi m. Amma she ho ku gna ge yi zhin nyi, yi ɓa tumwi ya gye.”<verse eid="LUK 5:5"/></para>
  <para style="p">
    <verse number="6" style="v" sid="LUK 5:6"/>Sanu n wo ɓei zhin lonu, owo aburiji ʼwa abmiya n mwa har ɓai saya. <verse eid="LUK 5:6"/><verse number="7" style="v" sid="LUK 5:7"/>Ba yi oɓa zaje ntuge ɓa bma ɓa zhin. A kole-kole yi ngun aba, ɓaku nu n na wyesalai, har ngye ɓa shin fi n nuwan.<verse eid="LUK 5:7"/></para>
  <para style="p">
    <verse number="8" style="v" sid="LUK 5:8"/>She Siman Bitrus ɓei gye ɓo kwa zhin, wa ce ako-ko shi n Yesu aba wa cige, “Dagayi, fa yi ha lo ho nya mito kunce lo ma gni n ho aba m.” <verse eid="LUK 5:8"/><verse number="9" style="v" sid="LUK 5:9"/>Gama Siman n wa ʼzajeyi, ceɓo wo ɓa n awyesala n ɓa ɓei wan nyi. <verse eid="LUK 5:9"/><verse number="10" style="v" sid="LUK 5:10"/>Siman azaje wato Yakubu n Yohanna yi a Zebadi aɓi ca wo ɓa ce. Yesu wa ci ɓa ge, fye to wo dna m, gama fye ɓa zhin aza-wan yi nu nsayi (ɓa ɓe maɓa.)<verse eid="LUK 5:10"/></para>
  <para style="p">
    <verse number="11" style="v" sid="LUK 5:11"/>Sanu n ɓaɓo kun nuwan kwa ɓa fa aza vinya ɓa vi Yesu nsa-sayi.<verse eid="LUK 5:11"/></para>
  <para style="s1">Aza Nmwa Begye Ɓa Bwa Kagna</para>
  <para style="p">
    <verse number="12" style="v" sid="LUK 5:12"/>Nwyihoi Yesu dna n zhi ho, oza ho n kuturu nyasan yi, kwoi lawo mwa so-sai wa gye Yesu. Wa miya zhi n kni wa gyi Yesu wye nge wo kawo gna. Wa ci Yesu ge, “Dagayi, Suku-suku kami gna sarai.”<verse eid="LUK 5:12"/></para>
  <para style="p">
    <verse number="13" style="v" sid="LUK 5:13"/>Yesu wa tabwaya wa towo bwa. Wa cige, “Milaye, la kagna n nyasan ve.” Kuturu nyasan yi kwa fawo Nsai-sayi.<verse eid="LUK 5:13"/></para>
  <para style="p">
    <verse number="14" style="v" sid="LUK 5:14"/>Yesu wa gna wo ge, wo lo to wa da laɓa nya nkwo ku zhin m, n nabai a pirist ɓa dna wo wye. Wa ci Kuturu yi ge lo hoi zhin sadaka ntu kagna ɓo shi Musa owa da. Deye ɓa wu zaho-zahoi ge lalle ho la kagna. <verse eid="LUK 5:14"/><verse number="15" style="v" sid="LUK 5:15"/>Nabari ye kwa laɓa npye-pyei har aza ɓa ɓe n mwa ntuge ɓa wo owo waʼazi a ka ɓa gna n jesun. <verse eid="LUK 5:15"/><verse number="16" style="v" sid="LUK 5:16"/>Amma Yesu ɓei zhin wa wyiya cici wa lo zhabui ntuge wa zhin aduwa.<verse eid="LUK 5:16"/></para>
  <para style="p">
    <verse number="17" style="v" sid="LUK 5:17"/>Nwyihoi sa nu Yesu ɓo gni woi wu aza nya, a Yahudiyayi atukwoda ho ɓedo a Farisiyi ɓa ɓe ɓa ku sase zhi vivi (aɓei zhin ai gye ngye azayezhi ye ɓo kun n akauye nu n Galili, n Yahudiya yi, har ma n Urushelima yi.) Yesu kwa wo ɓei nunu yi n iko kagna nya yi.<verse eid="LUK 5:17"/></para>
  <para style="p">
    <verse number="18-19" style="v" pubnumber="18,19" sid="LUK 5:18-19"/> Kni ɓa zhia! Sai azaho ɓai zabmazhi latu n pece, ɓai ye ɓa duya to ɓa min. Sai ɓa gun kpe n nyakun she. Ɓa kma nyakunya ɓa shin wo ɓe cei aba Yesu ɓei gni nyi.<verse eid="LUK 5:18-19"/></para>
  <para style="p">
    <verse number="20" style="v" sid="LUK 5:20"/>She Yesu ɓo gye ɓa gaiciya ga wa cige, “Emi nugundo aku gafara zhin ho.” <verse eid="LUK 5:20"/><verse number="21" style="v" sid="LUK 5:21"/>A farisiyawa yi ɓa kuka zhi n minagyi yi ɓa cige, “Zeye gye ge wo zhin nyikado na? Ai deye zhin laifi dnagmayi nu. Zaho-zahoyi ta mi wa zhin za gafara m, sai Shekwoyi gmanyi.”<verse eid="LUK 5:21"/></para>
  <para style="p">
    <verse number="22" style="v" sid="LUK 5:22"/>Yesu ɓo ku kpe anya ʼɓa zhin nubo ncei. Wa nyaɓa ge, “Kni nu na zhin koi ze laifi dnagmay a? <verse eid="LUK 5:22"/><verse number="23-24" style="v" pubnumber="23,24" sid="LUK 5:23-24"/> Omi, oza tnu-tnu yi (Kristi) mi ikoi lo ma zhin aza gafara n anyi ye. Amma ntuge ma wu fye ge mida gaiciyanu mi ka nyasai ye gna.” Nsayi wa gna zabmazhi yi ge, “Ku ha pece ha lo api gama hola lafiya bwa.”<verse eid="LUK 5:23-24"/></para>
  <para style="p">
    <verse number="25" style="v" sid="LUK 5:25"/>Nsai-sayi kwa zaho-zahoi gni woi gye zabmazhi ʼgye a gnana wa ku a pece wa lo api woi ci Shekwoyi. <verse eid="LUK 5:25"/><verse number="26" style="v" sid="LUK 5:26"/>Zaho-zahoyi n wo ɓo gni ɓo wa ce ndna woyi, sai ɓa ci Shekwoyi ɓai cige, “Yi ku aɓo wowoyi gye n naiye.”<verse eid="LUK 5:26"/></para>
  <para style="p">
    <verse number="27" style="v" sid="LUK 5:27"/>Sanu n Yesu ɓei fa zhi yi, wa gye gadu goyi sasetu woi gwo gadu, (a gadu goyi ɓo zhin aza gyifi yi zanu.) Ai yi wo ge Lawi. Yesu wa ciwo ge, “Ɓe ha ze mi bara.” <verse eid="LUK 5:27"/><verse number="28" style="v" sid="LUK 5:28"/>Nsai-sayi, Lawi wa lakala wa fa nyaho-nyahoi wa vi Yesu.<verse eid="LUK 5:28"/></para>
  <para style="p">
    <verse number="29" style="v" sid="LUK 5:29"/>Sai Lawi wa yi aza nyagyi-gyi n wo puwa. Wo ɓei yi ko ntuge wa wu Yesu owo agmada nu. Lawi ɓei la owo anugnudo yi n na zai mwabegye njesun.<verse eid="LUK 5:29"/></para>
  <para style="s1">Akpezhinyi Ɓai Ce A wyi</para>
  <para style="p">
    <verse number="30" style="v" sid="LUK 5:30"/>Amma A Farisiyi ɓa gyi minagyi sosai. Ɓa nya owo abara ɓo, nya kwo zhin wo gyi nyagyi n laifi da yi lonu.<verse eid="LUK 5:30"/></para>
  <para style="p">
    <verse number="31" style="v" sid="LUK 5:31"/>Yesu wa ciɓa ge “ai oza n wo n nyasai owo nu zan shigbeda zanyi, to ge oza n wo lafiya yi m. <verse eid="LUK 5:31"/><verse number="32" style="v" sid="LUK 5:32"/>Emi ɓe mwi nu ge ma yi alaifida, ɓa fa ʼɓa laifi, amma toge ma bma aza zhin nɓa ta kpe lo ge ɓa zhin alaifida nu m.”<verse eid="LUK 5:32"/></para>
  <para style="p">
    <verse number="33" style="v" sid="LUK 5:33"/>Afarisiyi ɓa je ɓo nya, nya kwo zhin Yesu abara ɓai gyi nyagyi maimakon ɓa zhin azumi. “Ɓa cige Ai Yohanna abara ta gyi nyagyi lo m. Ɓa ce ɓai zhin aduwa nu kawai. Amma kni nu zhin oho abarai ce ɓai dagma nuʼa?”<verse eid="LUK 5:33"/></para>
  <para style="p">
    <verse number="34" style="v" sid="LUK 5:34"/>Yesu wa nya ɓa ge. “Oza nwo dagma wo zhin wa zhin azumi? Aza nɓa zhin amula ʼɓa nugundo ɓa zhin ɓa zhin ntna nyagyi? <verse eid="LUK 5:34"/><verse number="35" style="v" sid="LUK 5:35"/>Amma osa ɓelo n na ɓei wu mula ɓa n sayi nu n ɓa to ɓei gyi nyagyi m.”<verse eid="LUK 5:35"/></para>
  <para style="p">
    <verse number="36" style="v" sid="LUK 5:36"/>Nsayi Yesu wa zhin misali ge, “Ata zhin a la eje woi-woyi a ci eje ko-kwoi n cei m, gama eje kwo-kwoyi ta mi n woi-woi shi m. Kwo ta da wye-gyen ma. <verse eid="LUK 5:36"/><verse number="37" style="v" sid="LUK 5:37"/>Njesun ata zhin a fi oje woi-woyi n apa kwo-kwoyi m, gama oje woi-woyi ɓa sa apa kwo-kwoyi ya har kwa zeya zhi laɓa. <verse eid="LUK 5:37"/><verse number="38" style="v" sid="LUK 5:38"/>Ko zhin dole nu a fi je woi-woi n apa woi-woi ce. <verse eid="LUK 5:38"/><verse number="39" style="v" sid="LUK 5:39"/>Amma eza to lo m n wo ku oje kwo-kwoyi sin, n wo cei pma wa je woi-woyi si m. Ɓa zhin ɓa cige, ‘Zokwo kwo-kwoyi gna bmiya.’ ”<verse eid="LUK 5:39"/></para>
  <chapter eid="LUK 5"/>
  <chapter number="6" style="c" sid="LUK 6"/>
  <para style="s1">Yesu Wa Kni Owo Abmazhinyi Wa Wu Ɓa Nya</para>
  <para style="p">
    <verse number="1" style="v" sid="LUK 6:1"/>Nwyihoi n Satiwyi, sanu Yesu n wo abara yi ɓei duya n awyizhin, ɓa bma awyi tukwo ɓai wuya ɓai gyi. <verse eid="LUK 6:1"/><verse number="2" style="v" sid="LUK 6:2"/>Amma A Farisiyi ho ɓa cige, “deye kwoto wulo dai-dai m. Ai oho abara lo ɓai do wyi nu. Ko to bmiya lo a zhin lonu n Satiwyi m.” (Wato oɓa sun-sun wyi nu.)<verse eid="LUK 6:2"/></para>
  <para style="p">
    <verse number="3" style="v" sid="LUK 6:3"/>Yesu wa ci ɓa ge, “Fye to shin ba n litafi nya n Dawuda ɓo zhin ɓedo n wa zai, sanu miknu ɓo gun ɓa nyi ko? <verse eid="LUK 6:3"/><verse number="4" style="v" sid="LUK 6:4"/>Dawuda ɓo lo dna n tent, wa la bredi nkwo ɓei tu n Shekwoyi abye nyi wa gyi kwo. Ɓedo n waʼazai. Ai deye toɓo bmiyan ko?” <verse eid="LUK 6:4"/><verse number="5" style="v" sid="LUK 6:5"/>Yesu wa je ɓa gna ge, “Omi nu zhin Satiwyi ye Dagayi.”<verse eid="LUK 6:5"/></para>
  <para style="p">
    <verse number="6" style="v" sid="LUK 6:6"/>Njesun n Satiwyi dohoi Yesu dna n ɓa aduwa nyakun woi wu ɓa nya. Oza ho wa ɓe dna ɓo ce n bwai sha-shayi. <verse eid="LUK 6:6"/><verse number="7" style="v" sid="LUK 6:7"/>A farisiyi ɓedo na malami ɓa shiwa wye zun ɓa gye kwo wo ɓa ka zayi gna n wyihi. Gama ɓa ɓei ce pma ɓa bwa nyaho nwo tukwo.<verse eid="LUK 6:7"/></para>
  <para style="p">
    <verse number="8" style="v" sid="LUK 6:8"/>Amma Yesu ɓo kpe oɓa bugba ye sarai. Wa ci nyasan yi ge “ɓe ha gni ya, zaho-zahoyi wa gye ho.”<verse eid="LUK 6:8"/></para>
  <para style="p">
    <verse number="9" style="v" sid="LUK 6:9"/>Nsayi Yesu wa ci a Farisiyi ɓedo n na malami ge, “Mi ce pma ma nya fye ɓoho. Ko bmiya lo oza zhin ɓo manayi n Satiwyi, kwo kwa ɓo nukwoyi? Ko bmiya lo a gni oza wyewyeyi kwo kwa a wu kwo?”<verse eid="LUK 6:9"/></para>
  <para style="p">
    <verse number="10" style="v" sid="LUK 6:10"/>Wa shi ɓa wye laɓa wa ci za yi ge, “ta oho bwa ya.” She wo ɓei ze zhin lonu kwa wu dai-dai. <verse eid="LUK 6:10"/><verse number="11" style="v" sid="LUK 6:11"/>Sai a Farisiyi ɓa gyi minagyi sosai. Har ɓai ye ɓa wuwo.<verse eid="LUK 6:11"/></para>
  <para style="p">
    <verse number="12" style="v" sid="LUK 6:12"/>Nwyihoi, Yesu wa lo epe sepa wa zhin aduwa har efye kwa gyi. <verse eid="LUK 6:12"/><verse number="13" style="v" sid="LUK 6:13"/>N labmi-la bmi yi, Yesu wa yi owo aviyi zhi, wakni owo abara nnabai ɓa knusun n woi.<verse eid="LUK 6:13"/></para>
  <para style="p">
    <verse number="14-16" style="v" pubnumber="14,15,16" sid="LUK 6:14-16"/> Oɓa ye nyi, Siman (a jewo yi ge Bitrus) Andrawus (woɓei zhin Siman zado nu) Yakubu, Yohanna, Filibus Barthamiw, Matta, Tomma, Yakubu (Alfeaus ɓi) Siman (wo ɓei dna n na za kampani nɓa gyi ʼBe nyi) Yahuda (Yakubu ɓi) ɓedo Yahuda Iskariot (owo nu ɓo kun Yesu).<verse eid="LUK 6:14-16"/></para>
  <para style="p">
    <verse number="17-18" style="v" pubnumber="17,18" sid="LUK 6:17-18"/> Sanu n ɓa ɓei shin ɓe n epe yi, ɓa ɓe sarari ho kwo shiko nyi ɓa ɓei ye kpe n pe nu, owo abara ɓe vivi n woi. Aza n mwa-begye ɓa shewo kna njesun. Gama aza ɓo la kun ɓe n nabai gbo-gbo. Ɓa kun n Urushelima, Tayor Sidom yi n na bai a ka ɓa gna. Wa kun alijenu ya n naza mwa njesun. <verse eid="LUK 6:17-18"/><verse number="19" style="v" sid="LUK 6:19"/>Ezaho-zahoyi ye wa to wo bwa, gama sanu n ɓa towo bwa ɓa kagna.<verse eid="LUK 6:19"/></para>
  <para style="p">
    <verse number="20" style="v" sid="LUK 6:20"/>Nsayi wa gna owo abara ge, “Fye dagma nfye to nyabwai yi m, gama Shekwoyi be mi zhin fye nyanu. <verse eid="LUK 6:20"/><verse number="21" style="v" sid="LUK 6:21"/>Fye dagma of ye amikun da gama nubo ɓa fufye. Fye dagma ofye abwiciyi, gama osa ɓelo n fye ɓei masan sosai. <verse eid="LUK 6:21"/><verse number="22" style="v" sid="LUK 6:22"/>Fye dagma of ye n naza ta yefye yi m, ɓai kpe fya gye ɓai da aɓo nukwoyi doho-dohoyi ntuge fye vi mi. <verse eid="LUK 6:22"/><verse number="23" style="v" sid="LUK 6:23"/>Fye dagma sosai gama fye ɓo bwa lada dnagmai n She mi. Ai ɓaɓo zhin anabawa kwo-kwoyi n lo nu nu.<verse eid="LUK 6:23"/></para>
  <para style="p">
    <verse number="24" style="v" sid="LUK 6:24"/>“Amma anyabwa yito n bugbafu yi io m, gama ɓa ku agmada pma bwa ya.<verse eid="LUK 6:24"/></para>
  <para style="p">
    <verse number="25" style="v" sid="LUK 6:25"/>“Ba wye-wyeyi lo n saiye, amma miknu lo kwoi pmi ɓa na bye. Oɓa san ma ɓei la ze bwici. <verse eid="LUK 6:25"/><verse number="26" style="v" sid="LUK 6:26"/>Njesun bugbawu lo na ʼzayi na ciɓa n saiye nyi, ntu ge azhin a ci anabi katai nlo nu-nu ci ci.<verse eid="LUK 6:26"/></para>
  <para style="p">
    <verse number="27" style="v" sid="LUK 6:27"/>“Fye wo ofye viyan, fye ye nfya nuwuyi, fye zhin ɓa aɓo manayi. <verse eid="LUK 6:27"/><verse number="28" style="v" sid="LUK 6:28"/>Fye zhin aduwa ga aza nɓa ta ye fye m, nge Shekwoyi wo tu ɓa anabarka.<verse eid="LUK 6:28"/></para>
  <para style="p">
    <verse number="29" style="v" sid="LUK 6:29"/>“Oza nu wa dnaho agnayi pmi, ha jewo ɓayi ga. Oza nu wa gwoho gbedo, ha gawo bace ɓedo. <verse eid="LUK 6:29"/><verse number="30" style="v" sid="LUK 6:30"/>Ga ezaho-zahoi enya n wa nyaho kwo ɓo. Sanu na gaho nyaho njesun, to ye ge ha jekwo gwo m. <verse eid="LUK 6:30"/><verse number="31" style="v" sid="LUK 6:31"/>Zhin aza ɓo she ho cei pma ɓa zhin ho ce.<verse eid="LUK 6:31"/></para>
  <para style="p">
    <verse number="32" style="v" sid="LUK 6:32"/>“Fye gye ge kwo bmiya lo fya ye aza nɓa ɓa ka fye ye kawai? Kni lada yi nu nfye ɓa bwa? Ai a Shetan da zhin ɓa zhin lonu. <verse eid="LUK 6:32"/><verse number="33" style="v" sid="LUK 6:33"/>N fya ye aza nɓa ye fye ce mi gye ɓe mana bo? Ai a Shetan da zhin ɓa zhin lo nu ce. <verse eid="LUK 6:33"/><verse number="34" style="v" sid="LUK 6:34"/>Nfya ga azanu gyiwye mwi kawai n ɓa ɓami ɓa gba fye ta, mi gye ɓe mana o?<verse eid="LUK 6:34"/></para>
  <para style="p">
    <verse number="35" style="v" sid="LUK 6:35"/>“Fye ye efya nuwun yi, fye zhin ɓa ɓe manayi, fye gaɓa nyamwi to ha gni hoi gye ge ɓa ɓa je ho gba m. Nsayi nu n ho lada ɓa mwa n she mi, fye ɓa ze Shekwoyi aɓi, gama wo zhin aza nɓa ta zhin godiya m ɓemanayi njesun n azai n ɓa zhin aza nukwoyi.<verse eid="LUK 6:35"/></para>
  <para style="p">
    <verse number="36" style="v" sid="LUK 6:36"/>“Zhin kokari ha wu aza yeye she oho dada eshe nya zhin wa wu nyi. <verse eid="LUK 6:36"/><verse number="37" style="v" sid="LUK 6:37"/>To gyi aza kutu-kutu m, ko kuwa ha da za ɓo nukwoyi m. Gama ko ɓei bwa jeze kpe ho nu. Zhin aza ɓemana ɓahin ɓa zhin ho ce. <verse eid="LUK 6:37"/><verse number="38" style="v" sid="LUK 6:38"/>Gama n ha ga, hoɓa bwa. Ho ɓa bwa lada n mwa oho mudu ɓa nu har koi knaya. Mudu n ha mwi n cei a ɓei ka ho mwi n koi nu.”<verse eid="LUK 6:38"/></para>
  <para style="p">
    <verse number="39" style="v" sid="LUK 6:39"/>Yesu wa ga ɓa a misali ye, “Wyebuayi ta mi wa bma wyebuayi do zhi m, tile ɓa kaya fi nbwo n gnisun. <verse eid="LUK 6:39"/><verse number="40" style="v" sid="LUK 6:40"/>Eza ɓa kpe nya ye ndu wo malami? Amma wo ɓa mi wa tumwi har wa ze ngye owo male ce.<verse eid="LUK 6:40"/></para>
  <para style="p">
    <verse number="41" style="v" sid="LUK 6:41"/>“Kni nu zhin hoi la damu ntu obyasukwo ɓo n kwo dna lo n ho ʼzado wye nyi, hoi gnilo n shiwan knunu yi dna n ho nya?<verse eid="LUK 6:41"/></para>
  <para style="p">
    <verse number="42" style="v" sid="LUK 6:42"/>“Ho ɓa mi nwuna ha gna ho zado emi zado fa ma gmi ho byasukwo ya nho wye, to hoi mi ho gye shinwan-knunu nkwo dna nho wye nyi ma? Zakwocednai, la Shinwan knunu gmiya nho wye kpa, ha mi ha gye wyeba sarai, ha gmi ho zado byasukwo ya nwo wye.<verse eid="LUK 6:42"/></para>
  <para style="p">
    <verse number="43" style="v" sid="LUK 6:43"/>“Shinwa manayi ta mi kwa ga ampanyi nukwoyi m. Shinwa nukwoyi kwa ta mi kwa ga ampanyi manayi m. <verse eid="LUK 6:43"/><verse number="44" style="v" sid="LUK 6:44"/>Azhin a kpe shinwa i manayi ye nkwo gyi-gyi nu. Ata taba a gye shinwa manayi n gyikpe n aknawuyi m. <verse eid="LUK 6:44"/><verse number="45" style="v" sid="LUK 6:45"/>Oza manayi zhin wa zhin aɓo manayi. Aɓo manayi zhin ɓa knu n wo bugba nu. Oza nukwoyi kwa wa zhin aɓo nukwoyi. Ɓa kun n wo bugba nu ce. Nya kwo dna bugba a zhin a gye kwo nɓeda.<verse eid="LUK 6:45"/></para>
  <para style="p">
    <verse number="46" style="v" sid="LUK 6:46"/>“To, kni nu zhin fyei yi mi ge, ‘Shekwoyi’ to fyei vi mi ɓeye ma? <verse eid="LUK 6:46"/><verse number="47-48" style="v" pubnumber="47,48" sid="LUK 6:47-48"/> Oza ho-zahoi nwa ɓe maba wa wo mi ɓeda har wa zhin kwo, wo wu ngye oza nu n wo mi nyakun tu napma. Sanu nase ci ncei, kwo ta shashan gama kwo mi gni lo sosai.<verse eid="LUK 6:47-48"/></para>
  <para style="p">
    <verse number="49" style="v" sid="LUK 6:49"/>“Amma aza nɓa wo mi to ɓai zhin biyaya m, ɓa wu ngye aza nu n wo mi nyaknu ntna fandeshe manayi. Sanu n ase a ci n cei kwo zhin kwa miya butuu.”<verse eid="LUK 6:49"/></para>
  <chapter eid="LUK 6"/>
  <chapter number="7" style="c" sid="LUK 7"/>
  <para style="s1">Aɓo Wowoyi Ngun Aba</para>
  <para style="p">
    <verse number="1" style="v" sid="LUK 7:1"/>Sanu Yesu ɓei ku waʼazi zo zhin wa jeze lo Kafarnahum.<verse eid="LUK 7:1"/></para>
  <para style="p">
    <verse number="2" style="v" sid="LUK 7:2"/>Nsayi kwa soja bara ho dna nyasan yi sanwo, har ngye wo ɓa fi. Soja yi ɓo zhin kaptin nu. <verse eid="LUK 7:2"/><verse number="3" style="v" sid="LUK 7:3"/>Sanu kaptin yi ɓei wo Yesu ɓo wa tnu a Yahudiyi atukwoda ge a yi Yesu ɓe cei. <verse eid="LUK 7:3"/><verse number="4" style="v" sid="LUK 7:4"/>Ɓalo ɓa gyi wye ge Yesu wo ɓe wa bma zhin. Gama Kaptin yi ɓo zhin za manayi nu. Ɓa cige, Ngye oza lo woiye bmazhin, to zeye dudu lo. <verse eid="LUK 7:4"/><verse number="5" style="v" sid="LUK 7:5"/>Gama wo ye a Yahudiyi sosai. Har ma wola aduwa nyakun mi yi.<verse eid="LUK 7:5"/></para>
  <para style="p">
    <verse number="6-8" style="v" pubnumber="6,7,8" sid="LUK 7:6-8"/> Sai Yesu wa lo n ɓai, amma kafin ɓa si puwa yi, Kaptin yi wa je aza tnu ge woto ɓe mi puwa m, gama mito kun ce lo m. Da ɓo kurum emi ʼɓi kwa wo a kagna. Mi kpelo ntuge mi zhin za nu n wo dna na za sinta. Amma aza filo n mi sin-ta ce. N ma cige, lo sai ɓa lo. N ma cige ɓe, sai ɓa ɓe. N maci ema ɓara ge zhin deye, sai Ba zhin. Ntu cenu, daɓo kurum omi fyenu ɓa kagna.<verse eid="LUK 7:6-8"/></para>
  <para style="p">
    <verse number="9" style="v" sid="LUK 7:9"/>Yesu ɓo ku mamaki zhin. Wa cige mi to shin zagye n Israila mi n gaiciya ga ye pya yi m. <verse eid="LUK 7:9"/><verse number="10" style="v" sid="LUK 7:10"/>Sanu Kaptin anugundo yi ɓei jeze ɓa gye fyenu yi la kagna.<verse eid="LUK 7:10"/></para>
  <para style="p">
    <verse number="11" style="v" sid="LUK 7:11"/>Esa fyewyi Yesu n wo abara yi alo Nain. Aza ɓa vi wo n mwa sosai. <verse eid="LUK 7:11"/><verse number="12" style="v" sid="LUK 7:12"/>Ɓasi ezhi yi ai lo nzai o bi. Eɓi n wo ɓei fi nyi kwa owo ya toɓo ndohoi shan sun m. Aza viwo n mwa ɓai cibwi.<verse eid="LUK 7:12"/></para>
  <para style="p">
    <verse number="13" style="v" sid="LUK 7:13"/>Sanu n Yesu ɓei gye wo, wa wo wo sun-sun, wa ci wo ge, “to zhin bwi ci m.” <verse eid="LUK 7:13"/><verse number="14" style="v" sid="LUK 7:14"/>Nsayi wa lo wa to zafi bwa, azafi layi ɓa ku kpe zhi. Yesu wa cige, “samari, wye-wyeyi ko jezebɓe da ho.”<verse eid="LUK 7:14"/></para>
  <para style="p">
    <verse number="15" style="v" sid="LUK 7:15"/>Eɓi yi wa laka sase woi daɓo n nazai n ɓa ɓei zhin ɓo nyi. Yesu kwa wa ga owo ya wo.<verse eid="LUK 7:15"/></para>
  <para style="p">
    <verse number="16" style="v" sid="LUK 7:16"/>Odna wo aza sosai. Har ɓa cige, “Anabi dnagmayi la e ya ba.” Yi ku Shekwoyi iko gye n naiye.<verse eid="LUK 7:16"/></para>
  <para style="p">
    <verse number="17" style="v" sid="LUK 7:17"/>Nabari yi kwa busi laɓa n Yahudiya har koi lo aknido.<verse eid="LUK 7:17"/></para>
  <para style="s1">Yesu N Yohanna Yi</para>
  <para style="p">
    <verse number="18" style="v" sid="LUK 7:18"/>Yohanna abara kwa ɓaku aɓoye wo vinya n Yesu ɓei zhin nyi sanu n ɓa ɓo gna Yohanna aɓoye. <verse eid="LUK 7:18"/><verse number="19" style="v" sid="LUK 7:19"/>Yohanna wa tnu aza ngun aba nge ɓa lo ɓa nya Yesu ge, “Oho nu zhin Masihu (Kristi) kwo kwa yi tu awye na bye a?”<verse eid="LUK 7:19"/></para>
  <para style="p">
    <verse number="20-22" style="v" pubnumber="20,21,22" sid="LUK 7:20-22"/> Aza yi ɓei lo ɓa gye Yesu gni wo ka anyasan gna. Aza bmazhi, awyebua yi, woi knu alijenu ya njesun. Sanu n ɓa ɓei nya Yesu bo, wa ciɓa ge, “Fye lo fye gna Yohanna ʼɓo fye ku wo, fyei ku gye n naiye. Azabmazhi zan-zan lo daidai. Awyebuayi gye wyeba. A Kuturu da ɓai kagna sarai, atnubua-gunayi wo ɓeda lo sarai. A zafi la jeze ɓe. Aza nɓa to nyabwai kwa ɓaku nabari manayi wo. <verse eid="LUK 7:20-22"/><verse number="23" style="v" sid="LUK 7:23"/>Fya ciwo ge anabarka tulo nza n woto fa mi gaiciya ga ɓo m.” <verse eid="LUK 7:23"/><verse number="24" style="v" sid="LUK 7:24"/>Sanu n ɓa ɓei la kukala Yesu wa daɓo n Yohanna tukwo ge, “Fye ɓei lo fye gye nyikado nu n Yahudiya zhabuiʼa? Agbe-gbe n ose ci kwoi pmi ɓa laɓa? <verse eid="LUK 7:24"/><verse number="25" style="v" sid="LUK 7:25"/>Fye ɓei gye wo n naje manayi kpe aje anakoi? Awo! Ai aza n ɓa dagma ɓa fi nsu puwa nu to ge n zhabui m. <verse eid="LUK 7:25"/><verse number="26" style="v" sid="LUK 7:26"/>Amma fye ɓei gye anabi nu? I oza ndu anabi kwa. <verse eid="LUK 7:26"/><verse number="27" style="v" sid="LUK 7:27"/>Littafi dwo nu ɓo sanu n kwa cige, ‘Miɓa tnu emi barayi n ma bye n nabai wa zhin zokwo gami.’ <verse eid="LUK 7:27"/><verse number="28" style="v" sid="LUK 7:28"/>Shi anyi shi, zaho-zahoi to lo n du Yohanna m. Amma kwo oza n wo zhin Kmaknayi n ʼshe mi wo du Yohanna lo.” <verse eid="LUK 7:28"/><verse number="29" style="v" sid="LUK 7:29"/>Aza n ɓaɓei wo Yohanna waʼazi kwa ɓa ku ye ge Shekwoyi ɓeda bmiya lo. A kuɓa zhin baptisma vinya. <verse eid="LUK 7:29"/><verse number="30" style="v" sid="LUK 7:30"/>Aza n ɓa ɓei ce kurum ɓanu ɓei zhin a Farisiyi n amalami. Ɓato ɓei ye Shekwoyi zokwo m. Cenu ɓei zhin toɓa ye Yohanna waʼazi m.<verse eid="LUK 7:30"/></para>
  <para style="p">
    <verse number="31" style="v" sid="LUK 7:31"/>“Mi ɓa da gena n azaye pya tukwoʼa? Mi ɓa mwi ɓado n kni ya? <verse eid="LUK 7:31"/><verse number="32" style="v" sid="LUK 7:32"/>Ɓa wu lo ngye aɓi nu kawai n ci aje ge ‘Ho ta ye amula wyefan lo m, ho ta ye azafi wyefan lo m.’ <verse eid="LUK 7:32"/><verse number="33" style="v" sid="LUK 7:33"/>Gama Yohanna to ɓei zhin woi gyi nyagyi m. To woi sin ejem, amma fya ci ge ‘Ai wola cenya.’ <verse eid="LUK 7:33"/><verse number="34" style="v" sid="LUK 7:34"/>Amma ma ɓe mi gyi nyagyi mi sin nya sisin. Fyei cige Wai zeye milo gyi, woi milo n sin, woi n na nugundo kasayi lo. <verse eid="LUK 7:34"/><verse number="35" style="v" sid="LUK 7:35"/>Amma fye kpe ge nya fye danyi, koto lo-lo m.”<verse eid="LUK 7:35"/></para>
  <para style="s1">Nyagyi Gyi Ho Pya</para>
  <para style="p">
    <verse number="36" style="v" sid="LUK 7:36"/>Farisiyi ho wa yi Yesu ge, wo ɓe wa gyi nyagyi n wo puwa. Yesu kwa to wa naɓo m. Sanu n ɓa ɓei sase ɓai gyi nyagyi. <verse eid="LUK 7:36"/><verse number="37" style="v" sid="LUK 7:37"/>Nyikwozaho karuwa wawo ge Yesu dna lo ɓo. Wa ɓe n nyiknu dnagmayi shi n turare nufi. <verse eid="LUK 7:37"/><verse number="38" style="v" sid="LUK 7:38"/>She wo ɓei lo dna n nyakun, wa ce ako-ko shi n Yesu aba woi cibwi. Owo awyenyi kayakpe n Yesu apita. Wa wun ya n wo tukwoyi. Wa zhin Yesu apita sunba wa ze turare ya kpe ɓa.<verse eid="LUK 7:38"/></para>
  <para style="p">
    <verse number="39" style="v" sid="LUK 7:39"/>Sanu n Farisiyi yi n wa yi Yesu nyi, ɓei gye lo nu. Wa gye karuwa n wo shi-shi lo nyi wa ci fi n wo bugba ge, “deye kwa wu pei-pei ge Yesu to zhin anabi nu m. Gama agnage Shekwoyi na tnuwo, wo kpe nyikwoza za ye pya ye n wo shi.”<verse eid="LUK 7:39"/></para>
  <para style="p">
    <verse number="40" style="v" sid="LUK 7:40"/>Nsayi Yesu wa dnawo tunani ɓe gbe ge, “Siman mi ei pma ma gna ho ɓoho.”<verse eid="LUK 7:40"/></para>
  <para style="p">
    <verse number="41" style="v" sid="LUK 7:41"/>“Oza ɓo nyi woi ga aza ta. Wa ga zaknayi ₦3,332. Waga zabayi ₦332. <verse eid="LUK 7:41"/><verse number="42" style="v" sid="LUK 7:42"/>Amma aza ngun abayi to ɓai mi ɓa gba nyada owo agyiwye ye m. Ntuce nu waku gafara zhin ɓa. Ho gye lo ngye. Nyikanu ɓei gna agmada n ɓa miʼa?” <verse eid="LUK 7:42"/><verse number="43" style="v" sid="LUK 7:43"/>Siman wa cige, “Mi gye lo ngye zayi nu n wo ɓei ce shi ₦3,332 nyi.” Yesu wa ciwo ge, “Ho kuda dai-dai.”<verse eid="LUK 7:43"/></para>
  <para style="p">
    <verse number="44" style="v" sid="LUK 7:44"/>Nsayi Yesu wa ci Siman ge, “Ho ku gye nyikoye n wo shin nyi, sanu ma, lodna n ho puwa ho to gami nuwan ge mi zhan apita m, amma wo la ɓa zhanya n wo awyenyi, har woi la ɓa wuya n wo tukwoyi. <verse eid="LUK 7:44"/><verse number="45" style="v" sid="LUK 7:45"/>Ho to zhimi sunba m. Amma woku sunba zhin ma pita i tunyi sanu ma loɓe nyi. <verse eid="LUK 7:45"/><verse number="46" style="v" sid="LUK 7:46"/>Ho to gami omi shin-shin yi m, amma wola turare nakwoyi zekpe ma pita. <verse eid="LUK 7:46"/><verse number="47" style="v" sid="LUK 7:47"/>Ntuce nu owo alaifi nɓa mwa lo nyi, aku gafara zhin wo, gama wo ye milo n mwa. Amma oza nazhiwo gafara fyewyi owo yeye bwasun fyewyi nu ce.”<verse eid="LUK 7:47"/></para>
  <para style="p">
    <verse number="48" style="v" sid="LUK 7:48"/>Nsayi Yesu wa ci nyikwoyi ge, “Aku gafara zhin ho.” <verse eid="LUK 7:48"/><verse number="49" style="v" sid="LUK 7:49"/>Aza nɓa ɓei kpe ɓai gyi nyagyi n woi nyi ɓa ci ge, “Zeye gye ge wozhin nyikado nu woi zhin aza gafara laɓa?”<verse eid="LUK 7:49"/></para>
  <para style="p">
    <verse number="50" style="v" sid="LUK 7:50"/>Amma Yesu wa ci nyikwoyi ge, “Oho gaiciya ga la ho gni, lo n lafiya yi.”<verse eid="LUK 7:50"/></para>
  <chapter eid="LUK 7"/>
  <chapter number="8" style="c" sid="LUK 8"/>
  <para style="s1">Nyabyei Nabari</para>
  <para style="p">
    <verse number="1" style="v" sid="LUK 8:1"/>Esa to ɓei shan mwan Yesu wa laɓa n Galili a zhi woi gna ɓa Shekwoyi bemi ɓeɓe ɓo. Wo ɓei gni sun n wo abarai awo cei ba. <verse eid="LUK 8:1"/><verse number="2" style="v" sid="LUK 8:2"/>Anyikwoza ho ɓei nyi ce n woɓei knu alijenuya n ɓa kwo kwa n wo ɓei ka ɓa gna nyi Maryamu Magadaliya ɓo nyi (Yesu ɓo la alijenu knaya nwo ngu tnaba) <verse eid="LUK 8:2"/><verse number="3" style="v" sid="LUK 8:3"/>Yuwannan Chuza nyikwo ɓo nyi ce (Chuza ɓei zhin Hiridus manaja nu woi dna esu puwa wye.) Susana ɓei nyi n nazai mwa nɓa ɓo zhin ɓai ga Yesu nyaho ntuge kwa bma wo zhin (ngye a gyiwye.)<verse eid="LUK 8:3"/></para>
  <para style="p">
    <verse number="4" style="v" sid="LUK 8:4"/>Nwyihoi Yesu wa ga aza misali ye n ɓa ɓei cei pma ɓa wo owo ɓeda nyi.<verse eid="LUK 8:4"/></para>
  <para style="p">
    <verse number="5" style="v" sid="LUK 8:5"/>Ozaho ɓei nyi wa lo ofwa ntuge wo bye anya. Sanu n wo ɓei lo adoho ɓa kaya zhi n zokwo, akpe ɓa pita, alu ɓa Ba ku ɓa gyi. <verse eid="LUK 8:5"/><verse number="6" style="v" sid="LUK 8:6"/>A doho ɓa kaya zhi n kni ho amma ekni yi ɓo na kutayi. Sanu nkwo ɓei la pa kwa ku fi gama ekni to ɓei nyi daidai m. <verse eid="LUK 8:6"/><verse number="7" style="v" sid="LUK 8:7"/>Adoho ɓa kayafi n a knawuyi, sanu n ɓa ɓei pa aknawuyi ɓa ɓa gyice. <verse eid="LUK 8:7"/><verse number="8" style="v" sid="LUK 8:8"/>Amma adoho ɓa kayazhin n kni manayi. Nyabye ye ɓo pa kwa zhin ampanyi sosai. (Sanu nwo ɓei da misali ye wa cige), “Oza n wo n tnubuaʼi lo, to sai wa wo.”<verse eid="LUK 8:8"/></para>
  <para style="p">
    <verse number="9" style="v" sid="LUK 8:9"/>Owo abara ɓa nya wo misali yi awyega ɓo.<verse eid="LUK 8:9"/></para>
  <para style="p">
    <verse number="10" style="v" sid="LUK 8:10"/>Wa cige, “Shekwoyi la ga fye n tuge fya kpe kwo awyega ye, gama ɓa zhin ɓa wu nya n mwa n Shekwoyi ebe mi tukwo. Amma azeye n ɓa zhi n mwa nyi ɓawo lo, amma ɓata gane lo m, ngye shi anabi sapai nya ɓei da nyi.<verse eid="LUK 8:10"/></para>
  <para style="p">
    <verse number="11" style="v" sid="LUK 8:11"/>“Okwo awyega nu nyi. Nyabye yi kwo nu zhin Shekwoyi ɓeda n aza ba. <verse eid="LUK 8:11"/><verse number="12" style="v" sid="LUK 8:12"/>Zokwo yi n nyabye ho ɓei kaya zhin nyi abugba kalada nu. Sanu ɓa wo Shekwoyi ɓeda Shetan zhin wa ɓe wa kukoya to wa ye ge ɓa ga gaiciya m. <verse eid="LUK 8:12"/><verse number="13" style="v" sid="LUK 8:13"/>Ekni akuta nya wu ngye aza nu, n ɓa wo Shekwoyi ɓeda amma ko ta bwa amizhi ba m. Ɓa kpelo ge ɓedayi zhin gaiciya nu har ɓa zhin ngye ɓa ga gaiciya sa fyewyi. Amma sanu n wahala ɓe, sai ɓa ta Shekwoyi zokwo ya.<verse eid="LUK 8:13"/></para>
  <para style="p">
    <verse number="14" style="v" sid="LUK 8:14"/>“Ado n ɓa kayafi n aknawuyi nyi, ko wu ngye aza nu nɓa wo har ɓaku gaiciya ga. Amma n navun anyiʼa wyeda zhin kwa ɓa gna-gna. Ntuce nu ɓa ta mi ɓa bma zado zhin ntuge wa vi nabari manayi m. <verse eid="LUK 8:14"/><verse number="15" style="v" sid="LUK 8:15"/>Amma ekni manayi wu ngye aza abugba manayi da nu. Ɓa zhin ɓa wo Shekwoyi ɓeda ɓa nyimako sosai har ɓa lo azado ncei, ntuge ɓa ka gaiciya ga ce.”<verse eid="LUK 8:15"/></para>
  <para style="p">
    <verse number="16" style="v" sid="LUK 8:16"/>“Dna n saho Yesu wa nya ge) Nyikado shin za gye n wo dna fitila na wa kwo dna n Shakunʼa? Ai a zhin a tu fitila n aba kwo ɓa ga buzangna nu. Ata zhin a sokwo dna m. <verse eid="LUK 8:16"/><verse number="17" style="v" sid="LUK 8:17"/>Deye kwa wuge nwyihoi aɓo kpe zaho-zahoi asiri ya a ɓei kun kwo wu nbmi sarai.<verse eid="LUK 8:17"/></para>
  <para style="p">
    <verse number="18" style="v" sid="LUK 8:18"/>“Ntucenu fye zhin peceiye shi fye wolo, gama oza n wo cei lo, aɓa gawo. Amma oza nwo to cei lo m, ko odo n wo gye ge wo cei lo nyi ma, aɓei la kwo gwo wo.”<verse eid="LUK 8:18"/></para>
  <para style="p">
    <verse number="19" style="v" sid="LUK 8:19"/>Nwyihoi, sanu n Yesu ʼya ɓedo n wa mado yi ɓei ɓe ntuge ɓa gye wo, to ɓa mi ɓa lofi nu aba n wo ɓei dna nyi m, ntuge aza ɓo zhi n mwa. <verse eid="LUK 8:19"/><verse number="20" style="v" sid="LUK 8:20"/>Sanu wo ɓei wo ge ɓa zhin lo n bmi, nge ɓa cei pma ɓa gye wo. <verse eid="LUK 8:20"/><verse number="21" style="v" sid="LUK 8:21"/>Wa cige, “Aza n ɓa wo Shekwoyi ɓeda ɓai zhin ko njesun, oɓanu zhin ʼmiya n mi amado yi, njesun.”<verse eid="LUK 8:21"/></para>
  <para style="s1">Nuwan N Esei Ɓa Vi Yesu Ɓeda</para>
  <para style="p">
    <verse number="22" style="v" sid="LUK 8:22"/>Nwyihoi n jesun Sanu Yesu n wa barai ɓo fi n oya, wa gna ɓa ge ɓa piya ntuge ɓa lo okma deyi. <verse eid="LUK 8:22"/><verse number="23" style="v" sid="LUK 8:23"/>Sanu n ɓa ɓei lo wa yashi ntuge wa wan egye kafin ɓa si. Sanu n wo ɓei wan gye aseʼa ci har ɓa ku lo wahala sosai, gama ko ɓo ce fyewyi oya kwa cekun.<verse eid="LUK 8:23"/></para>
  <para style="p">
    <verse number="24" style="v" sid="LUK 8:24"/>Balo n pye ɓa kun Yesu agyewyi ya, ɓa cige “Dagayi! Dagayi, ai yi ye ya bwi nuwan nu.” Nsayi wa daɓo n ese yi wa cige, Ese lafa ciɓo lonu. Nsayi-sayi kwa fa. <verse eid="LUK 8:24"/><verse number="25" style="v" sid="LUK 8:25"/>Nsayi wa ci wa bara ge, “Migye fye gaiciya? Ceʼa wo ɓa sosai har ɓa cige, Nyikado nu zeye yi har ese koi wo owo ɓeda?”<verse eid="LUK 8:25"/></para>
  <para style="p">
    <verse number="26" style="v" sid="LUK 8:26"/>Ɓa ku si ekma deyi. Gadarin kni nu ɓei nkoi, ai la pi Galili nuwan ya. <verse eid="LUK 8:26"/><verse number="27" style="v" sid="LUK 8:27"/>Sanu Yesu ɓo gmiɓe n oya ozaho n alijenu ɓei la dami woi wa ɓe Yesu aba. Wo to ɓei njei kpe m. Avingwo nu ɓei zhin wo puwa. <verse eid="LUK 8:27"/><verse number="28" style="v" sid="LUK 8:28"/>Sanu wo ɓei gye Yesu, wa ɓewyi nmwa, wa miyazhi n kni wa cige, “Ho ye ma zhin kni nu, Yesu Shekwoyi nugun duduyi? Suku-suku, to ga mi wahala m.”<verse eid="LUK 8:28"/></para>
  <para style="p">
    <verse number="29" style="v" sid="LUK 8:29"/>Gama Yesu ɓei ku gna alijenu yi nge ɓa kun ya nwo. Alijenu yi ɓo ku nuwo sosai. Har ma wo ɓei zhin wa agma gbeya, a ye a pawo n cei wa lo zhabui dna n ɓa iko. <verse eid="LUK 8:29"/><verse number="30" style="v" sid="LUK 8:30"/>Yesu wa nya alijenu yi ge, “A yi ho gena?” Ɓa ci ge, “Begye da” gama ɓa ɓei mwa begye. Ɓa ɓei fi n wo nlo dubu har ma n duya. <verse eid="LUK 8:30"/><verse number="31" style="v" sid="LUK 8:31"/>Alijenu yi ɓei zhin ɓai ɓa Yesu nabai to wayaɓa fi n bwokun nyalo-nyalo nya m.<verse eid="LUK 8:31"/></para>
  <para style="p">
    <verse number="32" style="v" sid="LUK 8:32"/>A burutu ho ɓei laɓa ɓai gyi anyagyi ɓo, Alijenu yi ɓa nya Yesu ntuge ɓa lofi n na burutu yi. Yesu wa ciɓa ge ɓa lofi. <verse eid="LUK 8:32"/><verse number="33" style="v" sid="LUK 8:33"/>Nsayi ɓa fa ʼzayi ɓa lofi na burutu yi. Aburutu yi kwa ɓa busi lo epe sepa ɓa kaya fi n ʼla. <verse eid="LUK 8:33"/><verse number="34" style="v" sid="LUK 8:34"/>Aburutu knayi kwa ɓa busi lo ezhi ho ɓai da nabari nya wo ku zhin.<verse eid="LUK 8:34"/></para>
  <para style="p">
    <verse number="35" style="v" sid="LUK 8:35"/>Safyewyi aza yezhi ntuge ɓa gye nya kwa zhin, ɓa gye zayi, na kun alijenu ya nwo nyi n sasetu n ajei kpe ndna n wohin hankali. Odna wo aza n mwa. <verse eid="LUK 8:35"/><verse number="36" style="v" sid="LUK 8:36"/>Aza n ɓa ɓei zhi ɓo, sanu Yesu ɓei kun alijenu ya nyi, ɓa ka za gna shi kwo ɓei zhin n wu. <verse eid="LUK 8:36"/><verse number="37" style="v" sid="LUK 8:37"/>Oɓa vinya nsayi ɓa ɓa Yesu, nge wo fa oɓa yi wa lo wo nya, gama odna o ku ɓa wo n mwa. Yesu kwa wa lo dna n oya wa piya lo ekma deyi njesun.<verse eid="LUK 8:37"/></para>
  <para style="p">
    <verse number="38" style="v" sid="LUK 8:38"/>Oza n Yesu ɓei kun alijenu ya n wo nyi kwa wa ɓe ntuge wagnilo n iYesu yi. Amma Yesu wa ciwo ge awo.<verse eid="LUK 8:38"/></para>
  <para style="p">
    <verse number="39" style="v" sid="LUK 8:39"/>Yesu wa ciwo ge, “Jezelo oho puwa ho gnaɓa aɓe wo-woyi n Shekwoyi ku zhin ho nyi.” Ntuce nu wa laɓa n zhimi woi da Yesu iko ɓo.<verse eid="LUK 8:39"/></para>
  <para style="s1">Zafi wa je wye-wyeyi bwa</para>
  <para style="p">
    <verse number="40" style="v" sid="LUK 8:40"/>N ekma deyi kwa aza gwo Yesu n agmadai, gama ɓa ɓo zhi ɓai pmi wo nu. <verse eid="LUK 8:40"/><verse number="41" style="v" sid="LUK 8:41"/>Nsahi ozaho ai yiwo ge Yayirus, aduwa nyakun tukwoda, waɓe Yesu aba woi ɓa wo ge, wo gni api ɓe n woi. <verse eid="LUK 8:41"/><verse number="42" style="v" sid="LUK 8:42"/>Gama owo ʼɓi gmanyi nyikwoza zyeyi 12 ɓei shi woi fi. Yesu wa du azaya laɓa, wo kun lo n Yayirus yi.<verse eid="LUK 8:42"/></para>
  <para style="p">
    <verse number="43-44" style="v" pubnumber="43,44" sid="LUK 8:43-44"/> Sanu n ɓa ɓei lo nyikwoza ho n wo ɓei ye a kawo gna, wa ɓe wa to Yesu bwa. Gama owo aye 12 nu woi kpe ami, amma wo to ɓei bwa kagna ko shiko nyi agyiwye ɓei ku wo zo, nge wo si ashigbe. Amma sanu n wo ɓei to Yesu je bwa ami yi ɓa zan wo, n sayi-sayi.<verse eid="LUK 8:43-44"/></para>
  <para style="p">
    <verse number="45" style="v" sid="LUK 8:45"/>Yesu wa cige, “Nyikado nu a tomi bwa? To wa bwa za m. Bitrus wa ciwo ge, Dagayi ai aza Shekna ho lo n mwa.<verse eid="LUK 8:45"/></para>
  <para style="p">
    <verse number="46" style="v" sid="LUK 8:46"/>“Amma Yesu wa ciwo ge, aʼa oza n wa tomi bwa nyi, wa zhin kwo woi kpe nu, gama kagna iko la gmiya n mi.”<verse eid="LUK 8:46"/></para>
  <para style="p">
    <verse number="47" style="v" sid="LUK 8:47"/>Sanu nyikwozayi ɓei gye ɓo la kunzhi lonu, wa ɓe Yesu aba woi vin wa ce akwo-kwo shi, wa da shi kwa zhin nwu, har wa bwa kagna.<verse eid="LUK 8:47"/></para>
  <para style="p">
    <verse number="48" style="v" sid="LUK 8:48"/>Yesu wa ciwo ge, “Omi ɓi oho gaiciyaga la ho kagna, loho nya n laifiyai.”<verse eid="LUK 8:48"/></para>
  <para style="p">
    <verse number="49" style="v" sid="LUK 8:49"/>Sanu Yesu ɓoye gni woi daɓo n nyikwoyi aɓe wo n nabari ge Yayirus ʼɓi lafi. Ntucenu Yesu to shan damu nge wa ɓe m.<verse eid="LUK 8:49"/></para>
  <para style="p">
    <verse number="50" style="v" sid="LUK 8:50"/>Amma sanu Yesu ɓei wo lonu wa ci Yayirus ge, “To damu, Gami gaiciya kurum. Nyaho ta zhin wo m.”<verse eid="LUK 8:50"/></para>
  <para style="p">
    <verse number="51" style="v" sid="LUK 8:51"/>Sanu ɓa ɓei si owo puwa, to Yesu wa ye ge zaho-zahoi wa lo dna n nyakun, sai dai Bitrus n Yakubu yi n Yohanna yi, njesun n Yayirus yi ɓedo n wo nyikwo yi. <verse eid="LUK 8:51"/><verse number="52" style="v" sid="LUK 8:52"/>Aza ɓo fi n mwa ɓai cibwi. Yesu wa ci ɓa ge, “Fye to zhin bwi ci m, ai wo to fi m, wo wan gye nu kurum.” <verse eid="LUK 8:52"/><verse number="53" style="v" sid="LUK 8:53"/>Amma aza ɓa mawo san, gama ɓa ɓo kpe ge wola fi.<verse eid="LUK 8:53"/></para>
  <para style="p">
    <verse number="54" style="v" sid="LUK 8:54"/>Nsayi wa la eɓi yi nbwa wa ciwo ge, “ɓinyikwoyi lakala.” <verse eid="LUK 8:54"/><verse number="55" style="v" sid="LUK 8:55"/>Nsayi-sayi wye-wyeyi kwa jezeɓe dawo. Wa lakala. Yesu wa gna ɓa ge fye gawo nyagyi wa gyi. <verse eid="LUK 8:55"/><verse number="56" style="v" sid="LUK 8:56"/>Ada owo dada n wo yayi sosai. Amma Yesu wa gnaɓa ge ɓato gna zaho-zahoi m. Shi kwa zhin n wu m.<verse eid="LUK 8:56"/></para>
  <chapter eid="LUK 8"/>
  <chapter number="9" style="c" sid="LUK 9"/>
  <para style="p">
    <verse number="1" style="v" sid="LUK 9:1"/>Nwyihoi Yesu wa yi owo abara zhi nnaba gmanyi, wa ga ɓa iko tu alijenu tukwo, ɓa kun ɓa ya ɓa ka nyasan doho-dohoi gna. <verse eid="LUK 9:1"/><verse number="2" style="v" sid="LUK 9:2"/>Wa tnu ɓa ɓa lo ntu ge ɓa zhin Shekwoyi ebemi wazi ɓai ka anyasan yi gna.<verse eid="LUK 9:2"/></para>
  <para style="p">
    <verse number="3" style="v" sid="LUK 9:3"/>Wa gna ɓa ge ɓa to la busi, ko pwakun, ko nyagyi, ko agyiwye ko aje ngun aba m. <verse eid="LUK 9:3"/><verse number="4" style="v" sid="LUK 9:4"/>Puwa nfya lo fya ku bwa fi ɓo nu har fya fa ezhi-hi.<verse eid="LUK 9:4"/></para>
  <para style="p">
    <verse number="5" style="v" sid="LUK 9:5"/>Aba nfya lo to a gwo fye m, fya fa ezhi-hi, fya abutuku luya zhi ɓa nfye apita. <verse eid="LUK 9:5"/><verse number="6" style="v" sid="LUK 9:6"/>Abara ɓa lo ɓai zhin wazi n na zhigba laɓa, ɓai ka aza gna.<verse eid="LUK 9:6"/></para>
  <para style="s1">Ca Wo Hirudis Nnazajei</para>
  <para style="p">
    <verse number="7" style="v" sid="LUK 9:7"/>Hirudis Sa-galili yi, wa wo aɓo nɓa ɓo zhin wa ku jeje, ntu ge azaho ɓei ci ge Yohanna batizma zhin-yi nu la laka n vingwo. <verse eid="LUK 9:7"/><verse number="8" style="v" sid="LUK 9:8"/>Azaho ɓa gna iliya nu, azaho ge anabi kwo-kwoi ho nu la jezeɓe, ai da laɓa.<verse eid="LUK 9:8"/></para>
  <para style="p">
    <verse number="9" style="v" sid="LUK 9:9"/>Hirudus wa ci ge, “Ai nɓei la Yohanna tukwo kpeya, nyikanu n zadeye yi nmi wo owo nabari nyi a?”<verse eid="LUK 9:9"/></para>
  <para style="p">
    <verse number="10" style="v" sid="LUK 9:10"/>Abara ɓa jezezhi ɓa wu Yesu lafiya aɓo nɓa ku zhin, wa ku ɓa ɓa lo Besaida. <verse eid="LUK 9:10"/><verse number="11" style="v" sid="LUK 9:11"/>Ama aza ɓei ku kpe aba nwa lo, ɓa vi wo lo: Wa gwo ɓa wa ya ɓa nya wu tu Shekwoyi ebemi tukwo, woi ka anyasan yi gna.<verse eid="LUK 9:11"/></para>
  <para style="p">
    <verse number="12" style="v" sid="LUK 9:12"/>Wyeshei la ya kwoi she, abara awo-cei-aba ɓa ɓe ɓa gna wo ge, wo ku aza gnami ɓa lo ɓo zan nyagyi shin ɓedo nna gyewan ba yi nna kauye, “Ntu ge nyaho to lo n zhabui ye a gyi m.”<verse eid="LUK 9:12"/></para>
  <para style="p">
    <verse number="13" style="v" sid="LUK 9:13"/>Yesu wa gna ɓa ge “fye ga ɓa nyagyi;” Ɓa ci Yesu ge, “Ai yi to n nyahoi shi lo ndu bured; ngun-atnu nna bmiya yi ngun-aba m, ko ho ye ge yo si ɓe cei nu ntu begye ye ɓo a?” <verse eid="LUK 9:13"/><verse number="14" style="v" sid="LUK 9:14"/>Aza ɓei nyi ngye dubu ngun atnu nu (5,000), Yesu wa gna ge, “Fye gna aza ɓa ku sase zhi shitnu-shitnu (50–50).” <verse eid="LUK 9:14"/><verse number="15" style="v" sid="LUK 9:15"/>Aza ku sase zhi lo nu.<verse eid="LUK 9:15"/></para>
  <para style="p">
    <verse number="16" style="v" sid="LUK 9:16"/>Yesu wa gwo buredi ngun-atnu hi ɓedo abmiya yi ngun-aba, wa kpe awye wu nshe wa zhin godiya; wa sa ko ya waga wo abara ɓa gna azayezhi. <verse eid="LUK 9:16"/><verse number="17" style="v" sid="LUK 9:17"/>Aza vinya ɓa ku gyi aku ɓa kun, awyiwoyi nna ɓei yezhi ɓa ku nu acekun awo-cei-aba.<verse eid="LUK 9:17"/></para>
  <para style="p">
    <verse number="18" style="v" sid="LUK 9:18"/>Nwyihoi woi gni nwo gmanyi-i, nwo abara yi woi zhin aduwa. Wa ɓe wa nya ɓa ge, “Aza gna ge mi zhin nyikado nu a?”<verse eid="LUK 9:18"/></para>
  <para style="p">
    <verse number="19" style="v" sid="LUK 9:19"/>Ɓa gna wo ge, “Yohanna batizma zhin yi ko Iliya, azaho ɓa gna ge, anabi kwo-kwoyi ho nu la laka n vingwo.” <verse eid="LUK 9:19"/><verse number="20" style="v" sid="LUK 9:20"/>Wa nya ɓa ge, “Fyehin ma fye gna ge mi zhin nyikado nu a?” Bitrus wa ciwo ge. “Ho nu zhin Masihu Shekwoyi nya.”<verse eid="LUK 9:20"/></para>
  <para style="p">
    <verse number="21" style="v" sid="LUK 9:21"/>Wa tu ɓa gbe ge ɓa to gna zaho-zaho yi m. <verse eid="LUK 9:21"/><verse number="22" style="v" sid="LUK 9:22"/>Wa ci ge, “Oza Nugun ɓa sin wahala nmwa, a Yahudiyi atukwoda ɓa na wo aɓo, ɓedo amalami dnagmayi nna awa yekpeyi, ɓa wu wo, nyipyeyi tahi wo ɓei je wye-wyeyi bwa.”<verse eid="LUK 9:22"/></para>
  <para style="p">
    <verse number="23" style="v" sid="LUK 9:23"/>Wa je ɓa gna ge, “Oza nwo ɓa vi mi, tile wa na wohin tukwo ɓo wa la wohin zundu fyegyi-fyegyi wa vi mi. <verse eid="LUK 9:23"/><verse number="24" style="v" sid="LUK 9:24"/>Oza nwa bwi wohin wye-wyeyi ntu mi ɓo, wo ɓa bwa ko, ama oza nwo ye wa shi kwo, kwo ɓa wo bwi. <verse eid="LUK 9:24"/><verse number="25" style="v" sid="LUK 9:25"/>Mi gye gyiba nza ɓa bwa, ndei oza ku anyi nya bwa vinya ama ntna wohin wye-wyeyi?<verse eid="LUK 9:25"/></para>
  <para style="p">
    <verse number="26" style="v" sid="LUK 9:26"/>“Omi Masihu, sa ma ɓe cei dna nmimwa-mwa nmi Dada mwa-mwa yi nmi amalaika gyi-gyi-yi, nɓei wo aza vinyikwo nɓa wo mi ɓeda vinyikwo lo nsayi ye nyi. <verse eid="LUK 9:26"/><verse number="27" style="v" sid="LUK 9:27"/>Ma gna fye gaiciya, aza zhi lo ya nfye mi nɓa ta fim, sai ɓa ku gye Shekwoyi ebe.”<verse eid="LUK 9:27"/></para>
  <para style="s1">Yesu Dna Nwo Mwa-mwa</para>
  <para style="p">
    <verse number="28" style="v" sid="LUK 9:28"/>Anyipyei nyimwa-nyimwa avun wa la Bitrus n Yakubu yi ɓedo n Yohanna yi, wa gun lo ope nɓai ɓa zhin aduwa. <verse eid="LUK 9:28"/><verse number="29" style="v" sid="LUK 9:29"/>Shi wo ɓei tu woi zhin aduwa, ɓa gye owo awyeba ɓai bmiyana owo aje ɓa ku wu n bui-bui pau. <verse eid="LUK 9:29"/><verse number="30" style="v" sid="LUK 9:30"/>Safyewyi aza ngun aba ɓa ɓe ɓai daɓo nwoi, Musa n Iliya yi. <verse eid="LUK 9:30"/><verse number="31" style="v" sid="LUK 9:31"/>Ɓa ɓei n mwa-mwa eshe nyai kpe, ɓa ɓei daɓo ntu owo fi ɓo nu nkwo ɓa zhin Urushelima nyi, shi Shekwoyi wa zhin shiri.<verse eid="LUK 9:31"/></para>
  <para style="p">
    <verse number="32" style="v" sid="LUK 9:32"/>Ogye ɓei zhin Bitrus ɓedo n nazajei, ɓa ɓei kun agyewyi ɓa gye Yesu tu n buzangna yi n mwa-mwai, n nazayi zhi nwoi ngun-aba.<verse eid="LUK 9:32"/></para>
  <para style="p">
    <verse number="33" style="v" sid="LUK 9:33"/>Musa n Iliya yi ɓai ye ɓa kuka, Bitrus wa ku je-je to wa kpe ɓeye nwo dam, wa ci ge, “Shekwomwasa ko ɓa bmiya ya kpe alubui zhi ya ngun-ata, gmanyi ntu ho ɓo, gmanyi ntu Musa ɓo, gmanyi ntu Iliya ɓo.”<verse eid="LUK 9:33"/></para>
  <para style="p">
    <verse number="34" style="v" sid="LUK 9:34"/>To woi zun ɓeda yam, onyi kwa shin zhin kwa pwi ɓa, ɓa wo odna shi ɓa ɓei lo fi n onyihi. <verse eid="LUK 9:34"/><verse number="35" style="v" sid="LUK 9:35"/>Begye kwa gmi n onyihi ge, “Omi Nugun nu nyi, omi za kni-kni-yi fye wo wo.”<verse eid="LUK 9:35"/></para>
  <para style="p">
    <verse number="36" style="v" sid="LUK 9:36"/>Shi begye ɓei ku ɓo zo a, ɓa gye Yesu nu bwa cetu ɓedo nɓai. To ɓa gna zaho-zaho yim har esa kwa.<verse eid="LUK 9:36"/></para>
  <para style="s1">Yesu Wa Ka Oɓi Gna</para>
  <para style="p">
    <verse number="37" style="v" sid="LUK 9:37"/>Ofye kwa gyi woi la kashi npe, azayezhi ɓa ɓe Yesu aba. <verse eid="LUK 9:37"/><verse number="38" style="v" sid="LUK 9:38"/>Ozadoho dna azayezhi wa ta begye n kalai wa gna, “Male, oɓi ye nu bwa mi nugun zhin gmanyi, <verse eid="LUK 9:38"/><verse number="39" style="v" sid="LUK 9:39"/>alijenu yi gni ɓai wan wo, ɓai zhin wo woi fi aku, ɓai she wo ya ɓai gna wo gna-gna har woi pui afugya ngbe, kwo zhin kwa zun wo kni kwa fa wo ya zhi. <verse eid="LUK 9:39"/><verse number="40" style="v" sid="LUK 9:40"/>Mi-i gyi ho abara wye ge ɓa kun alijenu ya, to ɓai mi m.”<verse eid="LUK 9:40"/></para>
  <para style="p">
    <verse number="41" style="v" sid="LUK 9:41"/>Yesu wa ci ɓa ge, “O aza tna gaiciya ga yi, nɓa sun esa nwuna nu nfyei a? Fye ɓe woi ya.”<verse eid="LUK 9:41"/></para>
  <para style="p">
    <verse number="42" style="v" sid="LUK 9:42"/>Shi oɓi hi ɓei ɓe, alijanu ɓa la wo ɓa zun wo nkni via, ɓa ga wo wahala. Ama Yesu wa gna alijenu ge ɓa kun nwo, wa ka ɓihi gna wa la wo wa wo ga wo dada.<verse eid="LUK 9:42"/></para>
  <para style="p">
    <verse number="43" style="v" sid="LUK 9:43"/>Ca wo aza ntu Shekwoyi iko ɓo. Ɓai ye bwa zhi cei wo ɓa, Yesu wa gna wo abara ge. <verse eid="LUK 9:43"/><verse number="44" style="v" sid="LUK 9:44"/>Fye wo ɓo nmi ye ma da nyi, fya pa kwo ɓo. A ye lo a ga oza Nugun nnaza akun. <verse eid="LUK 9:44"/><verse number="45" style="v" sid="LUK 9:45"/>Ama to ɓa kpe ɓeye nwo dam, ntu ge a ɓei la kwo so shi ɓa odna ku ɓa wo to zaho-zaho wa nya wo ɓo m.<verse eid="LUK 9:45"/></para>
  <para style="p">
    <verse number="46" style="v" sid="LUK 9:46"/>Aɓona laka dna nwo abara atan-tasin, kwo nyikanu nɓa mi ɓei zhin zadnagmayi vinya nɓa mi a?<verse eid="LUK 9:46"/></para>
  <para style="p">
    <verse number="47" style="v" sid="LUK 9:47"/>Yesu wa ku kpe ɓeye nɓa da, wa yi ɓi nawyi ho ɓe cei nwo aba. <verse eid="LUK 9:47"/><verse number="48" style="v" sid="LUK 9:48"/>Wa gna ɓa ge, oza nwa gwo oɓi nawyi ye dna nmi eye, wo gwo mi nu, oza nwa gwo mi, wo gwo oza nu nwa tun mi nyi. Oza nwo zhin oza nawyi owo nu ɓa zhin oza dnagmai.<verse eid="LUK 9:48"/></para>
  <para style="p">
    <verse number="49" style="v" sid="LUK 9:49"/>Owo bara Yohanna wa ci ge, Dagayi ya gye zaho woi kun alijenu ya dna nho eye, yi-i gna wo ge wo la fa, ntu ge wo to dna lo n yi nu m.<verse eid="LUK 9:49"/></para>
  <para style="p">
    <verse number="50" style="v" sid="LUK 9:50"/>Yesu wa ci wo ge, To fye-e zhin lo nu m; ntu ge oza nwo ta zhin gaba nfyei m, wo zhin fye nya nu.<verse eid="LUK 9:50"/></para>
  <para style="p">
    <verse number="51" style="v" sid="LUK 9:51"/>Shi esa ɓei la wu vi-vi nwo ɓa jeze lo eshe, wa bugba shi wa lo Urushelima.<verse eid="LUK 9:51"/></para>
  <para style="p">
    <verse number="52" style="v" sid="LUK 9:52"/>Wa tnu aza ɓa lo a Samariyayi kauye, ntu ge a ga wo aba wa zhin anya shiri. <verse eid="LUK 9:52"/><verse number="53" style="v" sid="LUK 9:53"/>To aza n kauye yi ɓa gwo ɓa m, ntu ge ɓa ɓei n nawyei wu n Urushelima.<verse eid="LUK 9:53"/></para>
  <para style="p">
    <verse number="54" style="v" sid="LUK 9:54"/>Shi Yakubu n Yohanna yi ɓei gye lo nu, ɓa nya Yesu ge “Ho ɓa ye ya gna atnu n nai nshe kwa gyi ɓa?” <verse eid="LUK 9:54"/><verse number="55" style="v" sid="LUK 9:55"/>Ama Yesu wa gnakni ɓa, <verse eid="LUK 9:55"/><verse number="56" style="v" sid="LUK 9:56"/>ɓa lo kauye do. <verse eid="LUK 9:56"/><verse number="57" style="v" sid="LUK 9:57"/>Ɓai lo nzan yi, zaho wa gna Yesu ge, nɓa vi ho abaho-bahoi n ha lo.<verse eid="LUK 9:57"/></para>
  <para style="p">
    <verse number="58" style="v" sid="LUK 9:58"/>Yesu wa gna wo ge, “Acamcam n nabwo yi lo ɓai fi, alu nɓa ama yi lo, amma omi Masihu mi to n napi yi lo n anyi yem.”<verse eid="LUK 9:58"/></para>
  <para style="p">
    <verse number="59" style="v" sid="LUK 9:59"/>Nsadohoi wa yi zaho ge wa ze wo bara, wa ye amma wa gna ge sai owo dada la fi kpa.<verse eid="LUK 9:59"/></para>
  <para style="p">
    <verse number="60" style="v" sid="LUK 9:60"/>Yesu wa gna wo ge, “Fwa aza afifi yi ɓa bi aje. Amma oho tnu-tnu ha ɓe ha lo ho da Shekwoyi ebemi nabari.”<verse eid="LUK 9:60"/></para>
  <para style="p">
    <verse number="61" style="v" sid="LUK 9:61"/>Zadoho wa gna wo la ye, amma Dagayi wo fwa wo gna aza ami nwo puwa kpa. <verse eid="LUK 9:61"/><verse number="62" style="v" sid="LUK 9:62"/>Yesu wa gna ɓa ge, “Oza nwa fwa aza ɓa pmi wo ya ntnu-tnu nmi cei zhin shiri ntu wo ɓo nyi, wo to kunce lo n Shekwoyi ebemi yim.”<verse eid="LUK 9:62"/></para>
  <chapter eid="LUK 9"/>
  <chapter number="10" style="c" sid="LUK 10"/>
  <para style="s1">Yesu Wa Tnu Nwo Abara Yi</para>
  <para style="p">
    <verse number="1" style="v" sid="LUK 10:1"/>Dagayi wa kni owo aviyi shi tnaba wa tnu ɓa, ɓa lo azhi vinya n wo ɓei n shiri zhin ntu ge walo n wohin.<verse eid="LUK 10:1"/></para>
  <para style="p">
    <verse number="2" style="v" sid="LUK 10:2"/>Wa gna ɓa ge, fye gyiwye n Dagayi aba, ntu ge wa tnu n a tnu-tnuyi a awyido ba ɓa bma fye zhin, wyido lo n mwa amma atnu-tnuyi bwasun lo fyewyi nu. <verse eid="LUK 10:2"/><verse number="3" style="v" sid="LUK 10:3"/>Fye lo, fyei pa ge ma tnu fye ngye akni nu fi acamcam ata-tasin. <verse eid="LUK 10:3"/><verse number="4" style="v" sid="LUK 10:4"/>Fye to ku agyiwyem ko pwakun ko abuada ngun aba m. Fye to wun osa ya n zokwo m.<verse eid="LUK 10:4"/></para>
  <para style="p">
    <verse number="5" style="v" sid="LUK 10:5"/>Osa fya lo puwa doho-doho yi n cei, fya ci gafara. <verse eid="LUK 10:5"/><verse number="6" style="v" sid="LUK 10:6"/>Nɓa gwo fye, puwa yi ɓa bwa anabarika, amma nɓa to gwo fyem, anabarika yi ɓa jeze ɓe da fye.<verse eid="LUK 10:6"/></para>
  <para style="p">
    <verse number="7" style="v" sid="LUK 10:7"/>Esa fya lo ezhi, fye to lo apuwa laɓa m, amma fyaku fi n puwa gmanyi, enya na gafye, fya gyi, fye to nya ɓo m. Fye to na bmazhin doho-doho yi ɓo m, ntuge tnu-tnuyi kunce a gba wo owo lada.<verse eid="LUK 10:7"/></para>
  <para style="p">
    <verse number="8-9" style="v" pubnumber="8,9" sid="LUK 10:8-9"/> Ezhi nna gwo fye fya zhin aɓeye Fye gyi enya nna ga fye Fya ka anyasanyi gna, fyaci ɓa ge Shekwoyi ebemi wo lo vi-vi n fyei n sayi.<verse eid="LUK 10:8-9"/></para>
  <para style="p">
    <verse number="10" style="v" sid="LUK 10:10"/>Amma ndei ato gwo fye n ezhi yi mi, fya kun zhi n zokwo fya ci ge, <verse eid="LUK 10:10"/><verse number="11" style="v" sid="LUK 10:11"/>Yi lu ofye zhi abutukun ya zhi fye n ya pita, deye zhin saida nu fya pa ngye shi fye ɓei ku wu vivi n Shekwoyi ebe mi i. <verse eid="LUK 10:11"/><verse number="12" style="v" sid="LUK 10:12"/>Har ma a Sodoma yi ɓo ku gnafye bmiya zhi n owada wyi, n ɓa nu ɓo zhin alaifi da nyi. <verse eid="LUK 10:12"/><verse number="13" style="v" sid="LUK 10:13"/>Wahala lo koi pmi azhi ye wato Krasinu ɓedo n Baitsaida yi, ntu ge aɓo awo-woyi n ma zhin ɓo nyi, a gna azhin ɓa Sur nu ɓedo n Sida yi, aza nɓo ɓei ɓa ku ye abui har ɓa kpe ajesakun, n tnuyi nɓa tukwo ntu bugba zhi-zhiyi ɓo. <verse eid="LUK 10:13"/><verse number="14" style="v" sid="LUK 10:14"/>Kwo nu ɓo zhin Sur n Sida yi ɓo gwo ta-ta nawyi n wada wyi. <verse eid="LUK 10:14"/><verse number="15" style="v" sid="LUK 10:15"/>Efye a Kafarʼnafum yi, mɓa da kni nu tu nfye tukwo a? Aɓo la fye tu fya lo eshe? Awo aɓa gba fye nu har anapi.<verse eid="LUK 10:15"/></para>
  <para style="p">
    <verse number="16" style="v" sid="LUK 10:16"/>Wa ci wo abara ge aza nɓa gwo fye ɓa gwo mi nu, aza nɓa na fye aɓo ɓa na mi nu aɓo. Aza nɓa na mi aɓo ɓa na Shekwoyi nu aɓo n wa tnu mi nyi.<verse eid="LUK 10:16"/></para>
  <para style="p">
    <verse number="17" style="v" sid="LUK 10:17"/>Osa nu abara shitnaba ɓei jeze zhi, ɓa wu wo lafiya n bugba buibui yi ɓai gna, “Har alijenu ɓai vi yi ɓeda dna nho eye.”<verse eid="LUK 10:17"/></para>
  <para style="p">
    <verse number="18" style="v" sid="LUK 10:18"/>Yesu wa ci ɓa ge E, maku gye shetan woi kaya shinzhi nshe ngye shi ogma zhin kwa bmiya nyi. <verse eid="LUK 10:18"/><verse number="19" style="v" sid="LUK 10:19"/>Mila iko ga fye tu anuwunyi tukwo, njesun fye ɓa zan-zan fi awa atan-tasin ɓedo anapisiyi fya kpe ɓa apita, nyaho ta zhin fyem. <verse eid="LUK 10:19"/><verse number="20" style="v" sid="LUK 10:20"/>Alijenu nɓa vi fye aɓeda nyi kwo to zhin nyaho nu m, ama oɓo kpakalayi okwo nu nyi ge aku efye aye ka fi nshe.<verse eid="LUK 10:20"/></para>
  <para style="p">
    <verse number="21" style="v" sid="LUK 10:21"/>Nsayi wa nu a agmada Zafun nya yi wa ci ge “Ma gode nhoi Shekwoyi dada, eshe nkni yi zhin ho nya nu. Ho ku aɓoye bwizhi aɓeyekpei azai nɓa kpe anyi ganyi. Amma hoi la ɓa guya gayi n yi n gaiciya ga n ho ngye aɓi nyi. O dada ma gode nhoi gama ho ɓei ye nlo nu nu. <verse eid="LUK 10:21"/><verse number="22" style="v" sid="LUK 10:22"/>Emi nu zhin Shekwoyi maimako n nyaho-nyahoi zaho to lo woi kpe nugun ye m, n zai n nugun la kni ge wa wu wo”.<verse eid="LUK 10:22"/></para>
  <para style="p">
    <verse number="23" style="v" sid="LUK 10:23"/>Nsayi wa gna wa barage, “Fye zhin aza saʼa da nu ntuge fye ku aɓo ye gye vinya. <verse eid="LUK 10:23"/><verse number="24" style="v" sid="LUK 10:24"/>A anabi n asu yi n mwa, ɓei ye ɓa gye ɓai wo a nyagye n fye ku wo fye gye nyi.”<verse eid="LUK 10:24"/></para>
  <para style="s1">Samariyayiza Manayi Nabari</para>
  <para style="p">
    <verse number="25" style="v" sid="LUK 10:25"/>Nwyihoi malami dnagmayi ho wa ɓe ntuge wamwi Yesu gye. Wa ci Yesu ge, “Malami oza ɓa zhin wuna wa pwo nyalo-nyaloʼa?”<verse eid="LUK 10:25"/></para>
  <para style="p">
    <verse number="26" style="v" sid="LUK 10:26"/>Yesu wa nya wo ge, “Musa owa da gena n kwo tukwoʼa?”<verse eid="LUK 10:26"/></para>
  <para style="p">
    <verse number="27" style="v" sid="LUK 10:27"/>Malami yi wa dna ɓe gbe, “Wa cige, ye Shekwoyi eho Dagayi n ho bugbayi vinya, n ho wye-wyeyi vinya, nho akala yi vinya, nho ɓomwi vinya. Njesun ha ye ho ozado ngye shi ho ye hohin tukwo nyi.”<verse eid="LUK 10:27"/></para>
  <para style="p">
    <verse number="28" style="v" sid="LUK 10:28"/>Yesu wacige, “Ho kuda dai-dai zhin aɓeye. Ho ɓa pwo.”<verse eid="LUK 10:28"/></para>
  <para style="p">
    <verse number="29" style="v" sid="LUK 10:29"/>Malami yi wa ye ntuge wa gni wohin, Wa nya ge, “Nyikado nu zhin mi zadoʼa?”<verse eid="LUK 10:29"/></para>
  <para style="p">
    <verse number="30" style="v" sid="LUK 10:30"/>Yesu wa gawo misali ye, “Zaho ɓei laka n Jerikwo woi lo Urushelima, avi ɓa wan wo n zokwo ɓa gwo wa je n agyiwye yi, ɓa luwo har wa gafi.<verse eid="LUK 10:30"/></para>
  <para style="p">
    <verse number="31" style="v" sid="LUK 10:31"/>“Nsahi pirist ho wa duya, shi wo ɓei gye zahi, wa bmaya wa fa wo shi ɓo. <verse eid="LUK 10:31"/><verse number="32" style="v" sid="LUK 10:32"/>Zaho njesun n wo bmazhi n aduwa nyakun waduya wa fawo shi ɓo njesun.<verse eid="LUK 10:32"/></para>
  <para style="p">
    <verse number="33" style="v" sid="LUK 10:33"/>“Amma shi Samariya yi za do ho ɓei gye wo, sun-sunʼa wan wo. <verse eid="LUK 10:33"/><verse number="34" style="v" sid="LUK 10:34"/>Wa ce akwo-kwo shi n wo aba, wa zhanwo aciya, wa pa ɓa n bandeji yi. Nsayi wa lawo tu n jaki, har wa lo n woi n puwa ho, wa zhin wo nyasan. <verse eid="LUK 10:34"/><verse number="35" style="v" sid="LUK 10:35"/>N labmi yi wa ga puwa da agyiwye, n nabai wa bma nyasai zhin. Wa ciwo ge n agyiwye ɓo dutu mi ɓei gba ho mi la zhi.<verse eid="LUK 10:35"/></para>
  <para style="p">
    <verse number="36" style="v" sid="LUK 10:36"/>“To n ho wyegye ma nyikanu zhin nyasan yi zadoʼa?”<verse eid="LUK 10:36"/></para>
  <para style="p">
    <verse number="37" style="v" sid="LUK 10:37"/>Malami yi wa cige, “Oza n wa bma wo zhin nyi.” Nsayi Yesu wa ciwo ge, “lo ho zhin lonu.”<verse eid="LUK 10:37"/></para>
  <para style="p">
    <verse number="38" style="v" sid="LUK 10:38"/>Ɓa ɓe puwa ho aba n Marta ɓei dna nyi. Marta kwa wa ɓa gwo. <verse eid="LUK 10:38"/><verse number="39" style="v" sid="LUK 10:39"/>Maryamu, Marta mado wa lo wa sase shi n Yesu aba, woi kna Yesu ɓeda tnubua.<verse eid="LUK 10:39"/></para>
  <para style="p">
    <verse number="40" style="v" sid="LUK 10:40"/>Amma Marta lo wa zhin nyagyi. Shi wo ɓei gye kwo la gna wo gna-gna, wa ɓe wa gna Yesu ge, “Dagayi, Hoto ku gye Maryamu shi woi gyi mifi to woi zhin yaho m? Lawo kala ya wa ɓe wa bma mi zhin.”<verse eid="LUK 10:40"/></para>
  <para style="p">
    <verse number="41" style="v" sid="LUK 10:41"/>Amma Yesu wa ciwo ge, “Marta hola damu n aɓoye tukwo vinya. <verse eid="LUK 10:41"/><verse number="42" style="v" sid="LUK 10:42"/>Onya lo gmanyi nu n kwo bmiya na damu n kwo ɓo. Maryamu la kwo kni, mi tago wo kwo ya m.”<verse eid="LUK 10:42"/></para>
  <chapter eid="LUK 10"/>
  <chapter number="11" style="c" sid="LUK 11"/>
  <para style="s1">Aduwa Zhin N Gyi-gyi-yi</para>
  <para style="p">
    <verse number="1" style="v" sid="LUK 11:1"/>Nwyihoi sanu Yesu ɓei lo woi zhin aduwa. Owo abara ɓa ɓe ɓa ciwo ge, “Wu yi shi yi ɓa zhin aduwa nwu shi Yohanna ɓei wu wo abara nyi.”<verse eid="LUK 11:1"/></para>
  <para style="p">
    <verse number="2" style="v" sid="LUK 11:2"/>Aduwa yi nyi n wo ɓei wu ɓa nyi. “Dada, ala ohoye tu ntuge kwo gyi-gyi yi lo. Ha tnu nho bemi safyewyi. <verse eid="LUK 11:2"/><verse number="3" style="v" sid="LUK 11:3"/>Gayi nyagyi fyegyi-gyegyi. <verse eid="LUK 11:3"/><verse number="4" style="v" sid="LUK 11:4"/>Ha zhin yi gafara gama yi ku zhin aza nɓa zhin yi laifi nyi. To ye ge ya lo jaraba m.”<verse eid="LUK 11:4"/></para>
  <para style="p">
    <verse number="5-6" style="v" pubnumber="5,6" sid="LUK 11:5-6"/> Wa godiya wa wuɓa n misali ye ge, N ha lo oho nugundo puwa n sadu yi ntuge hoi gwo ezhe ho ɓei ciwo ge, “ai miku azhiɓeyi bwa n sai ye mi to nyahoi lo n mi a ga ɓa m.” <verse eid="LUK 11:5-6"/><verse number="7" style="v" sid="LUK 11:7"/>Amma wa dna n nyakun mi wa cige, “Kai to kun mi agyewyi ya m. Ai mi la aba gu, yi ku wagye vinya. Mi ta mi ma bma ho zhin m.”<verse eid="LUK 11:7"/></para>
  <para style="p">
    <verse number="8" style="v" sid="LUK 11:8"/>Amma ma gna ho gaiciya ko shi ko nyi wo ta ɓe wa gaho ntuge ho zhin wo nugudo m, n ho to fa aba lu ɓo m, sai wa ɓe ntuge ho la wo gyi ce. <verse eid="LUK 11:8"/><verse number="9" style="v" sid="LUK 11:9"/>Kwo wu lonu n aduwa yi, Nya ɓo cici, ho ɓa bwa cici ce, zanyi cici, ho ɓa gye wye, lu aba aɓa guho ya. <verse eid="LUK 11:9"/><verse number="10" style="v" sid="LUK 11:10"/>Zaho-zahoi n wa nyaɓo wo zhin wa bwa. Oza nwa zanyi wo zhin wa gye wye. Oza n wa lu aba azhin a guwo ya.<verse eid="LUK 11:10"/></para>
  <para style="p">
    <verse number="11" style="v" sid="LUK 11:11"/>“Ofye adada, n fye aɓi nya fye bredi ɓo fye zhin fya ga ɓa kuta? N wa nya wyesala ɓo, fye zhin fya ga ɓa awa?<verse eid="LUK 11:11"/></para>
  <para style="p">
    <verse number="12" style="v" sid="LUK 11:12"/>“N wa nya ezhe ɓo, fye zhin fya gawo napisi? Awo.<verse eid="LUK 11:12"/></para>
  <para style="p">
    <verse number="13" style="v" sid="LUK 11:13"/>“Ngye alaifi da zhin ɓa ga oɓa ɓi enya nɓa ye, ai ofye Dada n wo tu she nyi ɓa zhin lo nu ce, har wa ga aza n ɓa vi wo nyi Zafun Gyi-gyi-yi.”<verse eid="LUK 11:13"/></para>
  <para style="p">
    <verse number="14" style="v" sid="LUK 11:14"/>Nwyihoi Yesu wa kun alijenu ya n zaho n wo to ɓo mi n ɓedam, Har wa mi woi daɓo, ceʼa wo aza. <verse eid="LUK 11:14"/><verse number="15" style="v" sid="LUK 11:15"/>Amma azaho ɓa cige, “Ai wo gwo wo ikwo n Shetam nu n wo zhin alijenu esu nyi.” <verse eid="LUK 11:15"/><verse number="16" style="v" sid="LUK 11:16"/>Azaho ɓa nya ge ga tuze ho n she, nabai kwa wu ge wo zhin Kristi nu.<verse eid="LUK 11:16"/></para>
  <para style="p">
    <verse number="17" style="v" sid="LUK 11:17"/>Wo ɓei kpe zaho-zahoi bugba ye wa cige, Ebe n kwo sun kun n kwohin yi to, kwo ta migni m. Puwa njesun nkwo wu anya cici ko ta migni m. <verse eid="LUK 11:17"/><verse number="18" style="v" sid="LUK 11:18"/>Ntucenu ngye ɓo fya da nyi kwo zhin gaiciya nu, ngye mi gwo ikwo n shetam nu, mi kun alijenu ya to, shetam puwa ɓa migni n wuna? <verse eid="LUK 11:18"/><verse number="19" style="v" sid="LUK 11:19"/>Amma ngye shetam nu gami ikwo to ofye aviyi ma gama ɓa zhin ɓa kun alijanu ya! Fye gye ge ɓa gwo iko n shetam nu kwo? Fye nyaɓa ngye fye da gaiciya nu. <verse eid="LUK 11:19"/><verse number="20" style="v" sid="LUK 11:20"/>Amma ngye mi kun alijenu ya n Shekwoyi ikwo yi nu, to kwa wu nu ge Shekwoyi ʼbe mi la ɓe.<verse eid="LUK 11:20"/></para>
  <para style="p">
    <verse number="21" style="v" sid="LUK 11:21"/>Gama Shetam zakala da, wo zhin wa zhin owa ba gadi n wohin, nyaho ta to ɓa bwa m. <verse eid="LUK 11:21"/><verse number="22" style="v" sid="LUK 11:22"/>Saidai zahoʼa ɓe n du wo na kala, n dabarai du wo nya, wa sun kun n woi har wa gyi wo, wa gwo wo akun kaya vinya.<verse eid="LUK 11:22"/></para>
  <para style="p">
    <verse number="23" style="v" sid="LUK 11:23"/>Zaho-zahoi n wo to zhin mi nya nu m, wo zhin mi nuwun yi nu. N wo ta bma mi zhin lo m, wo gna mi anya mi nu.<verse eid="LUK 11:23"/></para>
  <para style="p">
    <verse number="24" style="v" sid="LUK 11:24"/>Sanu na kun alijanu ya kwo zhin kwa lo zhabui koi zan a sun-sun ba zanyi, amma nkwoto bwa m, kwo zhin kwa jeze ɓe aba nkwa gmi nyi. <verse eid="LUK 11:24"/><verse number="25" style="v" sid="LUK 11:25"/>Sanu ko gye okwo puwa sapai nya gni n bmiya n tna zaho dna yi, <verse eid="LUK 11:25"/><verse number="26" style="v" sid="LUK 11:26"/>Ko zhin kwa lo kwa ɓe n alijenu hoi, ngnu tnaba n dukohin n nukwoyi ɓa lofi n zahi mi. Zahi wonu kwa wo zhin wa gna wunya ndu sapai.<verse eid="LUK 11:26"/></para>
  <para style="p">
    <verse number="27" style="v" sid="LUK 11:27"/>Sanu wo ɓei gni wo ye da ɓo, nyikwoza ho wa gmi begye ya wa cige, “Shekwoyi wo tu ohoʼya anabarka, nubo n ho ɓei gmi n kwo, ɓedo n ɓeɓe yi n ho ɓei ye nyi.”<verse eid="LUK 11:27"/></para>
  <para style="p">
    <verse number="28" style="v" sid="LUK 11:28"/>Yesu wa cige, “I amma anabarka gna tulo n aza ɓa wo mi ɓeda ɓai zhin kwo nyi.”<verse eid="LUK 11:28"/></para>
  <para style="p">
    <verse number="29-30" style="v" pubnumber="29,30" sid="LUK 11:29-30"/> Sanu aza ɓei ɓe ɓai yece wo, wa zhin ɓa waʼazi ye, Esa nukwoyi nu, aza nukwoyi lo njesun. Ɓa nya ɓo cici ge mi wu ɓa tuze nshe. Amma nya n mi ɓa gna ɓa gmanyi kwonu zhin oɓo wo-woyi, ngye shi kwo ɓo zhin Yunana nyi, kwo ɓei wu a Niniva yi ge Shekwoyi ɓei tnu wo. Emi nya ɓa wu ce ge Shekwoyi nu na tnu mi.<verse eid="LUK 11:29-30"/></para>
  <para style="p">
    <verse number="31" style="v" sid="LUK 11:31"/>Amma n wada wyi sarauniya sheba ɓei la aza zunkni nɓa fi n esa ye nyi. Gama wo ɓo ku zan-zan n mwakpa ntuge wa wo Solomon ɓeyekpe. Amma Solomon doduyi gni nyi ya (fye ta wo wo lo m.)<verse eid="LUK 11:31"/></para>
  <para style="p">
    <verse number="32" style="v" sid="LUK 11:32"/>A Niniva yi kwa ɓei zun aza kni n ɓa fi n esa ye nyi. Gama ɓa ɓei ku abu ye sanu Yunana ɓei zhin ɓa waʼazi nyi. Amma Yunana doduyi gni lo ya (fyei ta wo wo lo m.<verse eid="LUK 11:32"/></para>
  <para style="p">
    <verse number="33" style="v" sid="LUK 11:33"/>Zahozahoi to lo n wo dna fitila na, wa kwo bwi dna m. Amma a zhi a yakwo tu pei-pei nu, n nabai kwa ga aza buzangna. <verse eid="LUK 11:33"/><verse number="34" style="v" sid="LUK 11:34"/>Ofya wye nu zhin ɓa wu bugba buzangna. Awye gyi-gyi-yi zhin ɓa ga buzangna n fye wyewyeyi. Amma awye anukwoyi da zhin ɓa buzangna gu har kwa zhin za wa lo dna wyema. <verse eid="LUK 11:34"/><verse number="35" style="v" sid="LUK 11:35"/>Ntu cenu fye to ye ge, ala nyipyeyi buzangna gu fyem. <verse eid="LUK 11:35"/><verse number="36" style="v" sid="LUK 11:36"/>N fya bugba n buzangna yilo, aɓa gyekwo n fya wyeba har efya wyeba ɓai bmiyana.<verse eid="LUK 11:36"/></para>
  <para style="s1">Aɓeda Shanwoyi Ga Akwocednayi</para>
  <para style="p">
    <verse number="37-38" style="v" pubnumber="37,38" sid="LUK 11:37-38"/> Sanu wo ɓei gni wo ye daɓo, Farisiyi ho wa yi wo lo owo puwa cei ntuge wa gyi nyagyi. Sanu Yesu ɓei si, wa sase wa gyi nyagyi to woi na bwa m, (ngye shi ɓa zhin ɓa shin zhin) Sai ɓa gyi minagyi nzai n wo ɓei yi wo nyi.<verse eid="LUK 11:37-38"/></para>
  <para style="p">
    <verse number="39" style="v" sid="LUK 11:39"/>Amma Yesu wa ciɓa ge, “Ofye a Farisiyi fye zhin fya zhan obmi sarai amma ofye mi tu cegye lo ngye ʼvun. <verse eid="LUK 11:39"/><verse number="40" style="v" sid="LUK 11:40"/>Aza gbelo, Shekwoyi nu to zhin omi, wa zhin obmi m? <verse eid="LUK 11:40"/><verse number="41" style="v" sid="LUK 11:41"/>Azhin a wu gyigyi, a wu n ye-ye nu. <verse eid="LUK 11:41"/><verse number="42" style="v" sid="LUK 11:42"/>Amma aiya nfye aba a Farisiyi, gama kwo shi ko nyi fye zhin fya zhin zakka sosai nya, amma fye ku gaiciya zhin zamwi n Shekwoyi ye-yeyi. Fye zhin zakka amma fye to fa aɓo aje zhi, n tna zhin yi m.<verse eid="LUK 11:42"/></para>
  <para style="p">
    <verse number="43" style="v" sid="LUK 11:43"/>“Aiya n fyei a Farisiyi, gama fye ye aba manayi n aduwa nyakun, n na zagnaɓi n bmi laɓa du n gnikwo gbe, nkwo ɓe fye n mwamwa nyi. <verse eid="LUK 11:43"/><verse number="44" style="v" sid="LUK 11:44"/>I, wada yakwo lo kwoi pmi fye, gama fye wu ngye avingwo nu n ɓa ku bwiwye. Aza laɓa n fyei, to ɓai kpe ɓenukwoyi ye nkwo so dna lo m.”<verse eid="LUK 11:44"/></para>
  <para style="p">
    <verse number="45" style="v" sid="LUK 11:45"/>Malami dnagmayi ho wa ciwo ge, “Shekwo mwasa, ai ho ku mi kni akmi dna n mi tnu-tnu.”<verse eid="LUK 11:45"/></para>
  <para style="p">
    <verse number="46" style="v" sid="LUK 11:46"/>Yesu wa cige, “Eh, aiya tulo fye ce, gamafye zhinfya ga az wyidna nɓa ta mi vi m, amm ofyehin ta mi fya vi ko m. <verse eid="LUK 11:46"/><verse number="47" style="v" sid="LUK 11:47"/>Aiya n fyei, gama fye wulo dai-dai n fya dada yi, n ɓa ɓei wu anabi laɓa any nyi.<verse eid="LUK 11:47"/></para>
  <para style="p">
    <verse number="48" style="v" sid="LUK 11:48"/>“Azawu-zawuyi, gama fye ku y nfya dada yi ge, nya n ɓa ɓei zhin nyi Ko ɓei bmiya. Ai fye ɓei ɓa zhi lonu n fyehin. <verse eid="LUK 11:48"/><verse number="49" style="v" sid="LUK 11:49"/>Onya nyi Shekwoyi wa da nfye tukwo, ‘Mi ɓa tnu fye n anabi yi ɓedo n aza hoi Amma fye ɓei wu ɓa har fyei ny adoho ya.’<verse eid="LUK 11:49"/></para>
  <para style="p">
    <verse number="50" style="v" sid="LUK 11:50"/>“Ofye aza esa ye nya kwa Shekwoyi ɓei nyafye dalili kwa zhi fya wu aza tu nyi n anyi zhin sa yi. <verse eid="LUK 11:50"/><verse number="51" style="v" sid="LUK 11:51"/>Nyakwa laka n Habila fi h kwalo Zakaria n wo ɓei fi dna n aduwa nyakun nyi, Shekwoyi ɓei nyafye ʼɓa ɓo.<verse eid="LUK 11:51"/></para>
  <para style="p">
    <verse number="52" style="v" sid="LUK 11:52"/>“Aiya n fyei nfye kpe Shekwoyi ɓeda ye nyi, ntuge ye la gaiciya bwi shi. Fye ta go kwo nfye hi m, amma fye ta ye lo ge azaje ɓa gwo m.”<verse eid="LUK 11:52"/></para>
  <para style="p">
    <verse number="53-54" style="v" pubnumber="53,54" sid="LUK 11:53-54"/> A Farisiyi n a loya yi wato aza n ɓa kpe owa, ɓa ku gyi minagyi. Daga sayi ɓa nya wo aɓo barkatai nabai wa zhin kuskure ho har ɓa wan wo.<verse eid="LUK 11:53-54"/></para>
  <chapter eid="LUK 11"/>
  <chapter number="12" style="c" sid="LUK 12"/>
  <para style="s1">Yesu wa Daɓo Nna Zayezhi Yi</para>
  <para style="p">
    <verse number="1" style="v" sid="LUK 12:1"/>Esa fyewyi aza yezhi n mwa sosai har ɓai kun aje ya laɓa. Amma Yesu wa gna owo abara ge, “Fye zhin peceiye n a Farisiyi yi, gama ɓa zhin ɓa wu aza ge ɓa zhin aza manayi nu, amma zaho to du ɓa n aɓonukwoyi zhin m. Aɓe ye vinya ɓei kun bmi nwyihoi. <verse eid="LUK 12:1"/><verse number="2" style="v" sid="LUK 12:2"/>Kwo ɓo wu ngye yist n na zhin a fi n bredi nyi. <verse eid="LUK 12:2"/><verse number="3" style="v" sid="LUK 12:3"/>Gama ɓeho-ɓehoi n ɓa da n bwi-bwi kwo ɓei la kunzhi, nya nɓada n wyegma kwa aɓei wo kwo n buzangna.<verse eid="LUK 12:3"/></para>
  <para style="p">
    <verse number="4" style="v" sid="LUK 12:4"/>“Emi anugundo, Fye to wo aza dna n ɓaye ɓa wu fye nyi m. Ɓa mi ɓa wu fye nayi nu kawai. Ɓa to n ikoyi lo n fye wye-wyeyi m. <verse eid="LUK 12:4"/><verse number="5" style="v" sid="LUK 12:5"/>Amma miɓa gna fye, oza n fya wo wo dna. Owo nu zhin Shekwoyi. Gama wo n ikoi lo wa wu za, wa je oza dna n anapi njesun.<verse eid="LUK 12:5"/></para>
  <para style="p">
    <verse number="6" style="v" sid="LUK 12:6"/>“Azhin a kun gbakolo akniya? Ai oɓa gyiwye to mwa m. Amma Shekwoyi ta zo ɓa mwi m. <verse eid="LUK 12:6"/><verse number="7" style="v" sid="LUK 12:7"/>Shekwoyi kpelo shi oho tukwoyi lo nsun. Ai fye du agbakolo lo n mwa-mwa n Shekwoyi aba.<verse eid="LUK 12:7"/></para>
  <para style="p">
    <verse number="8" style="v" sid="LUK 12:8"/>“Njesun ma gnafye gaiciya, omi, Kristi mi ɓa gafye mwa-mwa n Shekwoyi amalaika aba ndai fya gwo mi ngye ofye nugundo. <verse eid="LUK 12:8"/><verse number="9" style="v" sid="LUK 12:9"/>Amma aza nɓa na miɓo n aza ba, to, mi ɓei naɓa ɓo ce n Shekwoyi amalaika aba. <verse eid="LUK 12:9"/><verse number="10" style="v" sid="LUK 12:10"/>Njesun zaho-zahoyi wa da mi (oza nugun) ɓenukwoyi aɓa zhin wo gafara. Amma oza wa da Zafun gyi-gyi-yi ɓe nukwoyi, ata zhin wo gafara m.<verse eid="LUK 12:10"/></para>
  <para style="p">
    <verse number="11" style="v" sid="LUK 12:11"/>“Njesun sanu na ɓe nfyei n a Farisiyi ye aba, ntuge ɓa da fye wa n aduwa nyakun, fye to damu n nyai n fye ɓa da m. <verse eid="LUK 12:11"/><verse number="12" style="v" sid="LUK 12:12"/>Gama Zafun Gyi-gyi-yi ɓa gna fye nya fye ɓa da n ɓa ʼba.”<verse eid="LUK 12:12"/></para>
  <para style="p">
    <verse number="13" style="v" sid="LUK 12:13"/>Nsayi zaho wa ciwo ge, “Dagayi gna emi zado ya gna gado n gnisun.”<verse eid="LUK 12:13"/></para>
  <para style="p">
    <verse number="14" style="v" sid="LUK 12:14"/>Amma Yesu wa ciwo ge, “Zanyikoci nyika nu na dna mi alkali n nabai ma da owa ye pya? <verse eid="LUK 12:14"/><verse number="15" style="v" sid="LUK 12:15"/>Zhin peceiye to zhin aɓo wye da m. Gama wye-wyeyi hin-hin nya to gni ge sai hoi n nyabwayi nu m.”<verse eid="LUK 12:15"/></para>
  <para style="p">
    <verse number="16" style="v" sid="LUK 12:16"/>Nsayi wa ga misali ye, “Gyi wye-da ho ɓei nfwai gni, kwa ga ampani dai-dai. <verse eid="LUK 12:16"/><verse number="17" style="v" sid="LUK 12:17"/>Har ma a dobui ɓa kuwo nu, to wa bwa ʼba n wo ɓa ya adoho zhi m. Nsayi wa zhin nubo wa cige, <verse eid="LUK 12:17"/><verse number="18" style="v" sid="LUK 12:18"/>‘Miɓa adobui ye ɓaya, ma mi awoi-woyi n nabai ma bwa aba ma fi ɓa. <verse eid="LUK 12:18"/><verse number="19" style="v" sid="LUK 12:19"/>Nsayi ma ci mi wye-wyeyi ge, la sun lonu, gama ho n nyagyi lo har n ayei mwa. Ntuce nu dagma ha gyi hoi sin.’<verse eid="LUK 12:19"/></para>
  <para style="p">
    <verse number="20" style="v" sid="LUK 12:20"/>“Amma Shekwoyi wa ciwo ge, ‘Zagbelo! Ho ɓa fi n naiye. Anya ye nɓa zhinyi mwa, ho ɓa fa zhi nyika?’<verse eid="LUK 12:20"/></para>
  <para style="p">
    <verse number="21" style="v" sid="LUK 12:21"/>“I, zaho-zahoi wa zhin aziki n anyi ye, to wa zhin n she m, wola ze zagbolo.” <verse eid="LUK 12:21"/><verse number="22" style="v" sid="LUK 12:22"/>Nsayi wa ci wa bara ge, “Fye to sa aɓo ntu nyagyi ɓom, kwo kwa aje n fye ɓa kpe m. <verse eid="LUK 12:22"/><verse number="23" style="v" sid="LUK 12:23"/>Gama wye-wyeyi du nyagyi lo n ajeyi <verse eid="LUK 12:23"/><verse number="24" style="v" sid="LUK 12:24"/>Fye shi a kwasa-kwasa wye, ɓa ta nufa m, ɓai gna ge ɓai na dobui m. Amma ɓa n nyagyi ntuge Shekwoyi nu ga ɓa. Amma fye du ɓa lo n mwa-mwa n Shekwoyi aba.<verse eid="LUK 12:24"/></para>
  <para style="p">
    <verse number="25" style="v" sid="LUK 12:25"/>“Amma kwo fyei sa aɓo kwo ɓa gafye ampani ho? Kwo ɓa mi kwa ɓe fya nyipyeyi? Awo. <verse eid="LUK 12:25"/><verse number="26" style="v" sid="LUK 12:26"/>To mi gye ampani n fye ɓa sa aɓo ntu anya dagmai ɓo, shi ko nyi kwo ta bma zhin lo n anya ɓiɓi ɓo ma.?<verse eid="LUK 12:26"/></para>
  <para style="p">
    <verse number="27" style="v" sid="LUK 12:27"/>“Fye shi agbe-gbe awye, ɓa ta lu ajem, amma Solomon n wo mwa-mwa yi vinya, wo to ɓei kpe aje manayi n gye ɓa m. <verse eid="LUK 12:27"/><verse number="28" style="v" sid="LUK 12:28"/>To, ndai Shekwoyi zhin wa kpe agbe-gbe ye aje n ɓa zhin ɓa fi n pye-pye nyi, fye ta gye ngye wo ɓa ga fye m, ko? <verse eid="LUK 12:28"/><verse number="29" style="v" sid="LUK 12:29"/>Fye to sa aɓo njesun ntu nyagyi ɓo m. Nya nfye ɓa gyi n nyai nfye ba sin m, gama Shekwoyi ɓa ga fye. <verse eid="LUK 12:29"/><verse number="30" style="v" sid="LUK 12:30"/>Aza vinya zhin ɓa mwa nyagyi mwz-mwa nu. Amma ofye dada n wo tu ʼShe nyi wo kpe nya ye lo n fye ye. <verse eid="LUK 12:30"/><verse number="31" style="v" sid="LUK 12:31"/>Woɓa ga fye nyaho-nyahoyi n fye ye vinya cici, sai dai fya Dagayi ɓe mwi shi na bye.<verse eid="LUK 12:31"/></para>
  <para style="p">
    <verse number="32" style="v" sid="LUK 12:32"/>“Ntu cenu fye to wo dna m, aɓi gama ko zhin kwa da fye dada wa ga fye owo ʼbe mi. <verse eid="LUK 12:32"/><verse number="33" style="v" sid="LUK 12:33"/>Fye kun anya vinya n fyei ce lo, fya ku ga aza nɓa to cei lo m, Deye ɓa gafye arziki n She mi. Gama nya ta wunya ɓom, ai ta wyi vi ɓo m, a gwowyi kwa ta gyi anya ɓo m. <verse eid="LUK 12:33"/><verse number="34" style="v" sid="LUK 12:34"/>Gama abaho-baho n ho arziki shi oho bugba nyi ɓo nu ce.<verse eid="LUK 12:34"/></para>
  <para style="p">
    <verse number="35" style="v" sid="LUK 12:35"/>“Fye ku shiri zhin. <verse eid="LUK 12:35"/><verse number="36" style="v" sid="LUK 12:36"/>Ntu Dagayi zhi-zhi ɓo n amula pa ba, nsayi fye ɓei zhi n shiri yi fyei gu wo aba ya sanu wo ɓei ɓe ncei. <verse eid="LUK 12:36"/><verse number="37" style="v" sid="LUK 12:37"/>Aɓei da aza n mwa n ɓa zhi lo ɓai pmi wo ɓeɓe nyi. Dagayi n wohin wo ɓei gaɓa mwa-mwa owo nya. Wo se ɓa ase zhi, wo ga ɓa nyagyi.<verse eid="LUK 12:37"/></para>
  <para style="p">
    <verse number="38" style="v" sid="LUK 12:38"/>“Kpekni wa ɓe n wyeshei kokwa n saduyi. Amma saho-sahoyi n wa ɓe n cei aɓei da aza mwa nɓa ku shiri zhin nyi.<verse eid="LUK 12:38"/></para>
  <para style="p">
    <verse number="39" style="v" sid="LUK 12:39"/>“A ɓei gna ge aza kpe esa ye lo n wo ɓei jeze ɓe n cei nyi, ai ku shiri zhin, shi aza zhin ɓa zhin shiri, ɓai ku wo ge evi lo nyi. <verse eid="LUK 12:39"/><verse number="40" style="v" sid="LUK 12:40"/>Ntucenu fye zhi n shiri yi n saho-sahoyi, gama emi, ‘Za nugun ɓa ɓe saho-sahoi.’ ”<verse eid="LUK 12:40"/></para>
  <para style="p">
    <verse number="41" style="v" sid="LUK 12:41"/>Bitrus wa nya wo ge, “Ho daɓo n yi nu kadai kwo kwa n zaho-zahoi.”<verse eid="LUK 12:41"/></para>
  <para style="p">
    <verse number="42-44" style="v" pubnumber="42,43,44" sid="LUK 12:42-44"/> Yesu wa ciwo ge, “Mi daɓo n zaho-zahoi nu n wo nɓefyecei lo, n wo n nubo zhi lo. Eza n wo dagayi wa ga wo tnu-tnu n nabai wa bma aza do zhin. Nwo dagayi wa jeze ɓe wa gye wo ku tnu-tnu zo zhin n bmiya, a ɓei gawo lada. Owo dagayi ɓei tu wo n anya she vinya n wo ncei.<verse eid="LUK 12:42-44"/></para>
  <para style="p">
    <verse number="45" style="v" sid="LUK 12:45"/>“Amma n zayiʼa cige, ‘emi dagayi tajezeɓe n pye m.’ Wa ceba wa lu aza, na gnawo ge wo bma zhin nyi, n jesun woi wun esaya n ajesin ba woi sin je. <verse eid="LUK 12:45"/><verse number="46" style="v" sid="LUK 12:46"/>To owo dagayi ɓei zhi to woi kpe m, woi shin wo ya n aba manayi woi lo n woi n naba kwo to bmiya ngye deyi m. <verse eid="LUK 12:46"/><verse number="47" style="v" sid="LUK 12:47"/>Ai ɓei gawo tata gama wo ɓei kpe wo tnu-tnu ye ama wo to ɓei zhin kwo m.<verse eid="LUK 12:47"/></para>
  <para style="p">
    <verse number="48" style="v" sid="LUK 12:48"/>“Amma oza n wo takpe ge wo zhin laifi nu m, a to ɓei gawo tata n mwa m. Gama oza n ala gawo n mwa dole a gwo n waba gama owo tnu-tnu du lo.<verse eid="LUK 12:48"/></para>
  <para style="p">
    <verse number="49" style="v" sid="LUK 12:49"/>“Maɓe ntuge ma fin ena nu n anyi ye. Mi cei pma lo kwa ma zo nkoi <verse eid="LUK 12:49"/><verse number="50" style="v" sid="LUK 12:50"/>Baptizma dagmai lo n ma bye. Mi cei pma lo kwa emi tnu-tnu kwa ku nu.<verse eid="LUK 12:50"/></para>
  <para style="p">
    <verse number="51" style="v" sid="LUK 12:51"/>“Fye gye ge maɓe ntu ge ma ga bugba fun nu n anyi ye? Awo, Amma maɓe n ajegnai nu. <verse eid="LUK 12:51"/><verse number="52" style="v" sid="LUK 12:52"/>Puwa gmanyi ɓa kun kpe aje, aza ngun ata ɓei ye mi aza ngu aba toɓei ye mi m. Ko kwa aza ngun aba ɓei ye mi to aza ngun atai ye mi m.<verse eid="LUK 12:52"/></para>
  <para style="p">
    <verse number="53" style="v" sid="LUK 12:53"/>“Oda ɓei da gbo tu mi tukwo, oɓi wo da odo kwo kwa owo ya n wo mapwi ɓei da do. Oza to ɓei ye n wo yezhi yi m.”<verse eid="LUK 12:53"/></para>
  <para style="p">
    <verse number="54" style="v" sid="LUK 12:54"/>Nsayi Yesu wa gna aza vinya ge, “sanu fye gye anyi ɓai yezhi n nyipyeyi shin bwa, fya cige egma ɓelo. Deye zhin gaiciya nu.<verse eid="LUK 12:54"/></para>
  <para style="p">
    <verse number="55" style="v" sid="LUK 12:55"/>“Sanu fye gye ese kwoi ci n nyipyei kpe bwa, fya ci ge nyipyei ɓa wo n naiye. Deye kwo zhin gaiciya nu. <verse eid="LUK 12:55"/><verse number="56" style="v" sid="LUK 12:56"/>Zagbelo! Fye kpe nya anyi da amma fye tagye wahala lo n kwo shi n fya bye nyi m. <verse eid="LUK 12:56"/><verse number="57" style="v" sid="LUK 12:57"/>Kni nu zhin fyei to cei pma, fya gye nya kwo bmiya ma?<verse eid="LUK 12:57"/></para>
  <para style="p">
    <verse number="58" style="v" sid="LUK 12:58"/>“Ndai ha gye oza nzokwo woi lo n hoi n wada ba. Ɓawo gafara kafin fye si alkali aba. Ntuge nwo ta tnu hoi n jaru m.<verse eid="LUK 12:58"/></para>
  <para style="p">
    <verse number="59" style="v" sid="LUK 12:59"/>“Gama n kwa zhin ho lonu ho to ɓei shan po m. Dole sai hoi gba wo owo agyiwye vinya.”<verse eid="LUK 12:59"/></para>
  <chapter eid="LUK 12"/>
  <chapter number="13" style="c" sid="LUK 13"/>
  <para style="s1">Abokunmi Ayepmayi</para>
  <para style="p">
    <verse number="1" style="v" sid="LUK 13:1"/>Nsayi nabari kwa ɓeda Yesu ge, Bilatus ku ayahudawa ho wu ai kun n Galili, sanu a ɓei fi ai zhin sadaka n Shekwoyi nyakun.<verse eid="LUK 13:1"/></para>
  <para style="p">
    <verse number="2" style="v" sid="LUK 13:2"/>Yesu wa nya aza ge, “fye gye lo ge oɓa nu zhin alaifi da lo n du n Galili? Cenu zhin ɓai sin wahala ye?<verse eid="LUK 13:2"/></para>
  <para style="p">
    <verse number="3" style="v" sid="LUK 13:3"/>“Aʼa, kwo to wo lo nu m. Amma fye tagye lo ngye fye ɓa fi n fye hin m, akpe ge fya fa alaifi, fya ɓe da Shekwoyi m?<verse eid="LUK 13:3"/></para>
  <para style="p">
    <verse number="4" style="v" sid="LUK 13:4"/>“Aza ngun awo cei nyimwa-nyimwa n ɓa ɓei fi, sanu Siluwan nyakun ɓei miya kpe a nyi mwa? Oɓa nu ɓei zhin alaifida n du Urushelima? <verse eid="LUK 13:4"/><verse number="5" style="v" sid="LUK 13:5"/>Awo, kwo to wo lo nu m. Amma fye ɓa fi ce, akpe ge fya ye abui.”<verse eid="LUK 13:5"/></para>
  <para style="p">
    <verse number="6" style="v" sid="LUK 13:6"/>Nsayi wa ga ɓa misali ye, “Oza ɓei n lemu shinwan gni n wo fwa wa ɓe woi pmigye cici ko kwo ku gyi, am-ma to wa gye nyaho m. <verse eid="LUK 13:6"/><verse number="7" style="v" sid="LUK 13:7"/>Navun wa gna wo bara ge wo mi koya, wa cige, ‘mila pmi ko har aye ngnu ata, am-ma kwo to gyi m. Ai kwo gni koi gwo aba nu n yi ɓa shi odo nyi.’<verse eid="LUK 13:7"/></para>
  <para style="p">
    <verse number="8" style="v" sid="LUK 13:8"/>“Owo bara wa ciwo ge, ‘Dagayi ato miko ya kpa m. Fako har eye gmanyi, ma fi kwo taki ma gye. <verse eid="LUK 13:8"/><verse number="9" style="v" sid="LUK 13:9"/>Nkwo ɓei gyi, to, amma nkwo to ɓei gyi m, sai mo zun koya.’ ”<verse eid="LUK 13:9"/></para>
  <para style="p">
    <verse number="10" style="v" sid="LUK 13:10"/>Sanu Yesu ɓei dna woi wu nya n aduwa nyakun n satiwyi. <verse eid="LUK 13:10"/><verse number="11" style="v" sid="LUK 13:11"/>Wa gye nyikwoza ho n dna wahala. Wo zan-zan n bmatu har aye awo cei nyimwa-nyimwa, to woi mi woi gni agni m.<verse eid="LUK 13:11"/></para>
  <para style="p">
    <verse number="12" style="v" sid="LUK 13:12"/>Yesu wa yi wo, waciwo ge, “Nyikwoza, ala ho kagna n ho nyasan.” <verse eid="LUK 13:12"/><verse number="13" style="v" sid="LUK 13:13"/>Wa to wo bwa, Nsayi sayi nyikwozayi wa kpe gni. Wa zhin Shekwoyi godiya sosai.<verse eid="LUK 13:13"/></para>
  <para style="p">
    <verse number="14" style="v" sid="LUK 13:14"/>Amma a duwa-nyakun tukoda, ɓo ku minagyi gyi n woi, ntuge wo ɓei ka za gna n Satiwyi. Wa cige, “anyipyei lo ngu tnai ntu tnu-tnu ɓo. Ko to bmiya lo a ka za gna n Satiwyi m.”<verse eid="LUK 13:14"/></para>
  <para style="p">
    <verse number="15" style="v" sid="LUK 13:15"/>Amma Yesu wa ciwo ge, “Zagbolo! Ho ta lo anakwo ya n Satiwyi ntuge ɓa sin nuwan?” <verse eid="LUK 13:15"/><verse number="16" style="v" sid="LUK 13:16"/>To, kwo to bmiya lo ma lo nyikwoza deye ya n Shetan lawo pa har aye awo-cei nyimwa-nyimwa nyin?<verse eid="LUK 13:16"/></para>
  <para style="p">
    <verse number="17" style="v" sid="LUK 13:17"/>Owo ɓedaye ɓo ku vinko ga owo anuwun yi. Kwa da aza mwa n ɓa ɓei ce nyi.<verse eid="LUK 13:17"/></para>
  <para style="p">
    <verse number="18" style="v" sid="LUK 13:18"/>Nsayi wa ya ɓa wu njesun n Shekwoyi bemi tukwo wa cige, “Shekwoyi bemi wu n wuna? Ma zhin ko misali n kni ya? <verse eid="LUK 13:18"/><verse number="19" style="v" sid="LUK 13:19"/>Kwo wu lo ngye mustard byegye nu, n kwo bwa sun cewyi nyi. Sanu ko pa kwo zhin kwa mwa sosai har alu ɓai ya kpe kwo. <verse eid="LUK 13:19"/><verse number="20-21" style="v" pubnumber="20,21" sid="LUK 13:20-21"/> Shekwoyi bemi wulo ngye yist nu n na zhin a fi n bredi nyi. Ata zhin a gye kwo wyen sai dai agye bredi koi sun kawai.”<verse eid="LUK 13:20-21"/></para>
  <para style="p">
    <verse number="22" style="v" sid="LUK 13:22"/>Yesu wa zan n azhi dnagmayi n azhi ɓiɓi yi, woi zhin ɓa waʼazi. Amma wo ɓei na wyei ce n Urushelima bwa nu.<verse eid="LUK 13:22"/></para>
  <para style="p">
    <verse number="23" style="v" sid="LUK 13:23"/>Zaho wa nya wo ge, “Aza ciwyi nu ɓei pwo ko?”<verse eid="LUK 13:23"/></para>
  <para style="p">
    <verse number="24-25" style="v" pubnumber="24,25" sid="LUK 13:24-25"/> Yesu wa cige, “Abokunmi eshe nya bwa sun ciwyi nu. La hoi yi n nabai ho lo. Gama aza mwa ɓei ye ntuge ɓa lo fi, amma sanu puwa da ɓei gu aba ato ɓei shan aba bwa m. Nsayi oza n wo ɓei gni woi ci ge Dagayi gu mi abaya, Dagayi ɓei ciwo ge, ‘Mi ta kpe hoye lo m.’<verse eid="LUK 13:24-25"/></para>
  <para style="p">
    <verse number="26" style="v" sid="LUK 13:26"/>“Amma fye ɓei cige, ‘Ai yi ɓei ku nyagyi gyi n hoi, har ha wu yi nya n yi a zokwo.’<verse eid="LUK 13:26"/></para>
  <para style="p">
    <verse number="27" style="v" sid="LUK 13:27"/>“Amma wo ɓei cige, ‘Mita kpe fyeye lo m. Fye tami fyaɓe ya m, gama fye zhin alaifi danu.’<verse eid="LUK 13:27"/></para>
  <para style="p">
    <verse number="28" style="v" sid="LUK 13:28"/>“Fye ɓei ci bwi n mwa fyei gyi anyikna. Gama fye ɓei gye Ibrahim, Ishaku n Yakubu yi n be mi ɓedo n anabi yi vinya. <verse eid="LUK 13:28"/><verse number="29" style="v" sid="LUK 13:29"/>Gama aza ɓei ɓe n anyi vinya n nabai ɓei sase ɓo. <verse eid="LUK 13:29"/><verse number="30" style="v" sid="LUK 13:30"/>Ma gna fye gaiciya aza n ɓa ta bwa mwa-mwa lo n sai ye m, ɓa ɓei gwo ko nwyiyi, aza n ɓa bwa mwa-mwa kwa ɓa to ɓei zhin aza mwa-mwa da nu, n shan sun m.”<verse eid="LUK 13:30"/></para>
  <para style="p">
    <verse number="31" style="v" sid="LUK 13:31"/>Esafyewyi a Farisiyi ɓa ɓe, ɓa gna Yesu ge, “Hiridus cei pma lo wa gye ho wye. Kwo kamata lo ha busi.”<verse eid="LUK 13:31"/></para>
  <para style="p">
    <verse number="32" style="v" sid="LUK 13:32"/>Yesu wa cige, Fyelo fye gna ɓeda yi ge, mi ɓa kun alijenu ya mi zhin aɓo wowo yi, n naiye n su yi har wyigyei kafin mi si aba n mi lo. <verse eid="LUK 13:32"/><verse number="33" style="v" sid="LUK 13:33"/>Eh, n naiye, nsu, har n wyigyei yi ntu ge koto bmiya lo a wu Shekwoyi anabi m, sai n Urushelima.<verse eid="LUK 13:33"/></para>
  <para style="p">
    <verse number="34" style="v" sid="LUK 13:34"/>Oh, Urushelima, Urushelima ezhi nko wu anabi nyi. Ezhi nkwo kni aza kuta n na tnu ɓai n ɓa aba nyi. Miɓa zhin wuna gama mi zhin ma ye ntuge ma ye fye zhi, shi pese zhin kwa ye ekwo aɓi zhi nyi, amma fyeta ye lo m. <verse eid="LUK 13:34"/><verse number="35" style="v" sid="LUK 13:35"/>To naiye, mila fye puwa yashi fye, Fye ta shan mi wye gye njesun m, akpege fya ci ge, “Sanu n ɓei ga oza n wo ɓe dna Shekwoyi ye nyi.”<verse eid="LUK 13:35"/></para>
  <chapter eid="LUK 13"/>
  <chapter number="14" style="c" sid="LUK 14"/>
  <para style="p">
    <verse number="1-2" style="v" pubnumber="1,2" sid="LUK 14:1-2"/> Nwyihoi n Satiwyi woi dna n Ayahudiyi zadnagmayi puwa a Farisiyi zhi ɓai shi wa wye, ɓa gye kwo wa ka za gna n wo ɓo dna n kpo-kpo nyasan yi nyi.<verse eid="LUK 14:1-2"/></para>
  <para style="p">
    <verse number="3" style="v" sid="LUK 14:3"/>Yesu kwa wa ciɓa ge, “Owa ku da ge a kaza gna n Satiwyi ko kwo to da ma?”<verse eid="LUK 14:3"/></para>
  <para style="p">
    <verse number="4" style="v" sid="LUK 14:4"/>To ɓa dna wo ɓe gbe m. Nsayi Yesu wa shi nyasayi n bwa wa kawo gna wa ciwo ge wo lo.<verse eid="LUK 14:4"/></para>
  <para style="p">
    <verse number="5" style="v" sid="LUK 14:5"/>Nsayi wa je ɓa nya ge, “Nyika lo n fye n wo ta zhin tnu-tnu n Satiwyi ma?” <verse eid="LUK 14:5"/><verse number="6" style="v" sid="LUK 14:6"/>To ɓa dna wo ɓe gbe m.<verse eid="LUK 14:6"/></para>
  <para style="s1">Fye To Zan Mwa-Mwa Shin M</para>
  <para style="p">
    <verse number="7" style="v" sid="LUK 14:7"/>Sanu wo ɓei gye aza ye ɓa sase kpe n aba dnagmai n anyagyi ʼba wa gaɓa shawara ye. <verse eid="LUK 14:7"/><verse number="8" style="v" sid="LUK 14:8"/>“N ʼza yi fye na mula ba, ko to bmiya lo fya sase n aba nɓa gna bmiya m. Ntuge n za ɓe nwo du ho, <verse eid="LUK 14:8"/><verse number="9" style="v" sid="LUK 14:9"/>to wo ɓei shan ho aba wo tu zayi. Oho kwa hoi lo buzu-buzu n vinyi-kwoyi.<verse eid="LUK 14:9"/></para>
  <para style="p">
    <verse number="10" style="v" sid="LUK 14:10"/>“Amma ko bmiya lo n ya ɓe dina ba ha kni akujera nukwoyi ha sase. Sanu mula ɓa gye ho tu lo nu, sai wa ɓe wa gaho akujera manayi. To nsayi nu n ho ɓei lo n mwa-mwa kpe. <verse eid="LUK 14:10"/><verse number="11" style="v" sid="LUK 14:11"/>Gama zaho-zahoyi n wo cei pma wa mwa wohin, to, aɓa gba wo. Amma zaho-zahoyi nwa gba wohin, to, a ɓa gawo mwa-mwa.” <verse eid="LUK 14:11"/><verse number="12" style="v" sid="LUK 14:12"/>Nsayi wa ci oza n wa yi aza nyagyi nyi ge, “Sanu ha yi aza nyagyi to yi a nugundo n amado yi n ho abye yi n agyiwye-dayi nu kadai m. Gama ɓa ɓei kaho yi ce.<verse eid="LUK 14:12"/></para>
  <para style="p">
    <verse number="13" style="v" sid="LUK 14:13"/>“Maimako ho zhin lo nu, yi aza nu n ɓa to n agyiwyei m, azagmazhi n na wyebuayi. <verse eid="LUK 14:13"/><verse number="14" style="v" sid="LUK 14:14"/>Nnabai wyi yi n Shekwoyi ɓei ku azafi kala nyi, woi gaho lada ntu aza ɓo n ɓa to mi ɓa gbaho nyi m.”<verse eid="LUK 14:14"/></para>
  <para style="p">
    <verse number="15" style="v" sid="LUK 14:15"/>Ozaho n wo ɓei tu woi wo Yesu ɓeda wa ci Yesu ge, “Ai oza wa lo Shekwoyi bemi wo ku saʼa dnagmayi zhin.”<verse eid="LUK 14:15"/></para>
  <para style="p">
    <verse number="16" style="v" sid="LUK 14:16"/>Yesu wa gawo amsa n misali yeyi “Oza ho ɓei zhin agmada dnagmai har wa yi aza mwa n na nyagyi ba. <verse eid="LUK 14:16"/><verse number="17" style="v" sid="LUK 14:17"/>Sanu wo ɓei ku ɓoho-ɓohoi zo zhin, wa tnu owo bara woi gna aza ge esa la si. <verse eid="LUK 14:17"/><verse number="18" style="v" sid="LUK 14:18"/>Amma ɓa gawo a dalili gbo-gbo. Za knayi wa cige, ‘Mi la ofwasi n ha ye mi cei pma mi gyekwo. Ntuce nu, mi tami ma ɓe anyagyi ba m.’ <verse eid="LUK 14:18"/><verse number="19" style="v" sid="LUK 14:19"/>Zaho wa cige, ‘Mila anakwo si ngun awo n fwanu ɓo, Mi cei pma mi gye ɓa.’ <verse eid="LUK 14:19"/><verse number="20" style="v" sid="LUK 14:20"/>Zaho wa cige, woi bwa nyikwo la nu, ntu ce nu wo tami wa ɓe m.<verse eid="LUK 14:20"/></para>
  <para style="p">
    <verse number="21" style="v" sid="LUK 14:21"/>“Bara yi wajeze lo wa da nya ɓa gna wo vinya. Owo maigida gyi minagyi wa cige, lo bwaho-bwahoi ho yi a nyaɓai na zabmazhi yi ɓedo na wyebuai. <verse eid="LUK 14:21"/><verse number="22" style="v" sid="LUK 14:22"/>Amma shi azaye pya ɓei ku ɓe aba dudu ɓa ce. <verse eid="LUK 14:22"/><verse number="23" style="v" sid="LUK 14:23"/>Nsayi owo maigida ciwo ge, ‘Lo hoi dnawye vinya aba ha gye oza gni ha gna wo ge wo ɓe, n nabai puwa ye kwa nu. <verse eid="LUK 14:23"/><verse number="24" style="v" sid="LUK 14:24"/>Gama aza ma yiɓa na bye nyi, ɓa tabwa enya n mila shirya ntu ɓa ɓo m.’ ”<verse eid="LUK 14:24"/></para>
  <para style="p">
    <verse number="25" style="v" sid="LUK 14:25"/>Aza ɓo viwo n mwa. Wa zegni wa ci ɓa ge: <verse eid="LUK 14:25"/><verse number="26" style="v" sid="LUK 14:26"/>“Oza wo cei pma wa vimi dole wa yemi n du owo dada, owo ya, owo nyikwo, owo aɓi, owo amaje, owo amapwi, Har ndu wohin wye-wyeyi. Nto lo num, wo ta mi wa vi mi m. <verse eid="LUK 14:26"/><verse number="27" style="v" sid="LUK 14:27"/>Njesun oza nwo to la wohin zundu wa vi mi m, wo ta mi wa ze emi bara m.<verse eid="LUK 14:27"/></para>
  <para style="p">
    <verse number="28" style="v" sid="LUK 14:28"/>“Amma oza wo cei pma wa vi mi, To, sai wa zhin nubo kpa sosai, gama zaho-zahoi wo cei pma wa mi nyakun, wo zhin wa shi wa kpa agyiwye zhi wa gye she kwo ɓa la nsun, kafin wo ya nyakun mi. <verse eid="LUK 14:28"/><verse number="29" style="v" sid="LUK 14:29"/>Kada wo bwa nyakun nu shi kawai, nsayi agyiwye zowo har ha gye aza ɓai mawo san. <verse eid="LUK 14:29"/><verse number="30" style="v" sid="LUK 14:30"/>Ɓo cige, ‘Fye gye zayi n wo nu, wo to mi woi zo nyakun mi m, ntuge agyiwye ku wo zo.’<verse eid="LUK 14:30"/></para>
  <para style="p">
    <verse number="31" style="v" sid="LUK 14:31"/>“Ko kwa kni esu yi nu ɓa lo okun, to woi zhin shawara n wa azai ko owo asoa 10,000, ɓa mi ɓa sukun n azai 20,000?<verse eid="LUK 14:31"/></para>
  <para style="p">
    <verse number="32" style="v" sid="LUK 14:32"/>“Nwo tamin, sai wa tnu na zai ɓa gyi esu deyi wye, tunyi woye nyin nkpayi, kadawo ɓe wa wu owo aza vinya. <verse eid="LUK 14:32"/><verse number="33" style="v" sid="LUK 14:33"/>Ntuce nu zaho-zaho ta mi wa ze mi bara m, akpege wa shi wa zhin nubo kpa, wa gye wahala n wo ɓa sin n anabarka yi n wo ɓa gwo, n sayi wa gye kwo wo ɓa mi wa vi mi.<verse eid="LUK 14:33"/></para>
  <para style="p">
    <verse number="34" style="v" sid="LUK 14:34"/>“Sankpegye n ampani yi, kvoi la dada gmiya? <verse eid="LUK 14:34"/><verse number="35" style="v" sid="LUK 14:35"/>Sankpegye nkwo to da m, ko to n ampani hoi m, atalni a zhin taki n koi ma. Azhin a ze koya aza kpe ko apita kawai. Fye kna tnubua sosai ngye fye cei pma fya gane nɓei n mi da nyi.”<verse eid="LUK 14:35"/></para>
  <chapter eid="LUK 14"/>
  <chapter number="15" style="c" sid="LUK 15"/>
  <para style="s1">Ala Nya Bwi-Bwiyi Bwa</para>
  <para style="p">
    <verse number="1" style="v" sid="LUK 15:1"/>A gadu gwo yi n ɓa to n gaici yai nyi m, ɓedo n alaifida hoi ɓei zhin ɓa ɓe ntuge ɓa wo ɓeda. <verse eid="LUK 15:1"/><verse number="2" style="v" sid="LUK 15:2"/>Amma kwo to ɓei da a Farisiyi tukwoda m, ntuge Yesu ɓei zhin woi dami n laifi dai har ma woi gyi nyagyi n ɓai. <verse eid="LUK 15:2"/><verse number="3-4" style="v" pubnumber="3,4" sid="LUK 15:3-4"/> Ntucenu Yesu wa gaɓa misali ye, “Oza n wo n anai lo tagyi, amma gmanyi kwa bwi, wo ta fa adeyi zhi vinya wa lo wo dna deyi wye har wa gye kwo m? <verse eid="LUK 15:3-4"/><verse number="5" style="v" sid="LUK 15:5"/>Nsayi wa ɓe nkoi na gmadai n api n kwoi tu nwo bwapa m. <verse eid="LUK 15:5"/><verse number="6" style="v" sid="LUK 15:6"/>Sanu wa si api kwa wo ɓa yi owo anugundo n wo azaje yi ɓa dagma gama wola ena gmanyi gye n kwa bwi nyi.<verse eid="LUK 15:6"/></para>
  <para style="p">
    <verse number="7" style="v" sid="LUK 15:7"/>“To, konyi lonu n She, Gama agmada lo n mwa n she ntu zaknayi ɓo n wa ga gaiciya ndu aza n ɓa shin Yesu viyi zhin lo nyi.<verse eid="LUK 15:7"/></para>
  <para style="p">
    <verse number="8" style="v" sid="LUK 15:8"/>“Ko kwa misali nyikwoza ho n zinariyai fi ngun awo. Ngmanyi a bwi wo, sai wa dna fitila na wa fin abaya vinya, woi zankwo zanyi ntuge wa gye kwo. <verse eid="LUK 15:8"/><verse number="9" style="v" sid="LUK 15:9"/>N a ko bwa wa yi owo anugundo n wo azaje yi ntuge ɓa dagma. <verse eid="LUK 15:9"/><verse number="10" style="v" sid="LUK 15:10"/>To, kwo wu lo nu. Ammalaika n she zhin ɓa dagma ntu laifida ɓo gmanyi n wa ga gaiciya.”<verse eid="LUK 15:10"/></para>
  <para style="p">
    <verse number="11" style="v" sid="LUK 15:11"/>Wa je ba misli ho gna ge, “Oza ho ɓei na ɓi ngun aba. <verse eid="LUK 15:11"/><verse number="12" style="v" sid="LUK 15:12"/>Oza nawyi da wa gna owo dada ge, ‘Mi yelo ha gna yi oho gado n naiye, kafin ho fi.’ Owo dada kwa wa ye. <verse eid="LUK 15:12"/><verse number="13" style="v" sid="LUK 15:13"/>Nsayi oɓi yi wa ku owo akaya wa lo ezhi ho nkpayi. Wa gyi agyiwye yi vinya. Wo si nyagyi ga aza laɓa, woi ce wo gyi a karuwa. <verse eid="LUK 15:13"/><verse number="14" style="v" sid="LUK 15:14"/>Sanu agyiwye ɓwi ku wo zo, mikun kwa gmi n ezhi yi har to azai bwa nygyi m. <verse eid="LUK 15:14"/><verse number="15" style="v" sid="LUK 15:15"/>Wa nya zaho n nabai wa gawo aburutu wa kna ɓa. <verse eid="LUK 15:15"/><verse number="16" style="v" sid="LUK 15:16"/>Mikun ɓei zhin ko gun wo ce sosai, har ma ai wo wo ngye wo gyi aburutu nya gyi, amma to ai ga wo m.<verse eid="LUK 15:16"/></para>
  <para style="p">
    <verse number="17" style="v" sid="LUK 15:17"/>“Sanu wo ɓei zhin anyi ɓo nubo, nsayi wa cige, Ai n yi puwa ko abara ma ɓa n nyagyi lo sosai. Amma mi gninyi ya mikun ɓamiya. <verse eid="LUK 15:17"/><verse number="18" style="v" sid="LUK 15:18"/>Miɓa jeze lo omi dada ba mi ciwo ge, ‘Dada miku laifi zhin Shekwoyi ɓedo n hoi. <verse eid="LUK 15:18"/><verse number="19" style="v" sid="LUK 15:19"/>Mito kunce lo ha yi mi ge eho ɓi n shansun. Mi cei pma ma ze ho fyenu.’<verse eid="LUK 15:19"/></para>
  <para style="p">
    <verse number="20" style="v" sid="LUK 15:20"/>“Nsayi wa laka wa lo api da owo dada. Sanu wo ɓei ye ɓe n kpai owo dada gye wo. Wa busi lo wa zhin wo amabe har wa Shekma wo.<verse eid="LUK 15:20"/></para>
  <para style="p">
    <verse number="21" style="v" sid="LUK 15:21"/>“Eɓi yi waciwo ge, Mi ku laifi zhin ho ɓedo n Shekwoyi. Mito kunce lo m, ayi mi ge oho ɓi m.<verse eid="LUK 15:21"/></para>
  <para style="p">
    <verse number="22" style="v" sid="LUK 15:22"/>“Amma owo dada ci abara ge, ‘Fye ɓe n eje manayi fya kpe wo. Fye ɓe n bwai-nyai fya dnawo, fya ɓe na buadayi njesun. <verse eid="LUK 15:22"/><verse number="23" style="v" sid="LUK 15:23"/>Fya ɓe n nakwo yi yawu ko, Tile ya zhin agmada sosai nya. <verse eid="LUK 15:23"/><verse number="24" style="v" sid="LUK 15:24"/>Gama emi ɓi ye ɓei la fi, amma wola jeze ɓe. Wo ɓei la bwi amma ala wo gye.’ Sai n agmada yi nu sayi.<verse eid="LUK 15:24"/></para>
  <para style="p">
    <verse number="25" style="v" sid="LUK 15:25"/>“To, owo dnagma ɓei bwi nfwa woi zhin tnu-tnu; shi wo ɓei zhi wa wo ai gyi agaga nɓa puwa. <verse eid="LUK 15:25"/><verse number="26" style="v" sid="LUK 15:26"/>Wa nya bara ho nya kwo zhin. <verse eid="LUK 15:26"/><verse number="27" style="v" sid="LUK 15:27"/>Bara ho wa gna woge, ai oho mado nu la zhi. Oho dada kwa, woi la nakwo manayi wu wo, woi zhin agmada dnagmai ntu nwo ɓeɓe ɓo.<verse eid="LUK 15:27"/></para>
  <para style="p">
    <verse number="28" style="v" sid="LUK 15:28"/>“Wa gyi minagyi nsayi, har wa ma, to wa lodna n mi m. Owo dada wa ɓe wa ɓawo. <verse eid="LUK 15:28"/><verse number="29" style="v" sid="LUK 15:29"/>Amma wa ci wo dada ge, esala mwa mi zhin ho tnu-tnu, har mi vi ho ɓo vinya. Amma ho to shin ena wu ntu mi ɓo m, ntuge ha zhin agmada deye pya m. <verse eid="LUK 15:29"/><verse number="30" style="v" sid="LUK 15:30"/>Amma sanu n oho ɓi deye wa zhi, woi ku oho agyiwye zo wu n akaruwa laɓa hoi la nakwo manayi wuwo.<verse eid="LUK 15:30"/></para>
  <para style="p">
    <verse number="31" style="v" sid="LUK 15:31"/>“Owo dada ciwo ge, Emi ɓi yeye yi, ai ho kun sun lo n mi n saho-sahoyi, nya mi cei vinya oho nya nu. <verse eid="LUK 15:31"/><verse number="32" style="v" sid="LUK 15:32"/>Amma kwo bmiya lo ya dagma. Gama wo zhin oho mado nu wo ɓei la fi amma wo la jeze ɓe. Wo ɓei la bwi amma a lawo gye wye.”<verse eid="LUK 15:32"/></para>
  <chapter eid="LUK 15"/>
  <chapter number="16" style="c" sid="LUK 16"/>
  <para style="s1">Anabari Ntu Bemanayi Zhin Bo</para>
  <para style="p">
    <verse number="1" style="v" sid="LUK 16:1"/>Nsayi Yesu w gna owa bara Nabari ye, “Gyiwyeda ho ɓei la zaho n nabai wa zhin wo manaja, esa fyewyi waya nabari nukwoyi wo tu nu tukwo.<verse eid="LUK 16:1"/></para>
  <para style="p">
    <verse number="2" style="v" sid="LUK 16:2"/>“Wa yi wo manaja waciwo ge, ‘Kni nu zhin hoi wyi mi agyiwyeʼa? To lo ho zhin shiri anyai vinya, gama miɓa gmi ho ya.’<verse eid="LUK 16:2"/></para>
  <para style="p">
    <verse number="3" style="v" sid="LUK 16:3"/>“Nsayi manaja yi wa zhin nubo wa cige, ‘Miɓa zhin wuna?’ Emi tnu-tnu ku zo ya mi-i ta mi ma nu ofwa m, mi ta ye-ge ma ze nyaɓayi m. <verse eid="LUK 16:3"/><verse number="4" style="v" sid="LUK 16:4"/>To mi kpe ɓoye lo n mi ɓa zhin n nabai mi bwa anugundo n mwa ntu ge ɓei bma mi zhin.”<verse eid="LUK 16:4"/></para>
  <para style="p">
    <verse number="5-6" style="v" pubnumber="5,6" sid="LUK 16:5-6"/> “Nsayi wa yi aza ɓe n cei n ɓa ɓei na ta shi owo maigida nyi, wa ci zaknayi ge, ‘Ho cei shi akniya?’ Zayi wa ciwo ge a galon 850 zaitun mi nya Manaja yi wa ciwo ge mila ce ho zunya. Ho ɓa gba tokunyi nu kawai.”<verse eid="LUK 16:5-6"/></para>
  <para style="p">
    <verse number="7" style="v" sid="LUK 16:7"/>“Wa je zado nya ge, ‘ho cei shi akniya?’ Zayi wa ciwo ge, ‘Mudu 1,000 alkama nya. Manaja ciwo ge to ho ɓa gba 800 nu kawai.’<verse eid="LUK 16:7"/></para>
  <para style="p">
    <verse number="8" style="v" sid="LUK 16:8"/>“Owo maigida cige, ‘Lalle mana ja ye cecei lo sosai.’ To, kwo bwawu lo nu a shetan da gna cecei n laifi zhin afa aza ɓa fi n buzangna nyi. <verse eid="LUK 16:8"/><verse number="9" style="v" sid="LUK 16:9"/>Amma mi ɓa cifye ge fye zhin ngye wo n nabai fya bwa anugundo n gyifi dna? Deye ɓa lo n fyei n api nyalo-nyalo nya n she? <verse eid="LUK 16:9"/><verse number="10" style="v" sid="LUK 16:10"/>Awo! Gama oza wo to n ɓefyecei lo n anya ɓi-ɓiyi m, wo tami wa zhin ɓefyece n anya dnagmayi m. <verse eid="LUK 16:10"/><verse number="11" style="v" sid="LUK 16:11"/>Njesun n fye to zhin ɓefyece n aɓo anyi ya m, nyikado ɓei ga fye gaiciya ntu arziki eshe nya ɓoʼa?<verse eid="LUK 16:11"/></para>
  <para style="p">
    <verse number="12" style="v" sid="LUK 16:12"/>“Nfye to zhin ɓefyece n aza agyiwyei fye ɓa zhin ɓefyece n wuna n fya gyiwyeʼa?<verse eid="LUK 16:12"/></para>
  <para style="p">
    <verse number="13" style="v" sid="LUK 16:13"/>“Gama zaho-zahoi to lo n wo ɓa mi wa bwa a maigida ngun aba m. Ko ha ye zaknayi to ha ye zadeyi m, ko kwa ha ye zadeye to ha ye zadeyi m. Ho ta mi ha vi Shekwoyi ɓedo n agyiwyei n esa gmanyi m.”<verse eid="LUK 16:13"/></para>
  <para style="p">
    <verse number="14" style="v" sid="LUK 16:14"/>A Farisiyi ɓei zhin agyewye yei nu sosai. Ntuce nu ɓa gyi minagyi n woi.<verse eid="LUK 16:14"/></para>
  <para style="p">
    <verse number="15" style="v" sid="LUK 16:15"/>Nsayi Yesu wa ciɓa ge, Fye zhin aɓo ngye aza manayi, har ai ga fye mwa-mwa, amma Shekwoyi kpe fya bugba nukwoyiye lo. Ntu ge oɓo nkwo zhin ngye ɓemanayi nna zaba kwo zhin laifi nu n Shekwoyi aba. <verse eid="LUK 16:15"/><verse number="16" style="v" sid="LUK 16:16"/>Kafin Yohanna wo ya waʼazi zhin n batisma yi, Musa owa, nu ɓei zhin fye zokwo ɓedo n waʼazi n anabi gbo-gbo ɓei zhin anyi. Amma Yohanna wa ɓe fye n nabari maayi nge Shekwoyi bemi la ga ɓe. To aza zhi nyi n mwa ɓai ye. <verse eid="LUK 16:16"/><verse number="17" style="v" sid="LUK 16:17"/>Amma deye ta wu ge Musa owa to n ampanyi lo m. Ata mi a shan kwo do ngye ʼShe nkniyi.<verse eid="LUK 16:17"/></para>
  <para style="p">
    <verse number="18" style="v" sid="LUK 16:18"/>Ntuce oza n wa gmi owo nyikwo ya, wa la nyikwo do, wo ku anagbai zhin. Njesun oza wa la nyikwo n na la kwo gmiya to, wo ku anagbai zhin ce.<verse eid="LUK 16:18"/></para>
  <para style="p">
    <verse number="19" style="v" sid="LUK 16:19"/>Yesu wa cige, ozaho ɓei nyi n agyiwye yi sosai. Wo ɓei na je yi n mwa har woi dagma n saho-sahoi. <verse eid="LUK 16:19"/><verse number="20" style="v" sid="LUK 16:20"/>Nwyihoi zaho ai yi wo ge Liazuru n wo ɓei zhin nyaɓai nu, n na ci kpe laɓa, a wo shi n Nyabwayi yi puwa. <verse eid="LUK 16:20"/><verse number="21" style="v" sid="LUK 16:21"/>Sanu wo ɓei shi woi pmi nyagyi kwa kaya, n agyiwyeda yi ɓei zhin woi gyi nyi, a mwi ɓei zhin ɓai nyi wo aci. <verse eid="LUK 16:21"/><verse number="22" style="v" sid="LUK 16:22"/>Nwyihoi Liazuru wa fi, amalaika lawo ɓa lo woi n Ibrahim aba. Nwyihoi gyiwyeda yi wa fi ce, Har a wo bi. <verse eid="LUK 16:22"/><verse number="23" style="v" sid="LUK 16:23"/>Amma owo wyewyeyi kwa lo anapi, n ɓo wa gye Liazuru ngnisun n Ibrahim yi.<verse eid="LUK 16:23"/></para>
  <para style="p">
    <verse number="24" style="v" sid="LUK 16:24"/>“Wa cige, ‘Dada Ibrahim gye mi sun-sun, ha tnu n Liazuru yi n nabai wa dna owo bwai n nuwan, wa lice mi. Gama mi sin wahala lo n mwa.’<verse eid="LUK 16:24"/></para>
  <para style="p">
    <verse number="25" style="v" sid="LUK 16:25"/>“Amma Ibrahim wa ciwo ge ‘Eɓi pa sanu n ho ɓei dna n anyi ho ɓei nyaho-nyahoi n ho ɓei cei pma. Amma Liazuru to ɓei nya hoi m. Amma n saiye a zhin wo atna lo amma ho dna lo n wahala. <verse eid="LUK 16:25"/><verse number="26" style="v" sid="LUK 16:26"/>Amma bokun dnalo n mwa, n ya tan-tasin n hoi ntuge oza wo cei pma wa piya lo fya ba, wo ta mi m. Zahonyin ta mi wa piya ɓe eya ba m.’<verse eid="LUK 16:26"/></para>
  <para style="p">
    <verse number="27" style="v" sid="LUK 16:27"/>“Nsayi nyabwayi wa ciwo ge ‘O dada Ibrahim suku-suku ha tnu n woi n mi dada puwa, <verse eid="LUK 16:27"/><verse number="28" style="v" sid="LUK 16:28"/>Gama emi azaje lo ngun atnu, n nabai wo gnaɓa wahala ye ɓo, kada ɓaye ɓe ya ce ɓai ku fi.’<verse eid="LUK 16:28"/></para>
  <para style="p">
    <verse number="29" style="v" sid="LUK 16:29"/>“Amma Ibrahim wa ciwo ge, ‘Ai litafi ku gna ɓa. Oha maje ɓami ɓa ba litafi ndai gye ɓa ce pma lo.’<verse eid="LUK 16:29"/></para>
  <para style="p">
    <verse number="30" style="v" sid="LUK 16:30"/>“Arziki dayi wa ciwo ge, ‘Aʼa Dada Ibrahim ɓa ta gye ɓa nuwan ɓa ba m. Amma ndai zaho wa lo woi gmi n naku, ɓa ɓa fa oɓa laifi.’<verse eid="LUK 16:30"/></para>
  <para style="p">
    <verse number="31" style="v" sid="LUK 16:31"/>“Amma Ibrahim wa ciwo ge, ‘Ngye ɓa ta wo Musa ɓeda ɓedo n anabi yi m, To ɓa ta wo m, ko ozai laka n vingwo m.’ ”<verse eid="LUK 16:31"/></para>
  <chapter eid="LUK 16"/>
  <chapter number="17" style="c" sid="LUK 17"/>
  <para style="p">
    <verse number="1" style="v" sid="LUK 17:1"/>Nwyihoi Yesu wa ci owa bara ge, aza ɓa bwa jaraba cici ntuge ɓa lofi n laifi. Amma aya n oza aba n wo zhin jarabaye nyi. <verse eid="LUK 17:1"/><verse number="2-3" style="v" pubnumber="2,3" sid="LUK 17:2-3"/> Nna she ozaya dna n la n kuta dagmai pa dna n begye ko ɓa wo du afa wahala n wo ɓa sin ntuge wa zhin aɓi anawyi ɓei zhin laifi nyi. Mi ku pmafye gna, “Gnakni ohozado, n wa zhin laifi, zhin wo gafara njesun n wa ɓa gafara.<verse eid="LUK 17:2-3"/></para>
  <para style="p">
    <verse number="4" style="v" sid="LUK 17:4"/>“Ko wa zhin ho laifi abwa ngun tnaba nu, nyipyeyi gmanyi woi ɓa ho gafara, sai ha zhin wo.”<verse eid="LUK 17:4"/></para>
  <para style="s1">Gaiciya Ga N Godiya Yi</para>
  <para style="p">
    <verse number="5" style="v" sid="LUK 17:5"/>Nwyihoi Yesu abara ɓa ciwo ge, “Yi ye gaiciya ga lo n mwa. Yi ɓa bwa kwo n wuna?”<verse eid="LUK 17:5"/></para>
  <para style="p">
    <verse number="6" style="v" sid="LUK 17:6"/>Yesu wa ciɓa ge, “Nfya bwa gaiciya ga ye n bwa sun ciwyi, ngye musta byegye (Musta wu ngye fulu nu.) Ko ɓa mi kwa shi shinwan dnagmai ya har kwa shekwoya dna n la. Nfya ga gbe, koɓa ze lo nu.<verse eid="LUK 17:6"/></para>
  <para style="p">
    <verse number="7-9" style="v" pubnumber="7,8,9" sid="LUK 17:7-9"/> “Ndai fyenu wa zhi ofwa, ko wa zhi akni kna, wo to zhin wa sase shi wa ce wa gyi nyagyin, sai wo la wo puwada nya zhin, wa ga wo wa ku gyi kpa, n navun wa kpe wohin nya gyi. Zahoi ta sa wo ami ko wa zhin wo godiya n, ntu ge wo zhin wo tnu-tnu nu.<verse eid="LUK 17:7-9"/></para>
  <para style="p">
    <verse number="10" style="v" sid="LUK 17:10"/>“Ko wu lonu n fya vi mi ɓo, fye ta gna ge a ci fye m, ntu ge fye zhin efye tnu-tnu nu.”<verse eid="LUK 17:10"/></para>
  <para style="p">
    <verse number="11" style="v" sid="LUK 17:11"/>Sanu n ɓa ɓei gyi abye n zan-zan yi ɓai lo Urushelima ɓa si anyajegna ba n kwo gna Samariya aje n Galili yi nyi. <verse eid="LUK 17:11"/><verse number="12" style="v" sid="LUK 17:12"/>Sanu ɓa ɓei lo ezhi ho, akuturu ɓa kune ngun awo ɓa ku zhi n kpai. <verse eid="LUK 17:12"/><verse number="13" style="v" sid="LUK 17:13"/>Ɓa cige, “Yesu, Dagayi gye yi sun-sun.”<verse eid="LUK 17:13"/></para>
  <para style="p">
    <verse number="14" style="v" sid="LUK 17:14"/>Yesu wa shi ɓa wye wa cige, “Fyelo prist aba fyei gna wo ge fye la kagna.” Sanu ɓa ɓei lo n zokwo kwa ɓa kagna.<verse eid="LUK 17:14"/></para>
  <para style="p">
    <verse number="15" style="v" sid="LUK 17:15"/>Zaknayi n ɓami wa jeze ɓe woi ci ge, “Fye ga Shekwoyi mwa-mwa gama mila kagna.” <verse eid="LUK 17:15"/><verse number="16" style="v" sid="LUK 17:16"/>Wa miyazhi n Yesu aba woi zhin wo godiya, ntuge ɓo Yesu ɓo zhin wo nyi. Zeye kwa ɓei zhin Samariya za nu.<verse eid="LUK 17:16"/></para>
  <para style="p">
    <verse number="17" style="v" sid="LUK 17:17"/>Yesu wa nya wo ge, “Mi to kafye gna ofye awo nu m? Azaje zhi n na? <verse eid="LUK 17:17"/><verse number="18" style="v" sid="LUK 17:18"/>Zeye nu na bwa jeze ɓe n wo zhin Samariya za nyi, woi zhin Shekwoyi godiya?”<verse eid="LUK 17:18"/></para>
  <para style="p">
    <verse number="19" style="v" sid="LUK 17:19"/>Nsayi Yesu wa ciwo ge, “Laka ha lo ho nya oho gaiciya ga la ho ka gna.”<verse eid="LUK 17:19"/></para>
  <para style="s1">Fye Zhin Shiri Ntu Mi Jeze Ɓe Ɓo</para>
  <para style="p">
    <verse number="20" style="v" sid="LUK 17:20"/>Nwyihoi a Farisiyi ɓa nya Yesu ge, “Shekwoyi be gyi ɓei ya n knisai ya?” Yesu wa ciɓa ge, “Shekwoyi be mi ta ɓe ai gyekwo wye nu m. <verse eid="LUK 17:20"/><verse number="21" style="v" sid="LUK 17:21"/>Fye tami fya cige, ko la la n zhi ye m. Kwo kwa n zhi yi m. Gama Shekwoyi bemi dna lo nfye.”<verse eid="LUK 17:21"/></para>
  <para style="p">
    <verse number="22" style="v" sid="LUK 17:22"/>Nsahoi wa daɓo n wa barai n ko tukwo wa cige, esa ɓelo n fye ɓei ye fya gye mi n nabai fya kunsun n mi, ko n nyipyei gmanyi, amma fye to ɓei gye mi wye m. <verse eid="LUK 17:22"/><verse number="23" style="v" sid="LUK 17:23"/>Fye ɓei wo ge mi la jeze ɓe, nge mi gnilo n ya ko kwa n bwai, fye to ɓei ye m, ko kwa fyei lo ge fye zan mi shin. <verse eid="LUK 17:23"/><verse number="24" style="v" sid="LUK 17:24"/>Gama sanu mi ɓei jezee fye ɓei kpe sosai. Ko ɓei wu n gye ogma bmiya nu. N kwo zhin kwa bmiya n she nyi. <verse eid="LUK 17:24"/><verse number="25" style="v" sid="LUK 17:25"/>Amma dole me sin wahala kpa har to a shan mi ye m.<verse eid="LUK 17:25"/></para>
  <para style="p">
    <verse number="26" style="v" sid="LUK 17:26"/>Sanu mi ɓei jezeɓe nyi, anyi ɓei wu ngye Nuhu sa nu. <verse eid="LUK 17:26"/><verse number="27" style="v" sid="LUK 17:27"/>Gamaɓa ɓei sin ɓai gyi har ɓai ku anyikwo. Ɓa ɓei dagma har sanu Nuhu ɓei lo dna n ya nuwan ɓe aza bwi vinya.<verse eid="LUK 17:27"/></para>
  <para style="p">
    <verse number="28" style="v" sid="LUK 17:28"/>Njesun anyi ɓei wu ngye Lot sa nu: gama aza ɓei gyi, ɓai sin, ɓai si ɓai knu, ɓai nu fwa, ɓai mi anyaknu <verse eid="LUK 17:28"/><verse number="29" style="v" sid="LUK 17:29"/>Har wyi Lot ɓo fa Sodoma nyi. Nsayi ena kun n she kwa gyi ɓa vinya. <verse eid="LUK 17:29"/><verse number="30" style="v" sid="LUK 17:30"/>Eh, aza ɓei laɓa lonu nu, har esa mi ɓa jezeɓe n cei nyi.<verse eid="LUK 17:30"/></para>
  <para style="p">
    <verse number="31" style="v" sid="LUK 17:31"/>Aza nɓa to bei fi n napi m, to ɓato ɓei jeze ɓe m. Aza n ɓa kpelo nfwa, ɓa to ɓo ɓe zhi mi m. <verse eid="LUK 17:31"/><verse number="32" style="v" sid="LUK 17:32"/>Fye pa nya ko ɓei zhin Lot nyikwo nyi. <verse eid="LUK 17:32"/><verse number="33" style="v" sid="LUK 17:33"/>Zaho-zaho wa wo wye-wyeyi shi kam-kam wo ta bwa ko m. Amma oza wa wo wye-wyeyi ya to, wonu ɓa bwa kwo. <verse eid="LUK 17:33"/><verse number="34" style="v" sid="LUK 17:34"/>Nwyiyi aza ɓei fi ngu aba ɓai wan gye, ai la gmanyi o ce gmanyi ya. <verse eid="LUK 17:34"/><verse number="35-36" style="v" pubnumber="35,36" sid="LUK 17:35-36"/> Anyikwoza ngun aba ɓei zhi ɓai zhin tnu-tnu ai la gmanyi o ce gmanyi ya. Kwo ɓei jewu lo nu na zai ɓai kpe n fwa.<verse eid="LUK 17:35-36"/></para>
  <para style="p">
    <verse number="37" style="v" sid="LUK 17:37"/>Owo abara ɓa nya wo ge, “Dagayi aɓoye ɓei zhin n kni wyi ya?” Yesu wa ciɓa ge, “Aba zafi shi agulu zhin ɓa she laɓa ɓo nu.”<verse eid="LUK 17:37"/></para>
  <chapter eid="LUK 17"/>
  <chapter number="18" style="c" sid="LUK 18"/>
  <para style="s1">La Hohin Yi</para>
  <para style="p">
    <verse number="1" style="v" sid="LUK 18:1"/>Nwyihoi Yesu wa gna owa bara nabari ho n nabai wa wuɓa ge ɓa zhin aduwa cici. Har ɓa bwa amsa.<verse eid="LUK 18:1"/></para>
  <para style="p">
    <verse number="2" style="v" sid="LUK 18:2"/>Wacige, “Alkali ho ɓei nyi n ezhi ho, To woi kpe Shekwoyi ye m, njesun to woi gye oza ntukwoi tu m. <verse eid="LUK 18:2"/><verse number="3" style="v" sid="LUK 18:3"/>Nyigbayi ho wa gna wo gna-gna ntuge wa dawo wa n zahoi n wo ɓei gyi wo fi. <verse eid="LUK 18:3"/><verse number="4-5" style="v" pubnumber="4,5" sid="LUK 18:4-5"/> To Alkali yi wa gye wo ngye nya ho m. Amma nyikwoza yi woi ɓe cici. N sayi Alkali yi wa cige Koda shike niita wo Shekwoyi dna m, ko gbagyi za m. Dole ma da nyikwoye wa dai-dai gama wola gna mi gna-gna.<verse eid="LUK 18:4-5"/></para>
  <para style="p">
    <verse number="6-7" style="v" pubnumber="6,7" sid="LUK 18:6-7"/> “Nsayi Yesu wa ciɓa ge, ngye alkaliye pya ɓa zhin lai, fye ta kpe ge Shekwoyi ɓa zhin owo aɓi daidai, nɓa gyi wo wye n sukwoyi ɓedo n nyipyeyi ko? <verse eid="LUK 18:6-7"/><verse number="8" style="v" sid="LUK 18:8"/>Eh, wo ɓa woɓa aduwa npye-pyeyi, amma sanu mi (oza nugun) ɓei jezeɓe mi ɓei gye aza nyi n gaiciya ga yi nsun na (ɓai zhin aduwa?)” <verse eid="LUK 18:8"/><verse number="9" style="v" sid="LUK 18:9"/>Nsayi wa gna azaho nabari ye, nɓa ɓei zhi ɓai zhin aɓoko ge, ɓa zhin aza gyi-gyi-yi nu.<verse eid="LUK 18:9"/></para>
  <para style="p">
    <verse number="10" style="v" sid="LUK 18:10"/>“Wa cige, aza ngun aba ɓei lo aduwa nyakun, ntuge ɓo zhin aduwa. Zaknayi ɓei zhin Farisiyi nu, oza bayi kwa ɓei zhin godu goyi nu.<verse eid="LUK 18:10"/></para>
  <para style="p">
    <verse number="11" style="v" sid="LUK 18:11"/>“Farisiyi aɓokwo da wacige, ‘Ma gode n hoi Shekwoyi ntuge mi to zhin laifi da nu ngye godu goyi ye m. Gama mitagyi oza fi m, mi ta zhin anyikwo ɓo m. <verse eid="LUK 18:11"/><verse number="12" style="v" sid="LUK 18:12"/>Mi zhin azumi abwa ngun aba dna n mako. Njesun mi zhin ma ga Shekwoyi zakka.’<verse eid="LUK 18:12"/></para>
  <para style="p">
    <verse number="13" style="v" sid="LUK 18:13"/>“Amma godu gwoyi wa gni n kpayi, to wa ye ge wa zhin aɓokwo m. Amma wa lu agu n bugbawun yi, wa cige, ‘Shekwoyi, gye mi sun-sun gama mi zhin laifi da nu.’ <verse eid="LUK 18:13"/><verse number="14" style="v" sid="LUK 18:14"/>To, ma gnafye laifi da yi ɓei la lo api n gafara yi, amma Farisiyi to ɓei bwa m. Gama oza n wo zhin aɓoko a ɓa gba wo amma oza n wo gba wohin aɓa gawo mwa-mwa.”<verse eid="LUK 18:14"/></para>
  <para style="p">
    <verse number="15" style="v" sid="LUK 18:15"/>Nwyihoi azaho ɓa ɓe n aɓi yi n Yesu aba, ntu ge wa pe ɓa bwa wa tu ɓa anabarka. Amma Yesu abara ɓa ci azayi ge ɓa la kuka.<verse eid="LUK 18:15"/></para>
  <para style="p">
    <verse number="16-17" style="v" pubnumber="16,17" sid="LUK 18:16-17"/> Nsayi Yesu wa yi aɓi yi nge ɓa ɓe. Wa ci owo abara ge, “Fye fa aɓi nawyi ɓa ɓe mi aba. Fye to nyaɓaya m. Gama Shekwoyi ebemi zhin aza nya nu n ɓa gaiciya ngye aɓi nyi. Ozaho-zahoi n wo to ga gaiciya ngye aɓi ye m, wo ta lo Shekwoyi ebemi m.”<verse eid="LUK 18:16-17"/></para>
  <para style="s1">Nyabwayi Nwo Aɓo Gna-gnayi</para>
  <para style="p">
    <verse number="18" style="v" sid="LUK 18:18"/>Nsayi a Yahudiyi malami ho wa nya Yesu ge, “Malami manayi, miɓa zhin wuna ntuge ma bwa wye-wyeyi nyalo-nyalo nya?”<verse eid="LUK 18:18"/></para>
  <para style="p">
    <verse number="19" style="v" sid="LUK 18:19"/>Yesu waci malami yi ge, “Kni nu zhin hoi yi mi ge, oza manayiʼa? Ai oza to lo n wo zhin oza manayi m, sai Shekwoyi. <verse eid="LUK 18:19"/><verse number="20" style="v" sid="LUK 18:20"/>Ho kpe awyidna ye lo: ‘To zhin anagba yi m, to wu oza m. To wyi evi m, to ce akata m, Ga oho dada mwa-mwa ɓedo n oho ya yj.’ ” <verse eid="LUK 18:20"/><verse number="21" style="v" sid="LUK 18:21"/>Malami yi wa ci Yesu ge, “Tunyi mi ye bwasun ciwyi miku awyidna ye vi vinya.”<verse eid="LUK 18:21"/></para>
  <para style="p">
    <verse number="22" style="v" sid="LUK 18:22"/>Sanu Yesu ɓei wo lonu wa ci malami ye ge, “Enya ye hoi celo gmanyi. Lo hoi kun anya vinya n ho cei lo, ha ku agyiwye ga anyamwa yi, hoɓa bwa dukiya n eshe mi nsayi haɓe ha vimi.”<verse eid="LUK 18:22"/></para>
  <para style="p">
    <verse number="23" style="v" sid="LUK 18:23"/>Amma she malei yi ɓei wo lonu, bugba kwa wo wun gama wo ɓei zhin gyiwye da nu. <verse eid="LUK 18:23"/><verse number="24" style="v" sid="LUK 18:24"/>Sanu Yesu ɓe gye bugba la malemi yi wun, wa cige, “Ai kwo dnaɓo n mwa gyiwyeda wa lo Shekwoyi bemi. <verse eid="LUK 18:24"/><verse number="25" style="v" sid="LUK 18:25"/>Ko ɓa gna wo fafa Rakumi kwa lo aci bwo a ya cige gyiwye da wo lo Shekwoyi ebe mi.”<verse eid="LUK 18:25"/></para>
  <para style="p">
    <verse number="26" style="v" sid="LUK 18:26"/>Aza nɓa ɓei wo ɓedaye ɓa cige, “To, nyikado nu ɓa pwoʼa?”<verse eid="LUK 18:26"/></para>
  <para style="p">
    <verse number="27" style="v" sid="LUK 18:27"/>Yesu wa ciɓa ge, “Enya n ko dna gbagyiza nyikwoci ɓo ge wa zhin kwo ta dna Shekwoyi ɓo m.”<verse eid="LUK 18:27"/></para>
  <para style="p">
    <verse number="28" style="v" sid="LUK 18:28"/>Nsayi Bitrus wa cige, “To, yiku eyi apuwa fa ntuge ya vi ho.”<verse eid="LUK 18:28"/></para>
  <para style="p">
    <verse number="29" style="v" sid="LUK 18:29"/>Yesu wa ɓa ge, “Miɓa gnafye gaiciya ozaho-zahoi wa fa wo puwa owoʼya, owo dada, owo amaje, kwo kwa owo ai ntu Shekwoyi bemi ɓo.<verse eid="LUK 18:29"/></para>
  <para style="p">
    <verse number="30" style="v" sid="LUK 18:30"/>“Wo ɓa bwa anabarka n mwa n anyi ye, njesun wo ɓa bwa wye-wyeyi nyalo-nyalo nya, n anyi de yi n ɓa ɓelo nyi.”<verse eid="LUK 18:30"/></para>
  <para style="p">
    <verse number="31" style="v" sid="LUK 18:31"/>Nsayi Yesu wa kun owo abara ya zhi wa ci ɓa ge, “Fye kna tnubua. Yilo Urushelima nu anabi doho-dohoi ɓeda n oza nugun tukwo ɓa nu nɓo nu. <verse eid="LUK 18:31"/><verse number="32" style="v" sid="LUK 18:32"/>Aɓa gawo n aza kun nɓata kpe Shekwoyi yem, oɓanu ɓa ma wo esan, ɓa kniwo bugba ɓa kni akni kpe wo. <verse eid="LUK 18:32"/><verse number="33" style="v" sid="LUK 18:33"/>Ɓa luwo har ɓa wu wo, amma wo ɓei laka n vingwo n nyipyeyi tayi.”<verse eid="LUK 18:33"/></para>
  <para style="p">
    <verse number="34" style="v" sid="LUK 18:34"/>Owo abara to ɓai gane n enya yi n wo ɓei da m, gama aɓei la okwo awyega bwishi, cenu ɓei zhin to ɓa kpe enya ye n Yesu ɓei gni woi da m. <verse eid="LUK 18:34"/><verse number="35" style="v" sid="LUK 18:35"/>Sanu n ɓa ɓei ɓe n zokwo, Yesu wa wo vivi n ezhi hoi ai yiko ge Jerikwo. Wyebuayi ho ɓei sase tu n zokwo gbe woi ɓa nya. <verse eid="LUK 18:35"/><verse number="36" style="v" sid="LUK 18:36"/>She wo ɓei wo aza ɓai duya n mwa wa nya ɓo ge, “Kninu zhiʼa?” <verse eid="LUK 18:36"/><verse number="37" style="v" sid="LUK 18:37"/>Aza ɓa ciwo ge, “Yesu n wo gmi n Nazarat nyi owo nu duya.” <verse eid="LUK 18:37"/><verse number="38" style="v" sid="LUK 18:38"/>Nsayi wa ɓe wyi wacige, “Yesu Dawuda nugun gyemi sun-sun.”<verse eid="LUK 18:38"/></para>
  <para style="p">
    <verse number="39" style="v" sid="LUK 18:39"/>Aza nɓa ɓei gyi n abye nyi, ɓa ciwo ge wola ce pi. Amma wa gna begye latu n she wa cige, “Dawuda Nugun gyemi sun-sun.”<verse eid="LUK 18:39"/></para>
  <para style="p">
    <verse number="40" style="v" sid="LUK 18:40"/>Nsayi Yesu wa kpegni wa cige, ayi wyebuayi ge wo ɓe she wo ɓei ɓe Yesu wa nya wo ge: <verse eid="LUK 18:40"/><verse number="41" style="v" sid="LUK 18:41"/>“Ho ye ge ma zhin ho kni nuʼa?” Wyebuayi wa cige, “Dagayi mi cei pma ma gye” wyeba njesun.<verse eid="LUK 18:41"/></para>
  <para style="p">
    <verse number="42" style="v" sid="LUK 18:42"/>Nsai Yesu wa ciwo ge, “Gyewyeba, oho gaiciya ga kola ho ka gna.”<verse eid="LUK 18:42"/></para>
  <para style="p">
    <verse number="43" style="v" sid="LUK 18:43"/>Nsayi-sayi awye ɓa guwoya bmagyi. Wa vi Yesu woi zhin Shekwoyi godiya. Sanu aza ɓei gye lonu, oɓa vinya ɓa zhin Shekwoyi godiya.<verse eid="LUK 18:43"/></para>
  <chapter eid="LUK 18"/>
  <chapter number="19" style="c" sid="LUK 19"/>
  <para style="s1">Lada Ɓemanayi Zhin Nya</para>
  <para style="p">
    <verse number="1" style="v" sid="LUK 19:1"/>Yesu kwa wa godiya lo Jeriko. <verse eid="LUK 19:1"/><verse number="2" style="v" sid="LUK 19:2"/>Esanu wo ɓei diya lo ozaho, gadu gwoyi oɓa su ai yiwo ge Zaka. Wo ɓei zhin agyiwye da nu sosai. <verse eid="LUK 19:2"/><verse number="3" style="v" sid="LUK 19:3"/>Woi cei pma ntuge a gye Yesu wye. Amma wo ɓei bwa sun kpe-kpegye nu to wa mi wa gye wo wye m, ntuge aza ɓei mwabegye. <verse eid="LUK 19:3"/><verse number="4" style="v" sid="LUK 19:4"/>Ntuce nu wa busi lo n aza bye, wa gun gbayi shinwan ho ntu ge wa gye Yesu wye, gama Yesu ɓei vi zokwo yi nu.<verse eid="LUK 19:4"/></para>
  <para style="p">
    <verse number="5" style="v" sid="LUK 19:5"/>Esanu Yesu ɓei si shinwan yi aba, wa kpawye wu n she wa gye Zaka tu wa ciwo ge, “Zaka, kashi ɓe n pye-pye gama n ɓa dna nho puwa nu naiye.”<verse eid="LUK 19:5"/></para>
  <para style="p">
    <verse number="6" style="v" sid="LUK 19:6"/>Zaka kwa wa kashi n pye-pye wa zhin Yesu amabe. Ɓa lo owo puwa. <verse eid="LUK 19:6"/><verse number="7" style="v" sid="LUK 19:7"/>Shi aza ɓei gye lo nu ɓa laɓa ɓai da gnunu-gnunu ɓai cige, “Ai zaye du azhiɓeyi n alaifida puwa.”<verse eid="LUK 19:7"/></para>
  <para style="p">
    <verse number="8" style="v" sid="LUK 19:8"/>Zaka wa lakala gni wa ci Dagayi ge, “Dna emi nyabwa vinya miɓa la tokunyi ma ga aza n ɓato n nyahoi m. Ngye mila zaho-zahoyi gyifi kwa, miɓa gbawo ta har abwa ngun anyi.”<verse eid="LUK 19:8"/></para>
  <para style="p">
    <verse number="9" style="v" sid="LUK 19:9"/>Yesu wa ciwo ge, “Gni-gni la ɓe puwaye naiye, gama zeye zhin Ibrahim Yawyi nu ce. <verse eid="LUK 19:9"/><verse number="10" style="v" sid="LUK 19:10"/>Gama oza Nugun wato Kristi waɓe ntuge wa zan abwi-bwiyi nu shin wa gɓnia njesun.”<verse eid="LUK 19:10"/></para>
  <para style="s1">Koonci N Zinariya Agyiwye Yi</para>
  <para style="p">
    <verse number="11" style="v" sid="LUK 19:11"/>Esanu aza ɓei zhi ɓai wo Yesu ɓeda wa gaɓa misali ye. Wo ɓei wo vivi n Urushelima yi aza zhi ɓai gye ge Shekwoyi ebemi la gaɓe nu.<verse eid="LUK 19:11"/></para>
  <para style="p">
    <verse number="12" style="v" sid="LUK 19:12"/>Nsayi wa ciɓa ge, “Arzikida ho ɓei nyi n wo ɓei lo ezhi ho n kpai ntuge wo gyibe wo zhi. <verse eid="LUK 19:12"/><verse number="13" style="v" sid="LUK 19:13"/>Kafin wo lo kwa wa yi owo abara ngun awo, wa ga zaho-zahoi agyiwye, wato ngye ₦1,332 wa ciɓa ge, zaho-zahoi lo wo gni gniko n agyiwye yei, n nabai wa gye gyiba n wo ɓa bwa. <verse eid="LUK 19:13"/><verse number="14" style="v" sid="LUK 19:14"/>Amma shi wo ɓei lo ezhi yi to aza ye wo m. Ɓa kun aza ya ɓa cige, ‘Yi to cei pma lo zeye wa gyi be tu n-yi tukwo m.’<verse eid="LUK 19:14"/></para>
  <para style="p">
    <verse number="15" style="v" sid="LUK 19:15"/>“Esanu n wo ɓei jeze zhi, wa yi owa abara yi zhi n wo ɓei gaɓa agyiwye nyi, ntuge wa kpe gyiba ye n ɓa ku bwa.<verse eid="LUK 19:15"/></para>
  <para style="p">
    <verse number="16" style="v" sid="LUK 19:16"/>“Oza kmisunyi wa ɓe wa cige, miku gyiba gyi har n sun ngye nya ha gami nyi abwa ngun owo.<verse eid="LUK 19:16"/></para>
  <para style="p">
    <verse number="17" style="v" sid="LUK 19:17"/>“Maigida ciwo ge gezhiya nhoi, ho zhin fyenu manayi nu. Shi kwa nyi ho ku gaiciya zhin n nya fyewyi ye, miɓa gaho begyi tu n azhi awa tukwo.<verse eid="LUK 19:17"/></para>
  <para style="p">
    <verse number="18" style="v" sid="LUK 19:18"/>“Oza bayi wa ɓe wacige miku gyiba gyi har n sun ngye nya ha ga mi nyi abwa ngun atnu.<verse eid="LUK 19:18"/></para>
  <para style="p">
    <verse number="19" style="v" sid="LUK 19:19"/>“Maigida kwa wa ci fyenu ye ge, ho ɓa gyi be tu azhin ngun atnu tukwo.<verse eid="LUK 19:19"/></para>
  <para style="p">
    <verse number="20" style="v" sid="LUK 19:20"/>“Ozaho wa ɓe wa cige, oho agyiwye shin nyi. Mi ɓei lo ma kwo so dna n shakun. <verse eid="LUK 19:20"/><verse number="21" style="v" sid="LUK 19:21"/>Gama mi ɓei wodna ntuge oho hali dnaɓo. Ho zhin ha la enya nkwoto zhin oho nya m. Ho zhin ha do n aba ho to ɓei bye m. <verse eid="LUK 19:21"/><verse number="22" style="v" sid="LUK 19:22"/>Maigida ci wo ge ho zhin fyenu banza nya nu, Oho ɓeda nu a wu ho. Ho kpe lo ge emi hali ɓo dnaɓo, mi la nya nkwo to zhin emi nya m, mi do aba n mi to bye m. <verse eid="LUK 19:22"/><verse number="23" style="v" sid="LUK 19:23"/>To, kni nu na zhin to ha ya emi agyiwye fi n banki, n nabai esanu n ma zhi n cei mi gwo n dutun ma? <verse eid="LUK 19:23"/><verse number="24" style="v" sid="LUK 19:24"/>Nsayi wa gna aza nɓa ɓei zhi ɓo nyi ge, fye gwo agyiwye ye n wo cei shi nyi, fya ga oza n wo cei lo ngun awo nyi.<verse eid="LUK 19:24"/></para>
  <para style="p">
    <verse number="25" style="v" sid="LUK 19:25"/>“Ɓa ciwo ge, Dagayi, ai wo ceilo ngun awo.<verse eid="LUK 19:25"/></para>
  <para style="p">
    <verse number="26" style="v" sid="LUK 19:26"/>“Amma wa ciɓa ge mɓa gnafye, ozaho-zahoi n wo n cei lo, to, aɓa ɓewo ɓe-ɓe nu. Amma oza n wo to n cei lo m, ko odo n wo cei bwasun lo ciwyi nyi ma a ɓei la kwo gwo wo. <verse eid="LUK 19:26"/><verse number="27" style="v" sid="LUK 19:27"/>To, emi anuwuyi ye nɓa to cei pma ge ma gyibe tu nɓa tukwo nyi m, fye ɓe n ɓai fya wu ɓa zhiya.”<verse eid="LUK 19:27"/></para>
  <para style="s1">Vivi N Urushelima Yi</para>
  <para style="p">
    <verse number="28" style="v" sid="LUK 19:28"/>She Yesu ɓei zo misali ye da wa go duya lo Urushelima. <verse eid="LUK 19:28"/><verse number="29" style="v" sid="LUK 19:29"/>Shi wo ɓei wo vi-vi n Baitafaji ɓedo n Baitanya azhi ho n ɓa zhi vi-vi n epe hoi ai yi kwo ge Zaitun wa tnu owo abara ngun aba n wa bye.<verse eid="LUK 19:29"/></para>
  <para style="p">
    <verse number="30" style="v" sid="LUK 19:30"/>Wa ciɓa ge, “Fye lo ezhi ye n kwo zhi n fya bye nyi, fye ɓo gye jaki ɓi ho gniɓo n ozaho-zaho to shin kwo gun, fya loko ɓe n cei. <verse eid="LUK 19:30"/><verse number="31" style="v" sid="LUK 19:31"/>N ozaho-zahoi nwa nya fye ɓo ge kwo zhin wuna fyei lokwo a? Fya ciwo ge, ‘Dagayi n kwo ɓoyi pma lo.’ ”<verse eid="LUK 19:31"/></para>
  <para style="p">
    <verse number="32" style="v" sid="LUK 19:32"/>Abara yi ɓalo ɓa gye nyaho-nyahoi vinya shi Yesu ɓei gnaɓa nyi. <verse eid="LUK 19:32"/><verse number="33" style="v" sid="LUK 19:33"/>Shi ɓa ɓei lo jaki yi ya, anyada nyaɓa ge, “Kninu zhin fyei lo kwo a?”<verse eid="LUK 19:33"/></para>
  <para style="p">
    <verse number="34" style="v" sid="LUK 19:34"/>Ɓa cige, “Dagayi nu n kwo ɓei pma.” <verse eid="LUK 19:34"/><verse number="35" style="v" sid="LUK 19:35"/>Ɓa lo Yesu n Jaki yi. Nsayi ɓa zhi ko sildi n ɓa aje yi, ɓa gun Yesu tu n kwo.<verse eid="LUK 19:35"/></para>
  <para style="p">
    <verse number="36" style="v" sid="LUK 19:36"/>Shi wo ɓei gun kwo ɓe, ɓa kma oɓa je ɓai tazhi n kni. <verse eid="LUK 19:36"/><verse number="37" style="v" sid="LUK 19:37"/>Shi wo ɓei wu vi-viyi n Urushelima yi n zokwo, nkwo lo Zaitun pe nyi, aza nɓa ɓei viwo ɓe vinya ɓa la ɓai gode n Shekwoyi ɓai ga mwa-mwa bmana-bmana ntu aɓo wo-woi ɓo vinya n ɓa ɓei gye nyi. <verse eid="LUK 19:37"/><verse number="38" style="v" sid="LUK 19:38"/>Ɓai cige, “Shekwoyi wo tu esu ye anabarka n wo ɓe dna n Dagayi eye nyi. Bugbafu lo n she ɓedo n mwa-mwai n Shekwoyi aba.”<verse eid="LUK 19:38"/></para>
  <para style="p">
    <verse number="39" style="v" sid="LUK 19:39"/>Nsayi A farisiyi ho ɓa daɓo n Yesu yi ɓa cige, “Malam, gna oha zeye n ɓa nyi nge ɓaku ce pi.”<verse eid="LUK 19:39"/></para>
  <para style="p">
    <verse number="40" style="v" sid="LUK 19:40"/>Yesu kwa wa ciɓa ge, “Mɓa gnafye, n a zaye ɓa ce pi akutaye ɓa lamitu nsa.”<verse eid="LUK 19:40"/></para>
  <para style="p">
    <verse number="41" style="v" sid="LUK 19:41"/>Yesu kwa wa ɓe vi-viyi n Urushelima yi. Esa nu wo ɓei gye ko wa cibwi kpe kwo. <verse eid="LUK 19:41"/><verse number="42" style="v" sid="LUK 19:42"/>Wa cige, “Bugbafu nyalo-nyalo nya ɓei la wo vi-viyi nfyei, ammato fya ye ko m. N saiye kwa esa la lu diya. <verse eid="LUK 19:42"/><verse number="43" style="v" sid="LUK 19:43"/>Esa ɓelo esanu ofye anuwuyi ɓei ye kpe n fye ganuwa ɓei she fye kna ɓai gufye fi n mi. <verse eid="LUK 19:43"/><verse number="44" style="v" sid="LUK 19:44"/>Ɓa ɓei vi fyeya du nfya ɓi ɓe, nɓa fi nfye mi nyi. Ofya nuwuyi to ɓei fa kuta gmanyi ganuwa nya kwa cetu n do m. Gama fye to ɓei zhin ampani n gni-gni n Shekwoyi ɓei gafye nyi m.”<verse eid="LUK 19:44"/></para>
  <para style="s1">Yesu Dna Nna Duwa-Nyakun</para>
  <para style="p">
    <verse number="45" style="v" sid="LUK 19:45"/>Yesu kwa wa lodna n aduwa nyakun wa nya aza ya n ɓa ɓei fi ɓai kun anya fi ɓo nyi. <verse eid="LUK 19:45"/><verse number="46" style="v" sid="LUK 19:46"/>Wa ciɓa ge, “Akafilo n littafi ge aɓa yi emi puwa ge aduwa nyakun. Amma fye la kwo ze aba n avi bwifi.”<verse eid="LUK 19:46"/></para>
  <para style="p">
    <verse number="47" style="v" sid="LUK 19:47"/>Yesu kwa wawu ɓa nya dna n aduwa nyakun fyegyi-fyegyi. A prist dnagmayi kwa ɓedo n amalemi a Yahudawa nyai ɓedo n na tukwoda yi ɓeye ntuge ɓa wu wo. <verse eid="LUK 19:47"/><verse number="48" style="v" sid="LUK 19:48"/>Amma to ɓa kpe shi ɓa ɓa zhin-zhin n wu m, ntuge aza ɓei kna owo ɓeda tnubua sosai, har to ɓai ye ge owo ɓeda gmanyi kwo zun ɓa tnubua gnana m.<verse eid="LUK 19:48"/></para>
  <chapter eid="LUK 19"/>
  <chapter number="20" style="c" sid="LUK 20"/>
  <para style="p">
    <verse number="1" style="v" sid="LUK 20:1"/>Nwyihoi, esanu Yesu ɓei dna n aduwa nyakun woi wu aza nya woi zhin ɓa waʼazi nabari manayi nya a prist dnagmai, ɓedo n atukwoda yi ɓa ɓe owo aba. <verse eid="LUK 20:1"/><verse number="2" style="v" sid="LUK 20:2"/>Ɓa ciwo ge, “Gnayi gaiciya, Nyikado nu nagaho iko nge ho zhin aɓoye pya?”<verse eid="LUK 20:2"/></para>
  <para style="p">
    <verse number="3" style="v" sid="LUK 20:3"/>Yesu wa ciɓa ge, “To mi cei pma lo ma nyafye ɓoho ce.<verse eid="LUK 20:3"/></para>
  <para style="p">
    <verse number="4" style="v" sid="LUK 20:4"/>“Fye gna mi Yohanna iko batizma zhin nya mwa, kwo ɓei gmi n Shekwoyi aba nu ko ka n azanyikwoci aba?”<verse eid="LUK 20:4"/></para>
  <para style="p">
    <verse number="5" style="v" sid="LUK 20:5"/>Ɓa zhin nubo ɓa cige, “N ya ciwo ge n Shekwoyi aba, to, wa nya yi ge kni nu ɓei zhin to ya gawo gaiciya ma? <verse eid="LUK 20:5"/><verse number="6" style="v" sid="LUK 20:6"/>Amma n ya ciwo ge n a zan-yikwoci aba nu, to, a zaye n ɓa zhi laɓa nyi, ɓa kniya akuta n sa, ntuge ɓa n gaiciyai galo ge Yohanna ɓei zhin anabi nu.” <verse eid="LUK 20:6"/><verse number="7" style="v" sid="LUK 20:7"/>Ntuce nu ɓa ciwo ge, “Yita kpe abalo n wo iko ɓei gmi m.”<verse eid="LUK 20:7"/></para>
  <para style="p">
    <verse number="8" style="v" sid="LUK 20:8"/>Yesu wa ci ɓa ge, “To mita gnafye ce aba n mi iko gmi mi-i zhin aɓoye pya m.”<verse eid="LUK 20:8"/></para>
  <para style="p">
    <verse number="9" style="v" sid="LUK 20:9"/>Nsayi Yesu wa gna aza misali ye wa cige, “Ozaho ɓei nufwa wa ga akodogo da nge ɓa zhinwo aba, owohin ce wa laka wa lo ozan n kpai har wa mwasa. <verse eid="LUK 20:9"/><verse number="10" style="v" sid="LUK 20:10"/>Shi wo ɓei zhi, wa tnu owo fyenu ho nge wo lo akodog da yi aba, woi gwo ampanyi ɓe n cei n ɓaɓei bwa n ofwayi. Amma akodogo da yi ɓa wan fyenu yi ɓa luwo ɓa jewo zeya ntna nyaho. <verse eid="LUK 20:10"/><verse number="11" style="v" sid="LUK 20:11"/>Nsayi maigida yi waje fyenu ho tnu. Amma a kodogo da yi ɓa wan wo ɓa luwo sosai, ɓai zhin wo aɓo nkwoto kamata m, ɓa jewoze ya n tna nyaho. <verse eid="LUK 20:11"/><verse number="12" style="v" sid="LUK 20:12"/>Nsayi maigida yi wa tnu n fyenu tahi. Amma a kodogo dayi ɓa jewowan ɓa luwo ɓa shewoya shi lonu n tna nyaho.<verse eid="LUK 20:12"/></para>
  <para style="p">
    <verse number="13" style="v" sid="LUK 20:13"/>“Nsayi maigida yi wa zhin nubo wa cige, ‘Miɓa zhin wunaʼa? Miɓa tnu nmi ɓiyi. Ai shiɓa ɓo gye wo ɓato ɓei zhin wo nyaho m.’ <verse eid="LUK 20:13"/><verse number="14" style="v" sid="LUK 20:14"/>Amma shi akodogo dayi ɓei gye wo, ɓa cige, Owoɓi nu ɓeya sosai nya. Yi la wo wu ntuge n ya wu wo, anyagye vinya ɓaku ze eyi nya nu. <verse eid="LUK 20:14"/><verse number="15" style="v" sid="LUK 20:15"/>Ntucenu ɓa wan wo ɓa shewoya shi n of-wagbe ɓa wun wo. Nsayi Yesu wa nyaɓa ge, ‘To Maigida ye ɓa zhin kni nu n akodogodayeʼa?<verse eid="LUK 20:15"/></para>
  <para style="p">
    <verse number="16" style="v" sid="LUK 20:16"/>“ ‘Ai ko zhin dole nu waɓe wa wu azeye vinya, wa ga zado ofwa ntuge ɓa zhin wo aba.’ ” Shi aza ɓei wo lonu ɓa cige, “Shekwo to ye ya zhin aɓeye pya m”.<verse eid="LUK 20:16"/></para>
  <para style="p">
    <verse number="17" style="v" sid="LUK 20:17"/>Nsayi Yesu wa shiɓa wye wa cige, “To Littafi da kniɓeyi nu ge, Kuta n anyakun miyi taye m, okonu laze kuta bwakonu nya? <verse eid="LUK 20:17"/><verse number="18" style="v" sid="LUK 20:18"/>Ozaho-zahoi wa ce bonyi n kutayi wo ɓa bmaya, amma ozaho-zahoi nkutayi kwa kayatu wo, woɓa viya dugu-dugu.”<verse eid="LUK 20:18"/></para>
  <para style="p">
    <verse number="19" style="v" sid="LUK 20:19"/>A pirist dnagmai ɓedo n amalami ɓei cei pma ntuge ɓa wan wo, gni nu abayi ntuge ɓa ɓei cei kpe ge aɓo vinya n Yesu ɓei da nyi, wo ɓei datu n ɓa tukwo nu. Amma ɓa wo aza dna n mwa.<verse eid="LUK 20:19"/></para>
  <para style="p">
    <verse number="20" style="v" sid="LUK 20:20"/>Ntucenu ɓa zhi ɓai dna esa manayi wye. Ɓa tnu azaho ntuge ɓa lo ɓai nya Yesu aɓo, ngye aza manayi n nabai n Yesu ɓa da ɓoho nukwoyi n nabai ɓa lo n woi n a sheria ba. <verse eid="LUK 20:20"/><verse number="21" style="v" sid="LUK 20:21"/>Azayi n aɓei tnuɓa nyi ɓa lo ɓa nya Yesu ge, “Malami, yi kpelo ge anya vinya n ho da hoi wu aza nyi gaiciya nu. Yi kpelo ge hota wo oza dna m, amma ho da gaiciya cici. Hoi da nya n Shekwoyi ye ntuge aza ɓa zhin. <verse eid="LUK 20:21"/><verse number="22" style="v" sid="LUK 20:22"/>Gnayi kwo bmiya lo ya gba a Romayi godu ko kwa yito gba ma?”<verse eid="LUK 20:22"/></para>
  <para style="p">
    <verse number="23" style="v" sid="LUK 20:23"/>Amma Yesu wa ku oɓa ɓemwi kpe wa ciɓa ge: <verse eid="LUK 20:23"/><verse number="24" style="v" sid="LUK 20:24"/>“Fye wumi agyiwye ho.” She ɓa ɓei wu wo wa nyaɓa ge, “Nyikado hoto ɓedo n eyei nu tuya?” A cige, “Esu Roma nya.”<verse eid="LUK 20:24"/></para>
  <para style="p">
    <verse number="25" style="v" sid="LUK 20:25"/>Nsayi Yesu wa ciɓa ge, “To, Fye ga Esu Roma nya enya ko zhin owo nya. Nsayi fya ga Shekwoyi enya n kwo zhin Shekwoyi nya.”<verse eid="LUK 20:25"/></para>
  <para style="p">
    <verse number="26" style="v" sid="LUK 20:26"/>Ɓato ɓei mi ɓa wan wo gniɓo n azaba m, ntu cenu ɓaku ce pi cei wo ɓa shi wo ɓei gaɓa amsa n wu.<verse eid="LUK 20:26"/></para>
  <para style="p">
    <verse number="27" style="v" sid="LUK 20:27"/>A Sadukiyi ho ɓa ɓe Yesu aba (Eɓanu ɓei zhin ɓai cige, azafi kalaku to lo m.) Ɓa nyawo ge. <verse eid="LUK 20:27"/><verse number="28" style="v" sid="LUK 20:28"/>“Mallam, Musa ɓei gayi wyidna ye ge, Nza fi wa fa owo nyikwo gni ntna ɓi, to, owo mado wa la nyikwoyi ntuge wa bwa oɓi n woi ga owo dnagma.<verse eid="LUK 20:28"/></para>
  <para style="p">
    <verse number="29" style="v" sid="LUK 20:29"/>“To, ko ɓei zhin lonu n aza ngun tnaba. Oɓa dnagma vinya wa la nyikwo amma wa fi to woi bwa oɓi m. <verse eid="LUK 20:29"/><verse number="30" style="v" sid="LUK 20:30"/>Ntucenu owo mado n wo ɓei yatu wo nyi, wa la nyikwoyi. <verse eid="LUK 20:30"/><verse number="31" style="v" sid="LUK 20:31"/>Har oza tayi har oɓa ngun tnaba lonu, zaho-zahoi nɓa wa ku mula pa n nyikwo yi, aku fi to ɓai bwa ɓi m. <verse eid="LUK 20:31"/><verse number="32" style="v" sid="LUK 20:32"/>Nyikwoyi wa ɓe wa wonya fi ce.<verse eid="LUK 20:32"/></para>
  <para style="p">
    <verse number="33" style="v" sid="LUK 20:33"/>“To, ewyi n aɓei ku azafi kala ma, wo ɓei zhin nyikado nyikwo nuʼa? Gama oɓa vinya ɓei ku mula pa n woi.”<verse eid="LUK 20:33"/></para>
  <para style="p">
    <verse number="34" style="v" sid="LUK 20:34"/>Yesu kwa wa ciɓa ge, “Aza n ɓa fi n anyimiye nyi, ɓa zhin ɓa pa mula. <verse eid="LUK 20:34"/><verse number="35" style="v" sid="LUK 20:35"/>Amma aza nɓa ɓei kuka n vingwo nyi nɓa ku kunce ntuge ɓai bwa wye-wyei n anyi deyi ɓato ɓei pa mula m. <verse eid="LUK 20:35"/><verse number="36" style="v" sid="LUK 20:36"/>Ɓa wu ngye amalaika nu ɓa ta mi ɓa shan fi m. Ɓa zhin Shekwoyi aɓi nu ntuge ɓala kuka n vingwo.<verse eid="LUK 20:36"/></para>
  <para style="p">
    <verse number="37" style="v" sid="LUK 20:37"/>“Amma ntu fye ɓo nya ɓo, ko efi kalaku lo. Musa ɓei ku wufye dei-dei nge aku aza kala vingwo, ntuge ɓa bwa wye-wyei nu. Aba n Musa nabari kafilo woi gni n aba ena ɓei kpe n gbe-gbe amma to koi gyi na nyi m, wa cige Shekwoyi zhin Shekwoyi Ibrahim nyanu ɓedo n Ishaku yi ɓedo n Yakubu yi. <verse eid="LUK 20:37"/><verse number="38" style="v" sid="LUK 20:38"/>Deye kwa wu ge wo zhin Shekwoyi aza wye-wyeyi nya nu. Toge aza fifiyi nya m, ntuge aza vinya ɓa n wye-wyei lo n Shekwoyi aba.”<verse eid="LUK 20:38"/></para>
  <para style="p">
    <verse number="39" style="v" sid="LUK 20:39"/>A malami ho n ɓa ɓei zhi ɓo ɓa cige, “Malam ho la ɓo dnagbe dai-dai.” <verse eid="LUK 20:39"/><verse number="40" style="v" sid="LUK 20:40"/>To aza shan wo ɓenya njesun n sayi m.<verse eid="LUK 20:40"/></para>
  <para style="p">
    <verse number="41" style="v" sid="LUK 20:41"/>Yesu kwa wa nyaɓa ge, “Aɓa mi a ci n wuna ge Masifu wato Kristi wo zhin Dawuda yawyi nuʼa? <verse eid="LUK 20:41"/><verse number="42" style="v" sid="LUK 20:42"/>Ntuge Dawuda n wohin tukwo wa ci dna n Zabura ge, Dagayi wa ci omi Dagayi ge, La sase tu n mi bwazhe bwa. <verse eid="LUK 20:42"/><verse number="43" style="v" sid="LUK 20:43"/>Sai miku oho anuwuyi ze oho apita kpe ɓa, ɓa ye fi n ho apita sinta.” <verse eid="LUK 20:43"/><verse number="44" style="v" sid="LUK 20:44"/>Wato Dawuda ɓei yi wo ge Dagayi nu. To Masihu ɓa zhin Dawuda yawyi n wuna? <verse eid="LUK 20:44"/><verse number="45" style="v" sid="LUK 20:45"/>Esanu aza ɓei zhi ɓai knawo ɓeda tnubua waci owo abara ge, <verse eid="LUK 20:45"/><verse number="46" style="v" sid="LUK 20:46"/>Fye zhin peceiye n ɓa Yahudawa malami yi n ɓa cei pma ɓa lo n aje dnagmai kpe nyi, ɓa cei pma a ɓi ɓa gna n mwa-mwai gni n gniko gbe. Ɓa zhin ɓa sase kpe n aba manayi nu n aduwa nyakun ɓedo n abai n aza zhi ɓai zhin agmada. <verse eid="LUK 20:46"/><verse number="47" style="v" sid="LUK 20:47"/>Ɓa zhin ɓa zhin aduwa n mwakpa, n mwa-mwa gayi, ɓa ngbayi shi ɓa gyi anyigbayi fi, ɓa gwo ɓa duciya. Oɓa ta-ta ɓei la mwa.<verse eid="LUK 20:47"/></para>
  <chapter eid="LUK 20"/>
  <chapter number="21" style="c" sid="LUK 21"/>
  <para style="p">
    <verse number="1" style="v" sid="LUK 21:1"/>Nsayi Yesu wa shi awye wa gye agyi-wye da zhi ɓai zhin sadaka n adduwa nyakun. <verse eid="LUK 21:1"/><verse number="2" style="v" sid="LUK 21:2"/>Njesun wa gye nyigbayi ho n wo to ɓei n nyahoi m, woi ya a sisin-kwobo fi ngun aba.<verse eid="LUK 21:2"/></para>
  <para style="p">
    <verse number="3" style="v" sid="LUK 21:3"/>Yesu wa cige, “Ma gnafye, Nyigbayi ye n wo to n nyahoi lo nyi m, wo ku agyiwye ga n du Arzllida ye. <verse eid="LUK 21:3"/><verse number="4" style="v" sid="LUK 21:4"/>Gama azaye n ɓa ɓei ga sadaka ɓai kni-kni ɓai ceyafi nu. Amma owoi da wo ga nyaho-nyahoi vinya n wo cei lo nu.”<verse eid="LUK 21:4"/></para>
  <para style="p">
    <verse number="5" style="v" sid="LUK 21:5"/>Azaho n wo abara mi ɓa zhi ɓai da shi adduwa nyakun ɓei bmiya gni n wu. Nkwo akutayi kpaje daidai ɓedo n nyigun yi n kwo ɓei zhin kpe n nyakun pa. Yesu wa ciɓa ge,<verse eid="LUK 21:5"/></para>
  <para style="p">
    <verse number="6" style="v" sid="LUK 21:6"/>“Duk anyaye n fye gye vinya nyi esa ɓelo n kuta gmanyi to ɓei ce tu n do m. A ɓei la ɓa kmaya vinya n na je.”<verse eid="LUK 21:6"/></para>
  <para style="p">
    <verse number="7" style="v" sid="LUK 21:7"/>Nsayi ɓa nyawo ge, “Malami kwo ɓei zhin lonu n knisayi ya? Kni nu ɓei zhin n nabai yi kpe ge esa lasi nkoɓo zhin lo nuʼa?”<verse eid="LUK 21:7"/></para>
  <para style="p">
    <verse number="8" style="v" sid="LUK 21:8"/>Yesu wa ci ɓa ge, “Fye zhin peceiye, Fye to ku ze aza gbeloi, gama aza nmwa ɓa ɓe dna n mi ye, ɓai cige eminu zhin Kristi. Esa lasi, amma fyeto vi ɓa m. <verse eid="LUK 21:8"/><verse number="9" style="v" sid="LUK 21:9"/>Fye to wo dna esanu fya wo ge a sun akun lo, ko kwa ai shan asu do. Gama ko zhin dole nu aɓoye pya ɓa zhin kpa, amma kwo to wu ge esa kmaknayi la ga m.” <verse eid="LUK 21:9"/><verse number="10" style="v" sid="LUK 21:10"/>Wa godiya wa ciɓa ge, “Akni gbo-gbo ɓei sunkun n ɓa jei, Asu ɓei kun kpe aje. <verse eid="LUK 21:10"/><verse number="11" style="v" sid="LUK 21:11"/>A ɓei woge ekni shan-shan lo laɓa, koi saya koi wu aza, mikun ɓei la lakpe ɓedo n anyasan yi gbo-gbo, fye ɓei gye aɓo nukwoyi ɓai ga atuze n she.<verse eid="LUK 21:11"/></para>
  <para style="p">
    <verse number="12" style="v" sid="LUK 21:12"/>“Amma kafin anyagye ɓa zhin a ɓei wan fye, ai zhin fye zamba, ai lo n fyei n na aduwa nyakun ntuge a dafye owa, ai gufye fi n purusuna, ai lo n fyei n asu abye gbo-gbo ntu mi ɓo. <verse eid="LUK 21:12"/><verse number="13" style="v" sid="LUK 21:13"/>Nsayi kwa okwonu ɓe zhin ofye sa, fyei da nabari manayi ye. <verse eid="LUK 21:13"/><verse number="14" style="v" sid="LUK 21:14"/>Fye ku shiri zhin esa ye nyi to fyei sa aɓo n amsai n fye ɓa gna ɓa m. <verse eid="LUK 21:14"/><verse number="15" style="v" sid="LUK 21:15"/>Ntuge mi ɓei ga fye ɓeda n ɓeyekpe yi nfya nuwuyi to ɓei mi ɓai na ofye ɓeda aɓo m. <verse eid="LUK 21:15"/><verse number="16" style="v" sid="LUK 21:16"/>Ofya dada, nfya dnagmai, n fya zai, n fya nugundo yi, ɓa ɓei gafye n tukwoda aba har ɓo wu azaho n fye. <verse eid="LUK 21:16"/><verse number="17" style="v" sid="LUK 21:17"/>Zaho-zahoi ɓei la ze ofye nuwuyi ntu mi ɓo. <verse eid="LUK 21:17"/><verse number="18" style="v" sid="LUK 21:18"/>Amma tukwoyi gmanyi nfye tukwo to ɓei kaya kwa bwi m.<verse eid="LUK 21:18"/></para>
  <para style="p">
    <verse number="19" style="v" sid="LUK 21:19"/>“Fye ku zhi dai-dai ntuge fye ɓei gni fyehin n lonu nu.<verse eid="LUK 21:19"/></para>
  <para style="p">
    <verse number="20" style="v" sid="LUK 21:20"/>“Esanu fye ɓei gye Urushelima shekna gni n na soja yi, to, fye ɓei kpe ge esa la si a la kwo ya. <verse eid="LUK 21:20"/><verse number="21" style="v" sid="LUK 21:21"/>To aza nɓa fi n Yahudiya kwa ɓo busi lo ape. Aza nɓa filo n zhimi kwa ɓo kun ya. Aza n ɓa lo n fwa to ɓo zhi api m. <verse eid="LUK 21:21"/><verse number="22" style="v" sid="LUK 21:22"/>Gama anyipyei ye ɓanu zhin anyipye yi ta-ta nya, n nabai lit-tafi ɓeda kwa nu. <verse eid="LUK 21:22"/><verse number="23" style="v" sid="LUK 21:23"/>Ayya n anyikwo aba nɓa zhi lo n nuboyi ɓedo n aɓiya dai n ɓa na aɓi shilo nakun. Esa nukwoi ɓa ɓe da ekni ye. Shekwoyi minagyi ɓei tu n aza. <verse eid="LUK 21:23"/><verse number="24" style="v" sid="LUK 21:24"/>Aɓei wu azaho n abeyakwoyi. Aɓei lo n azahoi n knido ɓaku ze oɓa fyenu. Aza nɓa ta kpe Shekwoyi ye m, ɓa ɓei zhin Urushelima chaka chaka har oɓa sa kwa nu.<verse eid="LUK 21:24"/></para>
  <para style="p">
    <verse number="25" style="v" sid="LUK 21:25"/>“Aɓei gye tuze nyipyei n apyai har du na kpasu yi. Dna n anyi akni vinya ɓei zhi ɓai wo dna laɓa, ɓai wo aɓeci dna n ko kun n ɓela nyi. <verse eid="LUK 21:25"/><verse number="26" style="v" sid="LUK 21:26"/>Aza ɓei zunfi laɓa, shi ɓa zhi ɓai pmi nya nkwo ɓelo n nabye, gama eshe to ɓei shan sun n kwohin wan shi m. <verse eid="LUK 21:26"/><verse number="27" style="v" sid="LUK 21:27"/>N anya deye avun vinya nsayi oza Nugun wato Kristi wo ɓe dna n anyi n iko yi.<verse eid="LUK 21:27"/></para>
  <para style="p">
    <verse number="28" style="v" sid="LUK 21:28"/>“Esanu nfya gye aɓoye ɓai zhin, to, fya ku zhi n shiri zhin sosai ntuge ofye gni-gni la wo vi-vi yi.”<verse eid="LUK 21:28"/></para>
  <para style="p">
    <verse number="29" style="v" sid="LUK 21:29"/>Nsayi Yesu wa gnaɓa misali ye wa cige, “Fye pa shinwan ɓo n na yikwo ge gbayi nyi, ɓedo n ashiriwan aje yi.<verse eid="LUK 21:29"/></para>
  <para style="p">
    <verse number="30" style="v" sid="LUK 21:30"/>“Esanu nfya gye ɓai ci afintolo, wa gu aduwa nyakun nyi, shi. <verse eid="LUK 21:30"/><verse number="31" style="v" sid="LUK 21:31"/>To kwo wu lonu she fye ɓei gye aɓoye vinya ɓai zhin, to, fye ɓei kpe ge Shekwoyi bemi kola ga ɓe.<verse eid="LUK 21:31"/></para>
  <para style="p">
    <verse number="32" style="v" sid="LUK 21:32"/>“Fye pa ge anya ye vinya ɓa zhin kafin aza nɓa fi n anyi ye nyi ɓa fi vinya. <verse eid="LUK 21:32"/><verse number="33" style="v" sid="LUK 21:33"/>Eshe ɓedo n kni ɓa ɓa duya, amma omi ɓeda kwo ta duya m kpe-kpe.<verse eid="LUK 21:33"/></para>
  <para style="p">
    <verse number="34" style="v" sid="LUK 21:34"/>“Fye zhin peceiye, Fye to fa agmada n jesin yi har ɓedo n damuwa anyi nya ɓa ku fye gnagna m, kada nyipye yi ɓei ɓe to fyei dna ce m. <verse eid="LUK 21:34"/><verse number="35" style="v" sid="LUK 21:35"/>Gama kwo ɓei ɓe shi agam zhin kwa wan za nyi nu, koye ɓe da aza n anyi ye. <verse eid="LUK 21:35"/><verse number="36" style="v" sid="LUK 21:36"/>Fye zhin peceiye, fyei zhin aduwa n nabai n fye ɓa bwa akala fyei kunya n aɓoye vinya n lafiya yi. N nabai fye zhi n oza Nugun aba dai-dai.”<verse eid="LUK 21:36"/></para>
  <para style="p">
    <verse number="37" style="v" sid="LUK 21:37"/>Yesu ɓe zo owo anyipyei kmaknayi lonu woi wunya dna aduwa nyakun. Esanu wyeshe a she wo ɓei zhin wa gmiya wa lo Zaitun pe, har labmi. <verse eid="LUK 21:37"/><verse number="38" style="v" sid="LUK 21:38"/>Aza kwa ɓalo haikali n labmi-labmi ntuge ɓa wo owo ɓeda.<verse eid="LUK 21:38"/></para>
  <chapter eid="LUK 21"/>
  <chapter number="22" style="c" sid="LUK 22"/>
  <para style="s1">Ai Pa Yesu Kulu</para>
  <para style="p">
    <verse number="1" style="v" sid="LUK 22:1"/>To esa wo vi ntu a Yahudiyi agmada ɓo (nɓa zhin ɓai pa esa n Shekwoyi ɓei knu n ɓai n Masar nyi.) A yikwo ge Idin Paska. Esanu n ɓa ɓei zhin ɓai gyi bredi n koto n yist nyi m. <verse eid="LUK 22:1"/><verse number="2" style="v" sid="LUK 22:2"/>Sai pirist dnagmai ɓedo a Yahudiyi malemi ɓa zhin atna ntuge ɓa wu wo, amma ɓa ɓei zhin ɓai wo aza dna.<verse eid="LUK 22:2"/></para>
  <para style="p">
    <verse number="3" style="v" sid="LUK 22:3"/>Nsayi Shetam wa lo Yahuda Iskariyoti bugba. Wo ɓei zhin Yesu bara nu. <verse eid="LUK 22:3"/><verse number="4" style="v" sid="LUK 22:4"/>Wa lo wa daɓo n prist dnagmai hoi ɓedo n zai n wo zhin wa gu aduwa nyakun nyi, she ɓa ɓa zhin ɓa wan Yesu nwu. <verse eid="LUK 22:4"/><verse number="5" style="v" sid="LUK 22:5"/>A daɓa n mwa har ɓaku ye ntuge ɓa gawo agyiwye. <verse eid="LUK 22:5"/><verse number="6" style="v" sid="LUK 22:6"/>Yahuda kwa wa ye n agyiwye n ɓa ɓe tuwo nyi. Tunyi sayi wa la ɓa woi dna esa manayi wye n wo ɓa ga Yesu nɓa kun n tna aza kpei.<verse eid="LUK 22:6"/></para>
  <para style="p">
    <verse number="7" style="v" sid="LUK 22:7"/>Ewyi ka ɓe n ɓa zhin agmada n Bredi ntna yist nya nyi, esayi ɓa zhin ɓa wu a kugya ntu paska yi ɓo. <verse eid="LUK 22:7"/><verse number="8" style="v" sid="LUK 22:8"/>Yesu wa tnu Birtus ɓedo n Yohanna yi nge ɓalo ɓo zhin shiri n paska yi ntuge ɓa gyi.<verse eid="LUK 22:8"/></para>
  <para style="p">
    <verse number="9" style="v" sid="LUK 22:9"/>Ɓa nya wo ge, “Ho cei pma yi zhin ko shiri n kni bwai a?”<verse eid="LUK 22:9"/></para>
  <para style="p">
    <verse number="10" style="v" sid="LUK 22:10"/>Wa ciɓa ge shi fye lofi n zhimi fye ɓo gye ozaho n nuwan shakun shi. Fye viwolo n puwa n wo ɓa lo dna nyi.<verse eid="LUK 22:10"/></para>
  <para style="p">
    <verse number="11" style="v" sid="LUK 22:11"/>Fye gna puwa da ge, ma cige wo wufye nyakun n miɓa ɓe ntuge ma gyi paska ɓedo n mi abarai nyi.<verse eid="LUK 22:11"/></para>
  <para style="p">
    <verse number="12" style="v" sid="LUK 22:12"/>Wo ɓa wu fye nyakun dotu ho. To fye zhin shiri ɓo nu.<verse eid="LUK 22:12"/></para>
  <para style="p">
    <verse number="13" style="v" sid="LUK 22:13"/>Shi ɓa ɓei lo ɓa gye nyaho-nyahoi dai-dai shi Yesu ɓei gna ɓa n wu nyi. Ɓa zhin paska shiri ɓo.<verse eid="LUK 22:13"/></para>
  <para style="s1">Nyagyi Kmamnayi</para>
  <para style="p">
    <verse number="14" style="v" sid="LUK 22:14"/>Shi ɓa ɓei ku zo esa si n ɓa ɓa gyi paska n cei. Yesu wa sase n wo aba ɓedo n wo abarai. <verse eid="LUK 22:14"/><verse number="15" style="v" sid="LUK 22:15"/>Wa ciɓa ge, “Awomi pua lo n mwa n nabai ma gyi paska nyagyi ye n fyei, kafin mi gye azhin. <verse eid="LUK 22:15"/><verse number="16" style="v" sid="LUK 22:16"/>Gama ma gnafye gaiciya mita je kwo gyi n fyei m, sai dai n eshe esanu n kwo ɓei nu daidai nyi.”<verse eid="LUK 22:16"/></para>
  <para style="p">
    <verse number="17" style="v" sid="LUK 22:17"/>Nsayi Yesu wala kap, wato aba n anab nuwan ɓei fi nyi, wa zhin godiya ga Shekwoyi wa cige, “Fye gwo fya sin fyei ce ga je. <verse eid="LUK 22:17"/><verse number="18" style="v" sid="LUK 22:18"/>Gama ma gnafye mita shan anab nuwan ye sin m, Sai Shekwoyi ebemi la ɓe.”<verse eid="LUK 22:18"/></para>
  <para style="p">
    <verse number="19" style="v" sid="LUK 22:19"/>Nsa yi wa la bredi wa zhin Shekwoyi godiya wa gnakwo ajeya wa gaɓa wa cige, “Deye, kwo nu zhin omi nayi (n Shekwoyi n cei ga ntu fyeɓo nyi.) Fye zhin ko lonu ci-ci fyei pa mi ɓo.”<verse eid="LUK 22:19"/></para>
  <para style="p">
    <verse number="20" style="v" sid="LUK 22:20"/>Njesun lonu wa gaɓa kap ɓai ku nyagyi gyi wa cige, “Kap ye n kohin kwo nu zhin Shekwoyi alkawali woi-woi n wo kwoi tuze n mi ami n a cei zeya ntu fye ɓo nyi.) <verse eid="LUK 22:20"/><verse number="21" style="v" sid="LUK 22:21"/>Amma fye wo ɓoho oza n wo ɓa gami n a Yahudiyi akun nyi wo tulo woi gyi nyagyi n gnisun n miyi. <verse eid="LUK 22:21"/><verse number="22" style="v" sid="LUK 22:22"/>Gama oza Nugun ɓa fi shi Shekwoyi n cei katu lo, amma ayya oza yi n wo ɓa gami n ɓa akun nyi.”<verse eid="LUK 22:22"/></para>
  <para style="p">
    <verse number="23" style="v" sid="LUK 22:23"/>Nsayi ɓa zhi cei wo ɓa ko nyikadonu n ɓa woi ye wa zhin ɓo lo nu.<verse eid="LUK 22:23"/></para>
  <para style="p">
    <verse number="24" style="v" sid="LUK 22:24"/>Esanu n ɓa ɓei ku paska zo zhin ɓai zhi n abaho, Yesu abara ɓa naɓo naje yi, ko nyikadonu ɓo zhin oza dnagmai n (Shekwoyi ebe mi).<verse eid="LUK 22:24"/></para>
  <para style="p">
    <verse number="25" style="v" sid="LUK 22:25"/>Yesu wa ciɓa ge, “Asu anyi nya ɓa n ikoi lo tu n oɓa aza tukwo, Aza n ɓa gyibe kwa a yiɓa ge aza nugun-do. <verse eid="LUK 22:25"/><verse number="26" style="v" sid="LUK 22:26"/>Amma deye to wulo lonu n fyei m. Amma oza n wo zhin zad-nagmai lo nfye, to, wu ngye oɓi nawyi. Oza n wo zhin gnabyelo kwa, to, wola ze ngye fyenu. <verse eid="LUK 22:26"/><verse number="27" style="v" sid="LUK 22:27"/>Nyikadonu du loʼa? Oza n wo saseshi woi gyi nyagyi nyi, ko oza n wo ga nyagyi ga-ga nyiʼa? Ai ozanu n wo sase shi nyi. Amma mi dna n fya tantasi ngye oza nu n wo ku nyagyi ga nyi. <verse eid="LUK 22:27"/><verse number="28" style="v" sid="LUK 22:28"/>Fye ku kunsun n mi vinya n mi anyipyei jaraba nya. <verse eid="LUK 22:28"/><verse number="29" style="v" sid="LUK 22:29"/>Njesun shi omi dada la iko gami nge mi gyibe nyi, to miɓa zhin alkawali ye n fyei. <verse eid="LUK 22:29"/><verse number="30" style="v" sid="LUK 22:30"/>Fye ɓei gyi fyei sin dna n omi ebemi. Fye ɓei kpe n abegyi ashinkpegye fyei da a Islailayi vinya owa.<verse eid="LUK 22:30"/></para>
  <para style="p">
    <verse number="31" style="v" sid="LUK 22:31"/>“N sa dohoi Yesu wa ci Siman ge, ‘Siman, Siman, kna tnubua ha wo shetam la izini gwo, ntuge wa zhin fye jaraba nfye vinya shi fanuyi zhin wa kun osin ya n awyi-byegye nyi. <verse eid="LUK 22:31"/><verse number="32" style="v" sid="LUK 22:32"/>Amma miku adduwa zhin ga ho, Siman n nabai n ho gaiciyaga ta shan-shan m. Amma esanu ho ɓei jezeɓe dami, to, mi cei pma hoi mi oho azaje zhi.’ ”<verse eid="LUK 22:32"/></para>
  <para style="p">
    <verse number="33" style="v" sid="LUK 22:33"/>Bitrus wa cige, “Dagayi, mi la ye ntuge malo purusuna ngnisun n hoi, har ma ma fi ngnisun n hoi.”<verse eid="LUK 22:33"/></para>
  <para style="s1">Ala Yesu Wan</para>
  <para style="p">
    <verse number="34" style="v" sid="LUK 22:34"/>Amma Yesu wa ciwo ge, “Bitrus, Pise nugba ta cheku n naiye m, Sai dai hola mi aɓo na har abwa ngun ata.”<verse eid="LUK 22:34"/></para>
  <para style="p">
    <verse number="35" style="v" sid="LUK 22:35"/>Nsayi Yesu wa ciɓa ge, “Esanu n mi ɓei tnu n fyei ntna agyiwye ko pwakun, ko kwa ntna abuadanyi, fye ɓei ku gyi nyaho san a?” Ɓa cige, “awo.”<verse eid="LUK 22:35"/></para>
  <para style="p">
    <verse number="36" style="v" sid="LUK 22:36"/>Yesu wa ciɓa ge, “To, nsaiye dai zaho-zahoi n wo n agyiwyei lo kwo kwa apwakun, wola la. Oza n wo to n ebeyakwoi lo m, to, wo kun owo eje ntuge wa si, ebeyakwo. <verse eid="LUK 22:36"/><verse number="37" style="v" sid="LUK 22:37"/>Gama ma gnafye, dole ɓeda kwa nu n acei kafi n Littafi ge, Aɓei ɓewo do n alaifi dayi. Gama ɓeda n kwo kafi n mi tukwo nyi kola wo vi-vi kwa nu.”<verse eid="LUK 22:37"/></para>
  <para style="p">
    <verse number="38" style="v" sid="LUK 22:38"/>Owo abara ɓa ciwo ge, “To ai yi n abeyakwoi shi nyi ngun aba.” Yesu wa cige ɓaku kun lonu.<verse eid="LUK 22:38"/></para>
  <para style="p">
    <verse number="39" style="v" sid="LUK 22:39"/>Yesu wa fa zhimi shi wo ɓei zhin woi zhin ci-ci, wa lo Zaitun pe. Owo abara ɓa kun lo ngnisun n woi. <verse eid="LUK 22:39"/><verse number="40" style="v" sid="LUK 22:40"/>Esanu wo ɓei si aba n wo zhin wa shi nyi wa ciɓa ge, “Fye zhin aduwa n nabai to fya kayafi n jaraba m.”<verse eid="LUK 22:40"/></para>
  <para style="p">
    <verse number="41" style="v" sid="LUK 22:41"/>Nsayi wa lo n kpai fyewyi wa ce akwo-kwo, wa zhin aduwa wacige, <verse eid="LUK 22:41"/><verse number="42" style="v" sid="LUK 22:42"/>“Dada, n haye fa wahala ye kwa dumi ya, to kwa ɓe ma ba m. Amma to vi omi ɓemwi sai-dai oho nya.” <verse eid="LUK 22:42"/><verse number="43" style="v" sid="LUK 22:43"/>Malaika gmi n she nsayi wa ɓe wa mi wo gni; <verse eid="LUK 22:43"/><verse number="44" style="v" sid="LUK 22:44"/>Dna n wahalayi Yesu wa zhin aduwa n gaiciya, har amisa ɓa kpe ngye ami kolo kawai, ɓai kunya zhi nkni. <verse eid="LUK 22:44"/><verse number="45" style="v" sid="LUK 22:45"/>Esanu n wo ɓei laka n aduwa zhin ɓa wa lo wa gye owo abara zhi ɓai wan gye. Ai ku ɓa ɓe ce n wahalai.<verse eid="LUK 22:45"/></para>
  <para style="p">
    <verse number="46" style="v" sid="LUK 22:46"/>Wa nyaɓa ge, “Kni nu zhin fyei wan gyeʼa? Fye kukala fya zhin aduwa n nabai to fya kayafi n jara ba m.”<verse eid="LUK 22:46"/></para>
  <para style="p">
    <verse number="47" style="v" sid="LUK 22:47"/>Esanu Yesu ɓei ye gni wo daɓo, aza n mwa ɓa ɓe, Yahuda Yesu bara yi owo nu ɓei gyi ɓe nabye, wa ɓe wa zhin Yesu sumba, ngye nugun-do. <verse eid="LUK 22:47"/><verse number="48" style="v" sid="LUK 22:48"/>Yesu wa ci ge, “Yahuda ho ga Oza Nugun n sumbai nu?” <verse eid="LUK 22:48"/><verse number="49" style="v" sid="LUK 22:49"/>Amma Yesu abara n ɓaɓei zhi n woi nyi, ɓai gye enya nkwoye kwa zhin ɓa, “Dagayi, yi zhin ampanyi n abeyakwoi ya ce ɓa ya?”<verse eid="LUK 22:49"/></para>
  <para style="p">
    <verse number="50" style="v" sid="LUK 22:50"/>Zaknayi nɓa mi wa zun prist dnagmayi fyenu tnubua bwaizhe nya ya.<verse eid="LUK 22:50"/></para>
  <para style="p">
    <verse number="51" style="v" sid="LUK 22:51"/>Amma Yesu wa ciwo ge, “To zhin aɓoye pya m.” Wa to zayi tnubua bwa kwa wo kagna. <verse eid="LUK 22:51"/><verse number="52" style="v" sid="LUK 22:52"/>Nsayi Yesu wa ci a prist dnagmai, ɓedo n adan-doka aduwa nyakun nya yi, har ɓedo n atukwodai n ɓa ɓei ɓe ntuge ɓa wan wo nyi ge, “fye ɓe zhi n abeyakwoi n abusi shi ge na? Fye ye fya wan evi nu? <verse eid="LUK 22:52"/><verse number="53" style="v" sid="LUK 22:53"/>Ai mi ɓei gnisun n fyei n aduwa nyakun fyegyi-fyegyi, amma to fya wan mi m. Amma deye kwonu zhin efye sa, esanu n shetan iko zhin tnu-tnu lo.”<verse eid="LUK 22:53"/></para>
  <para style="s1">Bitrus Wa Na Yesu Yekpa Bo</para>
  <para style="p">
    <verse number="54" style="v" sid="LUK 22:54"/>Nsayi ɓa wan Yesu ɓa lo n woi n pirist dnagmai puwa. Bitrus wa viwo n kpai. <verse eid="LUK 22:54"/><verse number="55" style="v" sid="LUK 22:55"/>Ena ɓei fin zhi n puwayi a tan-tansin, ɓai sase zhi ɓai wye. Bitrus wa ɓe wa sase shi n gnisun n ɓai.<verse eid="LUK 22:55"/></para>
  <para style="p">
    <verse number="56" style="v" sid="LUK 22:56"/>Esanu oɓi nyikoi ho n wo zhin tnu-tnu n puwa yi, ɓei gye Bitrus shi n ena ba. Wa shi Bitrus awye zu uuu wa cige, “Ai zeye kunsun lo n woi nu.”<verse eid="LUK 22:56"/></para>
  <para style="p">
    <verse number="57" style="v" sid="LUK 22:57"/>Amma Bitrus wa naɓo wa cige, “Aʼa mita kpewo ye lo m.”<verse eid="LUK 22:57"/></para>
  <para style="p">
    <verse number="58" style="v" sid="LUK 22:58"/>Esa fyewyi ozaho wa gye Bitrus njesun wa ciwo ge, “Ai ho zhin gmanyi nu n gnisun n ɓai.” Amma Bitrus wa cige, “Sam.”<verse eid="LUK 22:58"/></para>
  <para style="p">
    <verse number="59" style="v" sid="LUK 22:59"/>Ngye awa-gmanyi avun, zaho wa gyitu, woi cige, “Ai ata mi a naɓo ge zeye kunsun lo n woi ntuge wo zhin Galili yi zanu.”<verse eid="LUK 22:59"/></para>
  <para style="p">
    <verse number="60" style="v" sid="LUK 22:60"/>Amma Bitrus wa cige, “Kai ozaye, mita kpe oɓoye lo n ho gni hoi da m, Sam, sam.” Esanu wo ɓei gni woi daɓo n cei nyi, pise-nugba kwa cekwu.<verse eid="LUK 22:60"/></para>
  <para style="p">
    <verse number="61" style="v" sid="LUK 22:61"/>Yesu wa shi Bitrus awye, nsayi Bitrus wa pa Dagayi ɓeda shi wo ɓei da ge, “Kafin pise kwo cheku n naiye ho ɓei na ma ɓo har abwa ngun ata.” <verse eid="LUK 22:61"/><verse number="62" style="v" sid="LUK 22:62"/>Bitrus wa gmiya, wa cibwi n wyei kana.<verse eid="LUK 22:62"/></para>
  <para style="p">
    <verse number="63" style="v" sid="LUK 22:63"/>Aza n ɓa ɓei zhi ɓai gu Yesu nyi, ɓa kpe wo agye, ɓa luwo. <verse eid="LUK 22:63"/><verse number="64" style="v" sid="LUK 22:64"/>Ɓa guwo awye ɓa luwo, ɓa ciwo ge, “Nyikado nu na lu hoʼa?” <verse eid="LUK 22:64"/><verse number="65" style="v" sid="LUK 22:65"/>Har ɓa gnawo aɓeda nukwoyi laɓa.<verse eid="LUK 22:65"/></para>
  <para style="p">
    <verse number="66" style="v" sid="LUK 22:66"/>Shi of ye ɓei gyi, a prist dnagmai ɓedo n amalami attaurat nyai ɓedo n atukwodayi ɓa yezhi a ɓe n Yesu n ɓa tan-tasin. <verse eid="LUK 22:66"/><verse number="67" style="v" sid="LUK 22:67"/>Ɓa nyawo ge, “Gna yi, ho zhin Masifu nu?” Wa ciɓa ge, N ma gnafye, fyeta gami gaiciya m. <verse eid="LUK 22:67"/><verse number="68" style="v" sid="LUK 22:68"/>Nma nyafye ɓeda fyeta gami amsa m. <verse eid="LUK 22:68"/><verse number="69" style="v" sid="LUK 22:69"/>Amma daga nsaiye, Oza N ugun ɓa sase tu n Shekwoyi bwai-zhe-bwa iko da.<verse eid="LUK 22:69"/></para>
  <para style="p">
    <verse number="70" style="v" sid="LUK 22:70"/>Ɓa nyawo n oɓogmanyi ge, “Ho zhin Shekwoyi nugun nu?” Wa dnaoɓgbe wa cige, “Fyeku da ge mi zhin wo nu.”<verse eid="LUK 22:70"/></para>
  <para style="p">
    <verse number="71" style="v" sid="LUK 22:71"/>Nsayi ɓa cige, “Ai yita shan seida ho ye lo m. Gama yiku wo n yi a tnubuai woi da n wo gbei. Yiku wo n yi a tnubuai woi da n wo gbei.”<verse eid="LUK 22:71"/></para>
  <chapter eid="LUK 22"/>
  <chapter number="23" style="c" sid="LUK 23"/>
  <para style="s1">Yesu Wada Nwo Knizun-yi</para>
  <para style="p">
    <verse number="1" style="v" sid="LUK 23:1"/>Oɓa vinya n ɓa ɓei yezhi ɓo, nyi ɓa la Yesu ɓa lo n woi n Bilatus aba. <verse eid="LUK 23:1"/><verse number="2" style="v" sid="LUK 23:2"/>Ɓa lo ɓai tuwo ɓo, ɓai cige, “Ya wan zeye woi dna aza koche woi gna ɓa ge ɓa to gba esu Roma nya gadun. Njesun woi cige wo zhin Kristi nu. Wato Esu nu.”<verse eid="LUK 23:2"/></para>
  <para style="p">
    <verse number="3" style="v" sid="LUK 23:3"/>Bilatus wa nyawo ge, “Ohonu zhin A Yahudiyi esu?” Yesu wa dnaɓo gbe wa cige, “Ho ku da n ho gbei.”<verse eid="LUK 23:3"/></para>
  <para style="p">
    <verse number="4" style="v" sid="LUK 23:4"/>Nsayi Bilatus wa ci a pirist dnagmai ɓedo n amalemi attaurat nyai ge, “Mi to gye wo n laifi hoi, n kola kunce ma wu wo m.”<verse eid="LUK 23:4"/></para>
  <para style="p">
    <verse number="5" style="v" sid="LUK 23:5"/>Amma ɓa du-du ɓa gyitu ge, “wo zhin aza lo ɓai kpe akala. Enya n kwa laka n Yahudiya koi lo Galili. Ga shi wo la ɓe ya woi zhin ɓa lo nu.” <verse eid="LUK 23:5"/><verse number="6" style="v" sid="LUK 23:6"/>Shi Bilatus ɓei wo lonu wa nya ge, “Zeye gmi n Galili nu?”<verse eid="LUK 23:6"/></para>
  <para style="p">
    <verse number="7" style="v" sid="LUK 23:7"/>Shewo ɓei wo ge Yesu gmi n ekni nu n Hiridus gyibe tu nkwo nyi, wa I tnu n woi n Hiridus aba. Hiridus ɓo dna n Urushelima n sayi. <verse eid="LUK 23:7"/><verse number="8" style="v" sid="LUK 23:8"/>Shi Hiridus ɓei gye Yesu a dawo n mwa, gama wo ɓei ku aɓo wo n mwa n Yesu tukwo har ma woi ye ntuge wa gye Yesu wye, amma to wa min. To wo ɓei gye ge Yesu ɓa zhin aɓo wo-woyi nsayi Bilatus ɓei tnu n woi n wo aba nyi.<verse eid="LUK 23:8"/></para>
  <para style="p">
    <verse number="9" style="v" sid="LUK 23:9"/>Ntucenu Hiridus wa nya Yesu aɓo n mwabegye amma to Yesu wa dnawo ɓogbe m.<verse eid="LUK 23:9"/></para>
  <para style="p">
    <verse number="10" style="v" sid="LUK 23:10"/>A pirist dnagmai ɓedo n amalemi attaurat nya yi ɓa kun zhi ɓai tu Yesu ɓo n Hiridus aba.<verse eid="LUK 23:10"/></para>
  <para style="p">
    <verse number="11" style="v" sid="LUK 23:11"/>Hiridus ɓedo n wo a sojai ɓa zhin Yesu zamba. Ɓa kpewo esuje, nsayi ɓa jezelo n woi n Bilatus aba. <verse eid="LUK 23:11"/><verse number="12" style="v" sid="LUK 23:12"/>Nwyiyi Bilatus n Hiridus yi ɓaku ze anugundo. Amma ɓaɓei zhin aje Inuwuyi nu kafin n wyi yi.<verse eid="LUK 23:12"/></para>
  <para style="p">
    <verse number="13" style="v" sid="LUK 23:13"/>Bilatus wa yi a pirist dnagmai zhi ɓedo n a Yahudiyi atukwodayi. <verse eid="LUK 23:13"/><verse number="14" style="v" sid="LUK 23:14"/>Wa ciɓa ge, “Fya ɓe mi n zaye yi, fyei cige wo dna aza kwoce lo. To mi ku owa dawo fyei gye, amma mi to gye wo n laifi hoi dna n anya, vinya n fya ɓe n cei nyi m.<verse eid="LUK 23:14"/></para>
  <para style="p">
    <verse number="15" style="v" sid="LUK 23:15"/>“Hiridus ce to bwa laifi ho n wo m, gama wola Yesu jezeya gayi, zeye to zhin nyaho nukwoi m, n ko kunce lo a wuwo m. <verse eid="LUK 23:15"/><verse number="16" style="v" sid="LUK 23:16"/>Mi ga gbe ge a zhin wo bulala nsayi ma yawo wa lo kawai.”<verse eid="LUK 23:16"/></para>
  <para style="p">
    <verse number="17" style="v" sid="LUK 23:17"/>Dna n paska doho-dohoi sa, Bilatus zhin wa lo Purusuna da ho ya gmanyi. <verse eid="LUK 23:17"/><verse number="18" style="v" sid="LUK 23:18"/>Doji vinya n ɓa ɓei yezhi ɓo nyi ɓa la begye tu ɓa cige, “A wu wo, lo Barabas ya ga yi.”<verse eid="LUK 23:18"/></para>
  <para style="p">
    <verse number="19" style="v" sid="LUK 23:19"/>(Aɓei n Barabas yi dna n purusuna ntu tashin hankali ɓo nu njesun n zawu tukwo.) <verse eid="LUK 23:19"/><verse number="20" style="v" sid="LUK 23:20"/>Bilatus ɓei cei pma ntuge wa fa Yesu. Ntucenu wa gna aza ge ɓa ku ce pi. <verse eid="LUK 23:20"/><verse number="21" style="v" sid="LUK 23:21"/>Amma ɓa gna ewyi ɓe-ɓe nu. Ɓa cige, “a zun wo du! A zunwo du!”<verse eid="LUK 23:21"/></para>
  <para style="p">
    <verse number="22" style="v" sid="LUK 23:22"/>Bilatus wa ciɓa, ʼbwa tahi ge, “Amma wo ku kni ɓei nu zhiʼa? Mi to gye enya n wa zhin n kunce n fi m. Mi ɓa da a zhin wo bulala a yawo kawai.” <verse eid="LUK 23:22"/><verse number="23" style="v" sid="LUK 23:23"/>Amma ɓa ɓewyi n gaiciyai ɓai cige a zun Yesu du. Ɓa ku nasara gyi. <verse eid="LUK 23:23"/><verse number="24" style="v" sid="LUK 23:24"/>Har Bilatus wa efi ta-ta zuntu Yesu, shi aza ɓei ye n wu. <verse eid="LUK 23:24"/><verse number="25" style="v" sid="LUK 23:25"/>Wa lo Barabas ya n ɓa ɓei ye nyi, n aɓei wo dna n purusuna ntu tashin hankali ɓo nyi ɓedo n zawu ɓo njesun. Wa la Yesu wa gaɓa ntuge ɓa zhin n woi shi ɓa ncei pma.<verse eid="LUK 23:25"/></para>
  <para style="p">
    <verse number="26" style="v" sid="LUK 23:26"/>Ɓa gwo Yesu ɓa lo n cei. Shi ɓa ɓei lo n zokwo ɓa gye zaho ai yi wo ge Simon, woi gmi n ezhi ho ai yi kwo ge Sirene, wo ɓei zhi kauye ho n sayi. Ɓa wan wo ɓa tuwo tile ge wo la Yesu zundu wa vi Yesu ɓe n navun. <verse eid="LUK 23:26"/><verse number="27" style="v" sid="LUK 23:27"/>Doji n mwa ɓei viwo ɓe, Nɓami anyikwo ho ɓei ɓe ɓai cibwi ntu Yesu ɓo.<verse eid="LUK 23:27"/></para>
  <para style="p">
    <verse number="28" style="v" sid="LUK 23:28"/>Amma Yesu wa pi gni wa ciɓa ge, “A Urushelimayi anyikwo, fyeto cibwi n mi ɓo m, amma fye cibwi n fyehin tukwo ɓo n fya i yi. <verse eid="LUK 23:28"/><verse number="29" style="v" sid="LUK 23:29"/>Gama esa ɓelo n aza ɓei cige anabarka danu n anyikwozai nɓato ma aɓi m, nɓa to bwa aɓi m, n ɓa to zhin ɓa atna m. <verse eid="LUK 23:29"/><verse number="30" style="v" sid="LUK 23:30"/>Esayi nu n aza ɓei ci ape ge, Fye miya kpe yi, ɓei ci ape ɓi-ɓiyi ge fye bi yi fi.”<verse eid="LUK 23:30"/></para>
  <para style="p">
    <verse number="31" style="v" sid="LUK 23:31"/>Gama shi ɓa zhin aɓoye pya kpemi omi n mi zhin Shiwan wye-wyei nya, ɓa ɓei kafye zhin-zhin n wuna?<verse eid="LUK 23:31"/></para>
  <para style="s1">Ala Yesu Zundu</para>
  <para style="p">
    <verse number="32" style="v" sid="LUK 23:32"/>Ɓa ku avi ngun aba n nabai ɓa wu ɓa ngnisun n Yesu yi.<verse eid="LUK 23:32"/></para>
  <para style="p">
    <verse number="33" style="v" sid="LUK 23:33"/>Esanu n ɓa ɓei si aba n na yi ge Kwaluwa nyi, ɓa zun Yesu du tu ɓo. Ɓa ku avi yi ngun aba, ɓa zun ɓa du gmanyi n wo bwaizhe gmanyi n wo bwapmi bwa.<verse eid="LUK 23:33"/></para>
  <para style="p">
    <verse number="34" style="v" sid="LUK 23:34"/>Yesu wa cige, “Dada, zhin ɓa gafara gama ɓata kpe oɓoye lo n ɓa zhin m.” Ɓa gna owo aje n kuriya yi. <verse eid="LUK 23:34"/><verse number="35" style="v" sid="LUK 23:35"/>Aza zhi ɓo ɓai shi wo awye. A Yahudiyi yi tukwoda ɓai kpewo agye ɓai cige, Wo gni aza, to, wo gni ewohin tukwo mana, ngye wonu zhin Masifu n Shekwoyi wa tnu n woi nyi.<verse eid="LUK 23:35"/></para>
  <para style="p">
    <verse number="36" style="v" sid="LUK 23:36"/>A soja n ɓahin ɓa kpewo agye. Ɓa ɓe ɓa gawo anab nuwan mamayi. <verse eid="LUK 23:36"/><verse number="37" style="v" sid="LUK 23:37"/>Ɓa cige, “Gni ohohin ngye honu zhin Kristi a Yahudiyi esu.”<verse eid="LUK 23:37"/></para>
  <para style="p">
    <verse number="38" style="v" sid="LUK 23:38"/>Rubutu ɓei ka kpe nwo zundu ge “<char style="sc">AYAHUDIYI ESU NU NYI</char>.”<verse eid="LUK 23:38"/></para>
  <para style="p">
    <verse number="39" style="v" sid="LUK 23:39"/>Evi gmanyi n na ɓei zunwo du ngnisun n Yesu nyi, wa ci wo ge, “Ohonu to zhin Masifu m? To, gni hohin tukwo n gnisun nyi mana.”<verse eid="LUK 23:39"/></para>
  <para style="p">
    <verse number="40" style="v" sid="LUK 23:40"/>Amma oza bayi wa ci eviyi ge, “Haba, emi zado. Hota wo Shekwoyi dna m? Yi gnifilo n ta-ta gmanyi nu. <verse eid="LUK 23:40"/><verse number="41" style="v" sid="LUK 23:41"/>Amma eyi tat-ta wulo dai-dai, gma yi gwo eyi lada nu bisaga enya n ya zhin. Amma owoi da to zhin laifi ho m.” <verse eid="LUK 23:41"/><verse number="42" style="v" sid="LUK 23:42"/>Nsayi wa ci Yesu ge, “Yesu, pami ɓo dna n ho ebe mi.”<verse eid="LUK 23:42"/></para>
  <para style="p">
    <verse number="43" style="v" sid="LUK 23:43"/>Yesu wa ciwo ge, “Ma gnaho gaiciya, Nnaiye, ho kunsun lo n mi-i n Paradisi.”<verse eid="LUK 23:43"/></para>
  <para style="p">
    <verse number="44" style="v" sid="LUK 23:44"/>Esanu nyipyei ɓei la gun atukwo to kwa shan buzangna ga m. Wyegma kwa dna duruum har nyipyeyi kwa bmaya ngye sunkna ngu ata. <verse eid="LUK 23:44"/><verse number="45" style="v" sid="LUK 23:45"/>Labule n kwo ɓei gyi n aduwa nyakun nyi, kwa ngajeya ngun aba.<verse eid="LUK 23:45"/></para>
  <para style="p">
    <verse number="46" style="v" sid="LUK 23:46"/>Yesu wa la begyetu wa cige, “Dada, n ho akun nu mi ga mi wye-wyeyi.” Shi wo ɓei zoda lonu wa fi.<verse eid="LUK 23:46"/></para>
  <para style="p">
    <verse number="47" style="v" sid="LUK 23:47"/>Asoja tukwoda ho n wo ɓei gni ɓo, shi wo ɓei gy lo nu wa ci Shekwoyi wa cige, “Lalle, zaye ɓei zhin oza manayi nu.”<verse eid="LUK 23:47"/></para>
  <para style="p">
    <verse number="48" style="v" sid="LUK 23:48"/>Shi aza nɓa ɓei yezhi ɓo ɓai gye nya nkwa zhin vinya, ɓa jeze lo api n bugba wun yi. <verse eid="LUK 23:48"/><verse number="49" style="v" sid="LUK 23:49"/>Aza n ɓa ɓei kpe Yesu ye nyi, ɓedo n Anyikwozai n ɓa ɓei kun n Galili ɓai viwo nyi, ɓa ku zhi n kpai ɓai gye aɓoye vinya.<verse eid="LUK 23:49"/></para>
  <para style="p">
    <verse number="50-51" style="v" pubnumber="50,51" sid="LUK 23:50-51"/> To, zaho ɓei nyi ai yiwo ge Yusufu, woi gmi n Ezhi ho ai yikwo ge Arimatiya. Wo ɓei zhin oza manayi nu n hankali yi sosai woi pmi Shekwoyi ebemi, ɓe-be ɓo. Ko shiko nyi wo ɓei dna n aza n ɓa ɓei zhin shawara ge a wu Yesu nyi wo to ɓei vi n ɓanya m. <verse eid="LUK 23:50-51"/><verse number="52" style="v" sid="LUK 23:52"/>Yusufu yi wa lo Bilatus aba wa nya ge, a fawo wa la Yesu nayi. <verse eid="LUK 23:52"/><verse number="53" style="v" sid="LUK 23:53"/>Nsayi wa shin wo shi, wa kmi wo dna n aje manayi walo wa yawodna n vingwo n a ɓei ji kwo nkuta dnagmai ho. Zaho-zahoi toɓei shin ampanyi zhin n vingwo yi m. <verse eid="LUK 23:53"/><verse number="54" style="v" sid="LUK 23:54"/>Jumawyi nu ɓei gni nwyi Esa la wo vi-vi n a Yahudiyi sun-sun nyipyei ɓa ɓe n cei wato Satiwyi nu. (Ɓa ɓei zhin ɓai ya oɓa nyipyei n wyeshei nu.)<verse eid="LUK 23:54"/></para>
  <para style="p">
    <verse number="55" style="v" sid="LUK 23:55"/>Anyikwoza n ɓa ɓei kun ngnisun n Yesu n Galili nyi, ɓalo ngnisun n Yusufu yi, ɓa gye vingwo yi njesun ɓa gye shi wo ɓei ya Yesu dna n wu. <verse eid="LUK 23:55"/><verse number="56" style="v" sid="LUK 23:56"/>Nsayi azaho ɓa jezelo api ɓa zhin shiri n emi asinda nyai ntu owo nayi ɓo. Nsatiwyi ɓaku sun shi owa ɓai zuntuba nwu. Wato Musa owa nu.<verse eid="LUK 23:56"/></para>
  <chapter eid="LUK 23"/>
  <chapter number="24" style="c" sid="LUK 24"/>
  <para style="s1">Wo N Wye-wyeyi Lo Njesun</para>
  <para style="p">
    <verse number="1" style="v" sid="LUK 24:1"/>Shi ofye ɓei gyi n Ladiwyi, anyikwoza yi ɓa kun n labmi-lbmi yi ɓa lo vingwo n omi asindnyai shi. <verse eid="LUK 24:1"/><verse number="2" style="v" sid="LUK 24:2"/>Ɓa gye ala kuta pmiya n ko ɓei gu n vingwo gbe nyi. <verse eid="LUK 24:2"/><verse number="3" style="v" sid="LUK 24:3"/>Ntucenu ɓa lofi. Amma shi ɓa ɓei lofi to ɓa gye Yesu nayi shi m.<verse eid="LUK 24:3"/></para>
  <para style="p">
    <verse number="4" style="v" sid="LUK 24:4"/>Shi ɓa ɓei gye lonu ɓaku je-je. Amma n sayi-sayi azaho ngun aba ɓa kunzhi n najei kpe n bu-bui pashau. <verse eid="LUK 24:4"/><verse number="5" style="v" sid="LUK 24:5"/>Edna kwa wo anyikozayi ɓa ce akwo-wko zhi, esanu azayi ɓei daɓo n ɓai ge, “Kni nu zhin fyei zan oza wye-wyei shin n azafi aba? <verse eid="LUK 24:5"/><verse number="6" style="v" sid="LUK 24:6"/>Ai wo to gnil lo ya m, wola lakala. Fye pa enya n wo ɓei gnafye woi ye nyi n Galili ge:<verse eid="LUK 24:6"/></para>
  <para style="p">
    <verse number="7" style="v" sid="LUK 24:7"/>“Aɓa ga Oza Nugun n alaifida akun a zun wo du, amma woɓa laka dna n anyipyeyi tayi.”<verse eid="LUK 24:7"/></para>
  <para style="p">
    <verse number="8" style="v" sid="LUK 24:8"/>Nsayi anyikozayi ɓa pa ɓedaye ɓo. <verse eid="LUK 24:8"/><verse number="9" style="v" sid="LUK 24:9"/>Ɓa jezelo api ɓa gna owo abara ngun awo-cei gmanyi ɓedo n azajei n mwa. <verse eid="LUK 24:9"/><verse number="10" style="v" sid="LUK 24:10"/>Ayi anyikwozayi Maryamu Magadaliya, Yuwannan ɓedo n Maryamu n wo zhin Yakubu ya nyi. Oɓa ɓedo n anyikoza ajeyi ɓa gna Yesu abara aɓoye vinya. <verse eid="LUK 24:10"/><verse number="11" style="v" sid="LUK 24:11"/>Amma to Yesu abara ɓa ga ɓedayi gaiciya m, ɓai gye ge anyikozayi gbe akata fi ɓa nu ka wai.<verse eid="LUK 24:11"/></para>
  <para style="p">
    <verse number="12" style="v" sid="LUK 24:12"/>Amma Bitrus wa lakala wa busi lo vingwo n wohin, shi wo ɓei yawye shi wa gye aje nu kawai n ɓaɓei puwo nyi. Nsayi wa jezelo api woi zhin nubo si koɓa ze nwo lonu.<verse eid="LUK 24:12"/></para>
  <para style="p">
    <verse number="13" style="v" sid="LUK 24:13"/>Nwyiyi kwa Yesu aviyi ngun aba ɓai fi n zokwo bai daɓo lonu Imwasu, Ezhi yi nyi ngye mil ngun tnaba nu n Urushelima yi.<verse eid="LUK 24:13"/></para>
  <para style="p">
    <verse number="14" style="v" sid="LUK 24:14"/>Alo ɓai daɓo tu anya ɓo nɓa zhin vinya n Yesu tukwo. <verse eid="LUK 24:14"/><verse number="15" style="v" sid="LUK 24:15"/>Shi ɓa ɓei lo ɓai daɓo lonu Yesu wa yeɓe vi-viyi n ɓai ɓa lo ɓai gni zan-zan. <verse eid="LUK 24:15"/><verse number="16" style="v" sid="LUK 24:16"/>Shi ɓa ɓei gyewo to ɓa kpe wo ye m.<verse eid="LUK 24:16"/></para>
  <para style="p">
    <verse number="17" style="v" sid="LUK 24:17"/>Yesu wa nyaɓa ge, “fye lo fyei da kniɓei nu laiʼa?” Ɓa ku pizhi n na wyebai wun fi. <verse eid="LUK 24:17"/><verse number="18" style="v" sid="LUK 24:18"/>Zaknayi n ɓa, ai yiwo ge Kiliyobas wa nyawo ge, “Oho nu bwace dnalo n Urushelima ye n ho ta kpe oɓoyelo n kwa zhin n anyipyei avun nya ye m?”<verse eid="LUK 24:18"/></para>
  <para style="p">
    <verse number="19" style="v" sid="LUK 24:19"/>Yesu wa nya ɓa ge, “A kni ɓoya? A ciwo ge, anya n ɓa zhin n yesu yi n wo gmi n Nazarat nyi. Wo ɓei zhin anabi nu har ma Shekwoyi ɓedo n azai vinya ɓei ciwo ntu aɓo wo-woyi ɓo n wo ɓei zhin nyi.<verse eid="LUK 24:19"/></para>
  <para style="p">
    <verse number="20" style="v" sid="LUK 24:20"/>“Amma eyi aprist dnagmai ɓedo n ya begyi yi ɓa wan wo ɓa gawo ntuge azun wo du. <verse eid="LUK 24:20"/><verse number="21" style="v" sid="LUK 24:21"/>Yi ɓei n wyetu yi ge owo nu ɓa gni Israila. To nyipyei tayi nu shi aɓoye ɓei zhin.<verse eid="LUK 24:21"/></para>
  <para style="p">
    <verse number="22" style="v" sid="LUK 24:22"/>“Anikozaho n yi ɓaku ɓeyi n nabari hoi to yi kpe ce yem, ɓa lo vingwo n labmi-labmi yi. <verse eid="LUK 24:22"/><verse number="23" style="v" sid="LUK 24:23"/>Ɓa to gyewo nayi shi m, ɓa jezeɓe ɓai cige, ɓaku gye amalaika ho ɓai gna ɓa wo la lakala n vingwo. <verse eid="LUK 24:23"/><verse number="24" style="v" sid="LUK 24:24"/>Azaho n i kuwa ɓai lo vingwoyi ɓai gye gaiciya nu, amma ɓato gyewo wye m.”<verse eid="LUK 24:24"/></para>
  <para style="p">
    <verse number="25" style="v" sid="LUK 24:25"/>Nsayi Yesu wa ciɓa ge, “Ai fye zhin a ma-ma nu kni nu zhin to fyei ga anabi ɓeda gaiciya n pye-pye n maʼa? <verse eid="LUK 24:25"/><verse number="26" style="v" sid="LUK 24:26"/>Ai kwo ɓei zhin tile nu ntuge Masifu wa sin wahala ye n sayi walo owo daraja.”<verse eid="LUK 24:26"/></para>
  <para style="p">
    <verse number="27" style="v" sid="LUK 24:27"/>Nsayi Yesu wa wu ɓa enya nkwo kafi lo n wo tukwo n Littafi enya n kwo ya n Attaurat har kwoi lo annabi.<verse eid="LUK 24:27"/></para>
  <para style="p">
    <verse number="28" style="v" sid="LUK 24:28"/>Shi ɓa ɓei wo vi-vi n ezhi hoi n ɓa ɓei lo nyi, Yesu wa zhin ngye woye wa duya. <verse eid="LUK 24:28"/><verse number="29" style="v" sid="LUK 24:29"/>Amma ɓa ɓawo ge wola wangye ngnisun n ɓai ntuge wyeshe ɓei la she. Ntucenu wa ye n ɓa nya, wa bmadna n gnisun n ɓai. <verse eid="LUK 24:29"/><verse number="30" style="v" sid="LUK 24:30"/>Shi aɓei ɓe n nyagyi wa sase ngnisun ɓai, wa shin bredi wa zhin Shekwoyi godiya, wa gnakwo ajeya wa gaba. <verse eid="LUK 24:30"/><verse number="31" style="v" sid="LUK 24:31"/>Nsayi oɓa wye ɓa guya bmagyi ɓa gane ge Yesu nu gni, amma wa bwi ɓa wye n sayi-sayi.<verse eid="LUK 24:31"/></para>
  <para style="p">
    <verse number="32" style="v" sid="LUK 24:32"/>Ɓaci aje ge, ai yi ɓei wo agmada pya ho esanu n wo ɓei daɓo n yi ɓe n zokwo nyi. Woi wu yi enya kwo kafi lo a Littafi nyi. <verse eid="LUK 24:32"/><verse number="33" style="v" sid="LUK 24:33"/>Ɓa kukala ɓajeze lo Urushelima ɓagye owo abara n yezhi ngun awocei-gmanyi ɓedo n azajei. <verse eid="LUK 24:33"/><verse number="34" style="v" sid="LUK 24:34"/>Ɓa cige, “Lalle Dagayi la lakala n vingwo gama wo ku wohin tukwo wu Siman.”<verse eid="LUK 24:34"/></para>
  <para style="p">
    <verse number="35" style="v" sid="LUK 24:35"/>Oɓa ngun aba ɓaku oɓanya da nya kwa zhin vinya n zokwo, n jesun shi ɓa gane n woi esanu wa gna brediya gaba nyi. <verse eid="LUK 24:35"/><verse number="36" style="v" sid="LUK 24:36"/>Esnu n ɓa ɓo yezi ɓai da aɓoye sa fyewyi, ba je-je ɓa gye Uesu gni n ɓa tan-tansin kawai, wa ciɓa ge, “Bugbafu nfya ba.” <verse eid="LUK 24:36"/><verse number="37" style="v" sid="LUK 24:37"/>Ɓazhi ednai wo ɓa ɓai gye ge zafun nukwoyi ho nu gni.<verse eid="LUK 24:37"/></para>
  <para style="p">
    <verse number="38" style="v" sid="LUK 24:38"/>Amma Yesu wa ciɓa ge, “Kni nu zhin fyei la damuʼa? Kni nu zhin to fyei ga gaiciya ma? <verse eid="LUK 24:38"/><verse number="39" style="v" sid="LUK 24:39"/>Fye shi mi abwa awye n mi apitai fya kpe ge emi nu gni sosai. Fye to mi bwa fya gye gama zafun to n nayi m, bale a cige kwo bw asunkun, shi fye gye mi n cei nyi m.” <verse eid="LUK 24:39"/><verse number="40" style="v" sid="LUK 24:40"/>Shi wo ɓei d lonu wa-wuɓa owo abwa n apita yi.<verse eid="LUK 24:40"/></para>
  <para style="p">
    <verse number="41" style="v" sid="LUK 24:41"/>Amma to ɓa du-du ɓa ga gaiciya m, gama ɓa ɓei nuzhi n agmadai nu cei wo ɓa. Ntucenu wa nyaɓa ge, “Fye n nyagyi lo ya?”<verse eid="LUK 24:41"/></para>
  <para style="p">
    <verse number="42" style="v" sid="LUK 24:42"/>Ɓa gawo wye sala ɓi ho. <verse eid="LUK 24:42"/><verse number="43" style="v" sid="LUK 24:43"/>Wa gwo wa gyikwo gni nɓa bye vinya.<verse eid="LUK 24:43"/></para>
  <para style="p">
    <verse number="44" style="v" sid="LUK 24:44"/>Nsayi wa ciɓa ge, “Aɓoye nyi n mi ɓei gnafye esanu n mi ɓei kun-sun n fyei nyi. Nyaho-nyaho n kwo kafi lo n Musa Littafi n mi tukwo ɓeda n annabi ɓei ka har ɓedo n Zabura yi ɓa ku nu.” <verse eid="LUK 24:44"/><verse number="45" style="v" sid="LUK 24:45"/>Nsayi wa guɓa tunaniya ntuge ɓa gane n nyai n kwo kafi lo n Littafi. <verse eid="LUK 24:45"/><verse number="46" style="v" sid="LUK 24:46"/>Wa ciɓa ge, “Nya nyi nkwo kafi lo nge kwo zhin tile nu Masifu wa sin wahala har wa laka n vingwo n nyipyei tayi. <verse eid="LUK 24:46"/><verse number="47" style="v" sid="LUK 24:47"/>Njesun ge dna wo eye nu aɓa zhin waʼazi ntuge aza ɓa bwa gafara n ɓa laifi. A zhin aza vinya, kwoi ya n Urushelima. <verse eid="LUK 24:47"/><verse number="48" style="v" sid="LUK 24:48"/>Fye zhin asaida-da nu aɓoye vinya.<verse eid="LUK 24:48"/></para>
  <para style="p">
    <verse number="49" style="v" sid="LUK 24:49"/>“Emice, mi ɓa tnu fye n nyai n mi dada ku alkawali zhin. Amma fye ku pmi fi n zhimi ye saidai ikwo n kwo gmi nshe kola ɓe da fye.”<verse eid="LUK 24:49"/></para>
  <para style="p">
    <verse number="50" style="v" sid="LUK 24:50"/>Nsayi wa kunɓaya zhi nbmi wa vi zokwoyi n kwolo Baitanya nyi. Wa ku abwa wu nshe wa tuba anabarka. <verse eid="LUK 24:50"/><verse number="51" style="v" sid="LUK 24:51"/>Shi wo ɓei gni woi tuɓa anabarka yi Walakala tu she har wa bwi ɓa wye woi gun n sheyi. <verse eid="LUK 24:51"/><verse number="52" style="v" sid="LUK 24:52"/>Ɓa zhin wo sujada zhi ɓo, Nsayi ɓa jezelo Urushelima n nu-nuyi n agmadayi. <verse eid="LUK 24:52"/><verse number="53" style="v" sid="LUK 24:53"/>Ɓaku fi adduwa nyakun n saho-sahoi vinya ɓai zhin Skekwoyi gwodiya.<verse eid="LUK 24:53"/></para>
  <chapter eid="LUK 24"/>
</usx>
