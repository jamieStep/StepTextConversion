<?xml version="1.0" encoding="UTF-8"?>
<usx version="3.0">
  <book code="3JN" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">YOHANNA III</para>
  <para style="toc1">Yohanna Tayi</para>
  <para style="toc2">Yohanna III</para>
  <para style="toc3">Yohanna III</para>
  <para style="mt1">YOHANNA TAYI</para>
  <para style="im">Yohanna wasika Tayi</para>
  <para style="im">Ɓeda awyega Yohanna nya</para>
  <para style="im">Nyakayi–Yohanna nu</para>
  <para style="im">Aba nwo ɓei dna–A ta kpe lon</para>
  <para style="im">Aye–A.D. 90-95</para>
  <para style="im">Aɓo nɓa kafi–Yohanna ɓei ka deye ga wo nugundo nu Gayus, woi ga wo bugba kala ge wo bma awazi zhin yi zhin nɓa laɓa ɓai zhin wazi gaiciya nya nyi. Wa gna wo ge wo kna wohin n Diyotrifas akun nwo ta ga bmazhin ntu nabari manayi da ɓo nyi m. Wa ci Dimatiriyus ntu wo bmazhin ɓo.</para>
  <para style="iot">Aɓo-tukwo:</para>
  <para style="io1">1. Ɓeda abye nya <char style="ior"><ref loc="3JN 1:1-4">1-4</ref></char></para>
  <para style="io1">2. Azhiɓeyi gwo <char style="ior"><ref loc="3JN 1:5-8">5-8</ref></char></para>
  <para style="io1">3. Diyotrifas tnu-tnu nukwoyi <char style="ior"><ref loc="3JN 1:9-11">9-11</ref></char></para>
  <para style="io1">4. Dimatiriyus tnu-tnu manayi <char style="ior"><ref loc="3JN 1:12">12</ref></char></para>
  <para style="io1">5. Ɓeda kmaknayi <char style="ior"><ref loc="3JN 1:13-15">13-15</ref></char></para>
  <para style="imte1">Yohanna Tayi</para>
  <chapter number="1" style="c" sid="3JN 1"/>
  <para style="p">
    <verse number="1" style="v" sid="3JN 1:1"/>Wasika ye gmi Yohanna byeda aba nu kwoi lo Gayus emi za yeyeyi aba, n mi ye wo n gaiciya nyi.<verse eid="3JN 1:1"/></para>
  <para style="p">
    <verse number="2" style="v" sid="3JN 1:2"/>Emi nugundo, mi zhin aduwa lo ge oho nayi n lafiya yi lo shi oho wye-wyeyi n ceilo nyi. <verse eid="3JN 1:2"/><verse number="3" style="v" sid="3JN 1:3"/>Eyi azado-hon ɓa zan-zan ɓai wan zokwo n ya ɓaku bugba bui-bui gami, shi ɓa gnami ge ho zan-zan lo bmiya n gaiciya yi, hoi sase lo shi nabari manayi da.<verse eid="3JN 1:3"/></para>
  <para style="s1">Vi Ɓo Nkwo Bmiya</para>
  <para style="p">
    <verse number="4" style="v" sid="3JN 1:4"/>Bugba buyi do to lo nkwo ɓa du deye ngye shi mi wo aɓeye pya n mi aɓi aban.<verse eid="3JN 1:4"/></para>
  <para style="p">
    <verse number="5" style="v" sid="3JN 1:5"/>Omi nugundo ho zhin Shekwoyi tnu-tnu manayi lo, nha bma, a malami zhin n na a waʼazi zhinyi, n ɓa diya n ho aba nyi. <verse eid="3JN 1:5"/><verse number="6" style="v" sid="3JN 1:6"/>Ɓaku oho alheri ɓo gna eklisiya n ya, nho yeye atnu-tnu yi. A dami lo shi ho ɓei tnu n na a cauta yi n aza kun nɓa diya nyi. <verse eid="3JN 1:6"/><verse number="7" style="v" sid="3JN 1:7"/>Gama a zan Dagayi ezan nu to ɓai go, kwo nyagyin, ajekpe, agye wanba kwo agyiwye n na azaba n ɓa ta vi Yesun, kwo da yake ɓaku waʼazi zhin ɓa. <verse eid="3JN 1:7"/><verse number="8" style="v" sid="3JN 1:8"/>Ntucenu eyi n yi hin tukwo yi bma ɓa zhin n na bai yaku ze a Dagayi tnu-tnu kun-zhin yi n ɓai. <verse eid="3JN 1:8"/><verse number="9" style="v" sid="3JN 1:9"/>Mi tnu ikklisiya n wasika ɓiyi yei ntu ce nu, ama Diyoturifus, tu kwomwayi, n wo ye wa duwohin gyi n na abye, ngye a Yesu-viyi tukwoda nyi, wo ta gwo mi iko tulo n wo tukwon to woi ye wa womin. <verse eid="3JN 1:9"/><verse number="10" style="v" sid="3JN 1:10"/>Esa n ma ɓe n ɓa gnaho aɓo n wo zhin lo, n na aɓo a nukwoyi n wo dalo n mi tukwo, n ɓeda nukwoyi n wo da. Wo ta na awaʼazi zhinyi gwoɓo nu gmanyin, ama wo ta ye ge azaje ɓa gwon, n ɓa gwo wa kunɓa ya n na aduwa nyakun.<verse eid="3JN 1:10"/></para>
  <para style="p">
    <verse number="11" style="v" sid="3JN 1:11"/>Omi nugundo, to gwo zokwo nukwoi yen, vi oɓo n kwo bmiya hapa ge, aza nɓa zhin ɓo mana, ɓa wunu ge ɓa zhin Shekwoyi aɓinu, aza n ɓa gyi abye n ɓenukwoyi zhinyi, ɓa wu nu ge ɓa mwakpalo n Shekwoyi. <verse eid="3JN 1:11"/><verse number="12" style="v" sid="3JN 1:12"/>Ozaho-zahoyi ɓedo n Gaiciya yi n kwohin tukwo ɓei zhin Dimitriyus seida, emi n mihin tukwo mi ɓa da ɓo gmanyi nu, hoi kpelo ge mi da gaiciya nu. <verse eid="3JN 1:12"/><verse number="13" style="v" sid="3JN 1:13"/>Mi n na ɓei lo n mi n cei pma ma gnaho, ama mita kafi n yan. <verse eid="3JN 1:13"/><verse number="14" style="v" sid="3JN 1:14"/>Gama mi na awyetu yilo mi ɓaɓe daho, yi ɓei daɓo n mwa n gnisun. <verse eid="3JN 1:14"/><verse number="15" style="v" sid="3JN 1:15"/>Ntucenu sai esahoi. Anugundo n ya ɓa tnu ho lo nɓa gnaɓiyi, ɓi aza vinya gna gami.<verse eid="3JN 1:15"/></para>
  <chapter eid="3JN 1"/>
</usx>
