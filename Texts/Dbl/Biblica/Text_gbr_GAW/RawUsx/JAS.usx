<?xml version="1.0" encoding="UTF-8"?>
<usx version="3.0">
  <book code="JAS" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">YAKUBU</para>
  <para style="toc1">Yakubu</para>
  <para style="toc2">Yakubu</para>
  <para style="toc3">Yakubu</para>
  <para style="mt1">YAKUBU</para>
  <para style="im">Wasika Yakubu nya</para>
  <para style="im">Nyakayi–Yakubu, Yesu mado</para>
  <para style="im">Aba nwo ɓei dna–A ta kpe lon</para>
  <para style="im">Aye–A.D. 45–62</para>
  <para style="im">Aɓo nɓ kafi–A ɓei ka wasika ye ga a Yahudiyi nu nɓa ɓei ku gaiciya ga, ntu ge a wu ɓa shi kwo kunce a Yesu-viyi ɓa zan-zan. Kwo nnaɓoi fi nmwa, nnanyi ɓesisi yi, n wu-wu Yesu nya yi ɓedo nwo wazi yi, nwo ɓei zhin tu npe nyi. Owo ɓeda nku wu wahala n ikklisiya ɓei fi, wato tukwo-mwa, aje-awyekni, shakpe, kwocedna, anyi-nyaye n ajeɓeda yi. Yakubu wa ka ntu ge wa zhin aɓedeye aba, woi wu ge gaiciya ga ntna atnu-tnu, kwo zhin fi-fi nu (2:26), gaiciya ga kawoi to kun lon. Gaiciya ga hin-hin ɓa ɓe n ɓemanayi, ngye shi shinwa manayi zhin kwa ga gyigyi anayi nyi.</para>
  <para style="iot">Aɓo-tukwo:</para>
  <para style="io1">1. Wye-wyeyi gaiciiya ga hin-hin nya <char style="ior"><ref loc="JAS 1:1-27">1:1-27</ref></char></para>
  <para style="io1">2. Gaicivya ga dna nnaza atasin <char style="ior"><ref loc="JAS 2:1-13">2:1-13</ref></char></para>
  <para style="io1">3. Gaiciya ga nnatnu-tnu yi <char style="ior"><ref loc="JAS 2:14-26">2:14-26</ref></char></para>
  <para style="io1">4. Shi oza ɓa wan wo nyitala <char style="ior"><ref loc="JAS 3:1-18">3:1-18</ref></char></para>
  <para style="io1">5. Bugba kala ga ntu zan-zan ɓo <char style="ior"><ref loc="JAS 4:1-17">4:1-17</ref></char></para>
  <para style="io1">6. Gnakni ga anyabwayi <char style="ior"><ref loc="JAS 5:1-6">5:1-6</ref></char></para>
  <para style="io1">7 Ɓeda bugba kala ga nya <char style="ior"><ref loc="JAS 5:7-20">5:7-20</ref></char></para>
  <para style="imte1">Yakubu</para>
  <chapter number="1" style="c" sid="JAS 1"/>
  <para style="p">
    <verse number="1" style="v" sid="JAS 1:1"/>Wasika ye gmi n Yakubu akun nu, Shekwoyi bara n Dagayi Yesu Kristi nya yi. Kwoi lo a Yahudiyi a Yesu-viyi aba, n ɓa busi yafi laɓa nyi, mi tnu fye lo n gnaɓiyi.<verse eid="JAS 1:1"/></para>
  <para style="s1">Azhingye Mi Alu</para>
  <para style="p">
    <verse number="2" style="v" sid="JAS 1:2"/>Omi azaje ye-yeyi, fye sin wahala lo, fyei gye azhin? Fye dagma. <verse eid="JAS 1:2"/><verse number="3" style="v" sid="JAS 1:3"/>Ntu ge esa wahala nyi, efye bugba-bwa zhin kwa mwa. <verse eid="JAS 1:3"/><verse number="4" style="v" sid="JAS 1:4"/>Fa efye bugba bwa kwa mwa har fya ze aza hin-hin, nfye ta gyi nyaho san. <verse eid="JAS 1:4"/><verse number="5" style="v" sid="JAS 1:5"/>Nfye n cei pma fya kpe enya n Shekwoyi ye fya zhin, fye nya wo, wo ɓa wu fye n ɓugbai gmanyi, gama wo n shiri yi zhin lo wa ga oza ɓeyekpe n bugbai gmanyi, oza nwa nya wo, wo ta na ɓon.<verse eid="JAS 1:5"/></para>
  <para style="p">
    <verse number="6" style="v" sid="JAS 1:6"/>Ama n ha nya wo, la awyetu n ge woɓa gaho, gama bugba shaka zhinyi wu ngye anuwan dokwo nu n ese zhin kwa cekwo abwaya nyi. <verse eid="JAS 1:6"/><verse number="7-8" style="v" pubnumber="7,8" sid="JAS 1:7-8"/> Shaula doho-dohoi nha zhin, hoi to n bugbai shi lo pin, shi ho pmi lo bwaye ha pmilo bwaye. Nhoto nya n gaiciya gayin, to gye ge Dagayi ɓaga ho amsan. <verse eid="JAS 1:7-8"/><verse number="9" style="v" sid="JAS 1:9"/>Yesu-viyi nwo to zhin nyaho nu dna n na nyin, a dawo, gama wo zhin nyaho nu n Dagayi abye.<verse eid="JAS 1:9"/></para>
  <para style="p">
    <verse number="10-11" style="v" pubnumber="10,11" sid="JAS 1:10-11"/> Ama nyabwayi dagma n tuge owo nyabwa to zhin nyaho nu n Dagayi aban, gama esa fyewyi wo ɓa duya ngye mamawyi n kwo bmiya-bmiya la duya kwoi la bwa, kwo la fi ntu n nyipyei wo-wo ɓo. Anyabwai wulo, nu Safyewyi ɓa ɓa fi ɓa fa ɓa nyabwa n ɓa avun.<verse eid="JAS 1:10-11"/></para>
  <para style="p">
    <verse number="12" style="v" sid="JAS 1:12"/>Bugba bui-da nu oza n wo wan wohin shi, to wa kaya dna n jaraban, gama n na avun wo ɓa bwa rawani wye-wyeyi nyalo-nyalo nya, n Dagayi a zhin aza alkawali nɓa ye wo nyi. <verse eid="JAS 1:12"/><verse number="13" style="v" sid="JAS 1:13"/>Pa esa n oza ye wa zhin ɓenukwoyi, Shekwoyi nu ta zhin wo jaraban, gama Shekwoyi ta zhin ɓenukwoyin, woi ta zhin aza jaraba n ɓenukwoyin.<verse eid="JAS 1:13"/></para>
  <para style="p">
    <verse number="14" style="v" sid="JAS 1:14"/>Jaraba kun n oza bugba nu, oza n wo n shakpei fi n wo mi. <verse eid="JAS 1:14"/><verse number="15" style="v" sid="JAS 1:15"/>Aɓonubo-zhin nukwoyi ye zhin oza wa zhin aɓo nukwoyi, n na avun kwa zhin oza wa gwo tata efi nya n Shekwoyi aba. <verse eid="JAS 1:15"/><verse number="16" style="v" sid="JAS 1:16"/>Ntucenu fye to bwi zokwon, emi azaje.<verse eid="JAS 1:16"/></para>
  <para style="s1">Bemana Gmi N Shekwoyi A ba Nu</para>
  <para style="p">
    <verse number="17" style="v" sid="JAS 1:17"/>Ama enya manayi doho-dohoyi nkwo bmiya kwo gmi n Shekwoyi aba nu, Owo na zhin buzangna, woi bmiyana nyalo-nyalo, n tna jejelu kwo kuwa wyegma. <verse eid="JAS 1:17"/><verse number="18" style="v" sid="JAS 1:18"/>Njesun nyipyei a gmadanya nu n wo aba ewyi n wo ɓei gayi awye-wyeyi woi-woi n cei nyi, ntu gaiciya owo ɓeda nya ɓo, ya ku ze, aɓo kmisunyi, Owo puwa woi-woi nya.<verse eid="JAS 1:18"/></para>
  <para style="p">
    <verse number="19" style="v" sid="JAS 1:19"/>Omi azaje ye-yeyi fye to ze amwi ge, kwo gna bmiya oza kna ɓeda tnubuan n mwa, ama oza daɓo cewyi, to oza gyi minagyin. <verse eid="JAS 1:19"/><verse number="20" style="v" sid="JAS 1:20"/>Gama minagyi ta zhin yi ya ze aza manayin, shi Shekwoyi ye ya zen.<verse eid="JAS 1:20"/></para>
  <para style="p">
    <verse number="21" style="v" sid="JAS 1:21"/>Ntu cenu fye la anya nukwoyi kunya nfye awye-wyeyi nɓa to bmiyan, n na ɓo yi n ɓa she fye kna, fya gba fyehin tukwo fya dagma shi fye la nabari manayi woi-woi gwo, gama kwo ɓami kwa gni yi awyewyeyi, ngye shi kwo shi yi abugba bwa nyi. <verse eid="JAS 1:21"/><verse number="22" style="v" sid="JAS 1:22"/>Fye pa ge ɓeda nu n oza ɓa zhinkwo, to ge oza knatun-bua kawai n, Ntu cenu fye to dna fyehin kwocen.<verse eid="JAS 1:22"/></para>
  <para style="p">
    <verse number="23" style="v" sid="JAS 1:23"/>Gama n oza wo, to wa zhin, wo wu ngye ozanu n wo shi wohin awye n maganyi. <verse eid="JAS 1:23"/><verse number="24" style="v" sid="JAS 1:24"/>Shi wo la kala wo ta shan wohin awyeshi wa shan pa ngye shi wo wun. <verse eid="JAS 1:24"/><verse number="25" style="v" sid="JAS 1:25"/>Ama n oza shi wohin awye biwu n Shekwoyi owa, nkwo zai lo-lo yi ya nyi, wo ta pa kwo ɓonu gmanyin, ama wo ɓa zhin oɓo n kwa da. Shekwoyi ɓa tu wo anabarka dna n ɓeho-ɓehoyi n wo ɓa zhin.<verse eid="JAS 1:25"/></para>
  <para style="p">
    <verse number="26" style="v" sid="JAS 1:26"/>Oza nwa ci ge wo zhin Yesu-viyi nu, to wa wan wo nyitala shi nkwo gyi-gyi-yi ngye ebe nyin, wo dna wohin kwoce nu, owo knunnu zhin gbeloyi nu.<verse eid="JAS 1:26"/></para>
  <para style="p">
    <verse number="27" style="v" sid="JAS 1:27"/>Yesu-viyi nwo gyi-gyi-yi ntna aɓe nya n Shekwoyi Dada awyeba, ozanu n wo shi a kuwyi bwa, n na anyigbayi, n zayi n wo kpema Dagayi n gaiciya yi, to wun-wun yi ya, kwo n tucegye n na anyi nya yin.<verse eid="JAS 1:27"/></para>
  <chapter eid="JAS 1"/>
  <chapter number="2" style="c" sid="JAS 2"/>
  <para style="s1">To Kni Aza Awyem</para>
  <para style="p">
    <verse number="1" style="v" sid="JAS 2:1"/>Omi aza ye-yeyi fye ɓa gna n wuna nu ge fye zhin Dagayi Yesu Kristi nya nu, Dagayi latu nya, fye gna ye n na anyabwayi nu fyei zhin awyekwoyi nukwoyia?<verse eid="JAS 2:1"/></para>
  <para style="p">
    <verse number="2" style="v" sid="JAS 2:2"/>N oza loɓe efye aduwa nyakun, n na aje nakwoyi kpe, n zinariya abwanyayifi, njesun ozado wa loɓe n wo naje sakunyi kpe. <verse eid="JAS 2:2"/><verse number="3" style="v" sid="JAS 2:3"/>Fya gnaye n nyabwayi nu, fya ga wo aseseba manayi fya gna wyekwoyi ge, “La gni n bwai kwo ha sase.”<verse eid="JAS 2:3"/></para>
  <para style="p">
    <verse number="4" style="v" sid="JAS 2:4"/>To, fye ye n zayi n tu n wo nyabwa ɓo kwa wanu ge fye kni aza kni-kni le nu.<verse eid="JAS 2:4"/></para>
  <para style="p">
    <verse number="5" style="v" sid="JAS 2:5"/>Fye wo, emi azaje, Shekwoyi nla awyekwoyi kni ɓa ze anyabwayi dna n gaiciya ga, Eshebemi zhin ɓa nya nu, gama cauta nu n Shekwoyi zhin aza alkawali nɓa ye Wo. <verse eid="JAS 2:5"/><verse number="6" style="v" sid="JAS 2:6"/>Ama dna n na aza ngun abahi fye la wyekwoyi ci wyegba, fyei dnawo vinyikwo. Fye ta palo ge anyabwayi nu lo n fyei n na awada ban, ai gyi fye tara ai gu fye fi n wyegma nyakun. <verse eid="JAS 2:6"/><verse number="7" style="v" sid="JAS 2:7"/>Nsai mwa begye oɓanu ma Yesu Kristi esan. Oza n na yi fye n woye manayi nyi.<verse eid="JAS 2:7"/></para>
  <para style="p">
    <verse number="8" style="v" sid="JAS 2:8"/>E, ɓehin-hin, kwo bmiya fya shi Dagayi wyidna bwa, “Tilas ha ye nho kunzhinyi ha bmawo zhin shi ho ye hohin tukwo.”<verse eid="JAS 2:8"/></para>
  <para style="p">
    <verse number="9" style="v" sid="JAS 2:9"/>Ama fye ta shi Dagayi owa ye bwa lon, nfya gnaye n na anyabwayi fya laɓatu, kwo zhin ɓenukwoyi nu.<verse eid="JAS 2:9"/></para>
  <para style="p">
    <verse number="10" style="v" sid="JAS 2:10"/>Oza n wa shi awyidna bwa vinya wa fa gmanyi wo n iaifiyi lo ngye oza nwo to shiɓa bwan vinya. <verse eid="JAS 2:10"/><verse number="11" style="v" sid="JAS 2:11"/>Gama Shekwoyi n wa ci ge hota la nyikwo n wo eɓayilon, wo na ci ge hota wu zan, ntucenu kwo ho to zun mula owa gnanan ha zhin anagbayin, ama ho la oza wu, ho la Shekwoyi owa zungna-na vinya, hola ze owa gnazunyi, laifida nu nwa bye.<verse eid="JAS 2:11"/></para>
  <para style="p">
    <verse number="12" style="v" sid="JAS 2:12"/>Aɓei da fye owa, kwo fya zhin kwo to fya zhin oɓo n Kristi yen. Ntucenu fye zhin peceye n nyayi n Ifye zhin n nyayi n fye da. <verse eid="JAS 2:12"/><verse number="13" style="v" sid="JAS 2:13"/>Gama ato ɓei gye aza sun-sun n ɓa to gye aza sun-sun. Ama nha gye oza sun-sun Shekwoyi ɓei gye ho sun-sun esa n wo ɓei da ho wa cei.<verse eid="JAS 2:13"/></para>
  <para style="s1">Gaiciyaga Nna Tnu-tnu-yi</para>
  <para style="p">
    <verse number="14" style="v" sid="JAS 2:14"/>Emi azaje ye-yeyi, mi gye kwo apma, nfye cige fye n gaiciya gailo, fyei zhin a Yesu-viyi nu, ama to fyei bma azaje zhin. Gaiciya-ga yi pya ɓa gni oza? <verse eid="JAS 2:14"/><verse number="15" style="v" sid="JAS 2:15"/>Ndei ho nugundo yilo n wo to n nyagyi yi lo na jekpeyin. <verse eid="JAS 2:15"/><verse number="16" style="v" sid="JAS 2:16"/>Ha gna wo ge, “To, lohonya Shekwoyi tu ho anabarka, ha bwa jekpe, ha gyi nyagyi n bugbai gmanyi,” To ha gawo ajekpe kwo nyagyin, mi gye kwo ampanyi?<verse eid="JAS 2:16"/></para>
  <para style="p">
    <verse number="17" style="v" sid="JAS 2:17"/>Ntucenu fye gye, gaiciyaga to kunlo n kwo gmanyin, Tilas ha zhin bemana ha wu ge ho n gaiciya gailo. Gaiciya ga n kwo to wu kwohin n na tnu-tnu manayin, kwo to zhin gaiciya ga nun, kwo zhin gbeloyi nu, fi-fiyi njesun.<verse eid="JAS 2:17"/></para>
  <para style="p">
    <verse number="18" style="v" sid="JAS 2:18"/>Ama zaho ɓa naɓo ge “Fye gna, zokwo n kwo lo Shekwoyi aba gaiciya ga nu gmanyi, to ma cige atnu-tnu n na pmailo n mwa, gama n tna atnu-tnu manayi, ho takpe kwo ho n gaiciya gai lo, kwo ho to n cei lon. Ama zaho-zahoi ɓakpe ge mi n gaiciya gai lo ngye shi mi zhin aɓo n wu.”<verse eid="JAS 2:18"/></para>
  <para style="p">
    <verse number="19" style="v" sid="JAS 2:19"/>Aza lo n fyemi n ɓa ye n cei shilo ge gaiciya ga gmanyi nu kun lo? Gaiciya ga n Shekwoyi gmanyi, To, pa ge aljanu ga gaiciya lo nu ce, n kalayi, har ɓei vin n dnayi. <verse eid="JAS 2:19"/><verse number="20" style="v" sid="JAS 2:20"/>Azacije, fye ɓei tumwi n kniwyiyi nu ge, gaiciya ga to n na pmayi lo ntna aɓe zhin n Shekwoyi yen ma? Gaiciya ga n kwo ta wu kwohin n na tnu-tnu manayin kwo to zhin gaiciya ga nun.<verse eid="JAS 2:20"/></para>
  <para style="p">
    <verse number="21" style="v" sid="JAS 2:21"/>Fye to ye palo ge kwo Ibrahim eyi dada aɓei yiwo oza manayi ntu n wa tnu-tnu manayi ɓo nu n wo ɓei zhin nyin, n wo ɓei ye wa zhin Shekwoyi ɓeye, har wa ga owo nugun Ishaku ɓigba gmanyi, wa fi tu n bagadi n? <verse eid="JAS 2:21"/><verse number="22" style="v" sid="JAS 2:22"/>Ho ku gye, wo ɓei kpema Shekwoyi, n mwa har woi cei pma wa zhin oɓo n Shekwoyi wa gna wo ge wo zhin, owo gaiciya ga ɓei nunuyi ntu n wo atnu-tnu manayi ɓo n wo ɓei zhin n Yi <verse eid="JAS 2:22"/><verse number="23" style="v" sid="JAS 2:23"/>Ntucenu kwo ɓei zhin shi Shekwoyi ɓeda da n ge Ibrahim ɓei kpema Shekwoyi. Dagayi wa yiwo oza manayi n Shekwoyi abye, har ayiwo nge, “Shekwoyi nugundo.” <verse eid="JAS 2:23"/><verse number="24" style="v" sid="JAS 2:24"/>Ntucenu ho ku gye, agni oza ntu n nya bo nu n wa zhin, n nyayi n wo ga gaiciya.<verse eid="JAS 2:24"/></para>
  <para style="p">
    <verse number="25" style="v" sid="JAS 2:25"/>Rahab Karuwa zhin misali deye nya nu. Aɓei gniwo ntu nyaɓonu n wo ɓei zhinyi, oza n wo ɓei so atnutnuyi fi, wa tnu n ɓai n zokwo do gbo. <verse eid="JAS 2:25"/><verse number="26" style="v" sid="JAS 2:26"/>Shi nayi n kwo to n zafun yi n zhin fi-fiyi nu nyi, elonu gaiciya ga n kwo to n na atnu-tnu manayin, zhin fi-fiyi nu.<verse eid="JAS 2:26"/></para>
  <chapter eid="JAS 2"/>
  <chapter number="3" style="c" sid="JAS 3"/>
  <para style="s1">Wan Ho Nyitala</para>
  <para style="p">
    <verse number="1-2" style="v" pubnumber="1,2" sid="JAS 3:1-2"/> Omi azaje ye-yei, fye to gna ye, fya ze anya-wuyi num, gama yi zhin ya bwi aba nsayi mwa begye. Esa yi adini wuyi, n yi kpe ɓemanayi ye nyi, n ya zhin ɓenukwoyi eyi tata ɓei la du azaje nya. Nʼza mi wa wan wo nyitala, kwo wunu wo ɓa mi wa wan wo nayi shi vinya, n zokwo doho-dohoyi. <verse eid="JAS 3:1-2"/><verse number="3" style="v" sid="JAS 3:3"/>Yi ɓami ya pmi doko awye, shiyi ncei pma ntu na luzami ɓo n yi dna n kwo gbe nyi. <verse eid="JAS 3:3"/><verse number="4" style="v" sid="JAS 3:4"/>Eya busi nawyi kwo zhin kwa pmi eya awye lo, aba vinya n eyada n cei pma kwo lo, kwo esayi dnakala.<verse eid="JAS 3:4"/></para>
  <para style="p">
    <verse number="5" style="v" sid="JAS 3:5"/>Nlonu nyitla zhin enya ɓiyinu, ama kwo wun anya ya n mwa, nakna ɓiyi zhin kwa kuci yakwo dnana. <verse eid="JAS 3:5"/><verse number="6" style="v" sid="JAS 3:6"/>Nyitala zhin ena gwo-gwoi nu. Kwo nunuyi n na anya nukwoyi, kwa du nayi vinya n mui, anapinu ku kwo ena n kwohin, kwa zeyi awye-wyeyi ena gwo-gwoyi bwi-bwi nya n wahalayi.<verse eid="JAS 3:6"/></para>
  <para style="p">
    <verse number="7" style="v" sid="JAS 3:7"/>Aza ɓami ɓa kpa, kwo ɓa wu anyafanya n na luyi n na awyisala yi. <verse eid="JAS 3:7"/><verse number="8" style="v" sid="JAS 3:8"/>Ama zanyikwoci ho to lon n wo ɓa mi wa wu nyitalan, kwo n shiri yi zhin kwa da ɓeda kasa. <verse eid="JAS 3:8"/><verse number="9" style="v" sid="JAS 3:9"/>Nsahoi kwa ci eyi Dada n wo dna n ʼshe nyi, nsahoi kwa tu aza kni nna zhin ɓa dna n Shekwoyi dogbe nyi. <verse eid="JAS 3:9"/><verse number="10" style="v" sid="JAS 3:10"/>Nlonu ɓeda nukwoyi n anabarkayi ɓai kun ngbe gmanyi. Omi azaje ye-yei kwo to bmiya lo lonun. <verse eid="JAS 3:10"/><verse number="11" style="v" sid="JAS 3:11"/>Nuwan manayi n nuwan nukwoyi, zhin kwapi n obwo gmanyi? <verse eid="JAS 3:11"/><verse number="12" style="v" sid="JAS 3:12"/>Ho ɓa ka zaitun n gbayi shinwan? Awo, ho ta bwa nuwan manayi n snakpegye nuwan.<verse eid="JAS 3:12"/></para>
  <para style="p">
    <verse number="13" style="v" sid="JAS 3:13"/>Ngye hoce-ceyi lo, zan-zan cewo n bmiya ntuge ɓe manayi zhin, n hohin tukwo-gbayi nu ɓa zhin akpe ge ho ce-cei lo. <verse eid="JAS 3:13"/><verse number="14" style="v" sid="JAS 3:14"/>Dna n zokwo doho-dohoi to gna ge ho cei-cei lon, ndei ho gyi minagyi lo, hoi woshe, hoi ye hohin tukwom, deye kwo zhin akata nu. <verse eid="JAS 3:14"/><verse number="15" style="v" sid="JAS 3:15"/>Gama shewo n hohin tukwoye yi, ɓa to zhin Shekwoyi ce-ce pya nun. Aɓeye pya zhin anyi nyanu n tna zafun, shetan nu ce aɓeye pya bwa. <verse eid="JAS 3:15"/><verse number="16" style="v" sid="JAS 3:16"/>Gama aba n Shewo nyi, n tukwoye yi, aɓa bwa ɓenukwoyi doho-dohoi n ɓo.<verse eid="JAS 3:16"/></para>
  <para style="p">
    <verse number="17" style="v" sid="JAS 3:17"/>Ama wyemwa n kwo gmi n ʼshe, kwo gyi-gyi-yi, n nasuwayi, kwo ye bugba fu n ɓemanazhin yi, kwo ye n na aza tayi, kwo ga kwohin n na aza ba, kwo nunuyi n sun-sun-gyeyi, n na ɓemana-zhinyi, kwo n bugbayi gmanyi, n lo cewo n tna kata. <verse eid="JAS 3:17"/><verse number="18" style="v" sid="JAS 3:18"/>Aza n ɓa ga bugba-fu, ɓa ɓa bye nyabye bugbafu nya, ɓa do ɓemana.<verse eid="JAS 3:18"/></para>
  <chapter eid="JAS 3"/>
  <chapter number="4" style="c" sid="JAS 4"/>
  <para style="p">
    <verse number="1" style="v" sid="JAS 4:1"/>A Kni donu ɓe fye n na anyawuyi n guyia? Aɓo pwawo n na shakpe nukwoyi nu n ɓa fi fyemi ɓai sunkun n fyei nyi? <verse eid="JAS 4:1"/><verse number="2" style="v" sid="JAS 4:2"/>Fye ye nya n fye to n cei lon, ntu cenu fyei wu aza ntuge fya bwa. Fyei wo anya she nʼza cei lo, to fyei bwan, ntuce fya Iya anya n guyi ntuge fya gwo ɓa kwo, Duk dalili n kwo zhin fyei to n nyayilo n fye ye nyin ntuge fye ta nya Shekwoyi ɓon. <verse eid="JAS 4:2"/><verse number="3" style="v" sid="JAS 4:3"/>Kwo n fya nya fye ta bwan, ntuge fye nya n na bugba nukwoyi nu, fye ye nya nu n kwo ɓa ga fye agmada n fye nayi.<verse eid="JAS 4:3"/></para>
  <para style="p">
    <verse number="4" style="v" sid="JAS 4:4"/>Fye wu ngye nyikwoza nu nwo to gaiciya yi nwo ɓa aban, woi ye nwo ɓa anuwuyi. Fye ta kpe lo ge nfya gyi nugundo n anyi yi, kwo ɓa zhin fye fya ze Shekwoyi anubayi n? Ma gna fye ndei fye ye anyig-mada lo, fye ta mi fya zhin Shekwoyi anugundon sai owo anuwuyi. <verse eid="JAS 4:4"/><verse number="5" style="v" sid="JAS 4:5"/>Kwo fye gye ge litafi a gna ge na na, esa n kwa ci ncei ge Zafun Gyi-gyi-yi, n Shekwoyi wa dna wo n yi mi nyi, wo dna yi wye n Shewo manayiʼa? <verse eid="JAS 4:5"/><verse number="6" style="v" sid="JAS 4:6"/>Ama wo gayi kala ci-ci n na bai ya gyi nasara, n na ɓo pwawo nukwoyi yi, shi littafi a da, Shekwoyi ga za nu kala n wo gba wohin tukwo, ama wo gyi minagyi n ʼzayi n wo zhin aɓokwo, woi gma.<verse eid="JAS 4:6"/></para>
  <para style="p">
    <verse number="7" style="v" sid="JAS 4:7"/>Ntucenu fye ga fyehin n Shekwoyi a kun ntna tukwo mwa. <verse eid="JAS 4:7"/><verse number="8" style="v" sid="JAS 4:8"/>Esa n ha ɓe viwyi n Shekwoyi, Shekwoyi ɓa wo viwyi n hoi. Fye la abwana nfye a laifi, fya fa Shekwoyi wa nu fye abugba, wa ze ɓa agyi-gyi-yi, agaiciya da n wo aba. <verse eid="JAS 4:8"/><verse number="9" style="v" sid="JAS 4:9"/>Fye ci bwi ntu na ɓonukwoyi ɓo n fye ku zhin, Fye wun bugba, fya wunwye, fye wun bugba to fya masan, maimakon a gmada, fye zhin bugba zhi-zhiyi. <verse eid="JAS 4:9"/><verse number="10" style="v" sid="JAS 4:10"/>Nnavun, n ha gye ho akalagba n Dagayi aba, wo ɓa la hotu, wa gaho kala, wa bma ho zhin.<verse eid="JAS 4:10"/></para>
  <para style="p">
    <verse number="11" style="v" sid="JAS 4:11"/>Fye to ci aje wyegba, fya zan aje laifi zanshin, fya da aje ɓon, emi azaje. Nfya zhin lonu, fye sunkun n Shekwoyi wayi nu n kwo gna ge, fye ye n na jeyi nyi, fyei gna kwo to bmiya lon, ama, of ye tnu-tnu nu to fya kni, kwo owa ye bmiya lo kwo kwo to bmiya lon, ama fye vi kwo. <verse eid="JAS 4:11"/><verse number="12" style="v" sid="JAS 4:12"/>Oza n wa zhin owaye nyi wonu ɓa mi wa da owa n yi atasin. Owo nu ɓa mi wa kni kwo wa wuyi kwo wo gniyi. Ntu cenu kni ikoyi nu n ho cei lo ha da owa, kwo ha zan za laifi zanshin a?<verse eid="JAS 4:12"/></para>
  <para style="p">
    <verse number="13" style="v" sid="JAS 4:13"/>Fye gye wye, ofye nfye cige, “Nna ye kwo n su yi ɓei lo ʼzhi deye, kwo ʼzhi dehi ya fi ɓo eye bwugyi, ya ze abwa ya gyi gyiba.” <verse eid="JAS 4:13"/><verse number="14" style="v" sid="JAS 4:14"/>Ho kpe ɓeye lo n kwo ɓei zhin n su? Gama oho wye-wyeyi kpamwa wu ngye bwigye nu, hagye kwo nsaiye esa fyewyi kwo la duya. <verse eid="JAS 4:14"/><verse number="15" style="v" sid="JAS 4:15"/>Nya n kwo kunce ha da okwonu nyi, “N Dagayi wa ye, yiɓa sase ya zhin deye kwo dehi.” <verse eid="JAS 4:15"/><verse number="16" style="v" sid="JAS 4:16"/>Nto lonu, fye mwa fyehin tukwo nu, tukwo-mwa ye pya ta da Shekwoyi n.<verse eid="JAS 4:16"/></para>
  <para style="p">
    <verse number="17" style="v" sid="JAS 4:17"/>Fye pa ge, oza nwo kpe ɓemanayi ye to wa zhin kwon, kwo zhin laifi nu nwa ba.<verse eid="JAS 4:17"/></para>
  <chapter eid="JAS 4"/>
  <chapter number="5" style="c" sid="JAS 5"/>
  <para style="s1">Pmagna Ga Anyabwayi</para>
  <para style="p">
    <verse number="1" style="v" sid="JAS 5:1"/>Dnawye, ofye anyabwayi, esa nyi nfye ɓa cibwi fyei do mi, nbugbawun yi ntu n wahala ɓo n kwo ɓelo nfye abye nyi. <verse eid="JAS 5:1"/><verse number="2" style="v" sid="JAS 5:2"/>Ofye nyabwa nkubo ofye aje manayi anya ku gyi, ɓaku ze aje sakun. <verse eid="JAS 5:2"/><verse number="3" style="v" sid="JAS 5:3"/>Ofye zinariya n azurfayi ampanyi nla kniya, kwo zhin efye ɓenukwoyi saida. Kwa gyifye abu ngye na, Nyanu n fye ku sozhi fyehin, fya ɓei gwo n wada nyipyei n kwo ɓelo nyi. <verse eid="JAS 5:3"/><verse number="4" style="v" sid="JAS 5:4"/>Fye kna tnubua fya wo atnu-tnuyi bwici, nfye la ɓa gyifi to fyei gba ɓa nyin. Oɓa bwici kusi Dagayi azabegye nya atnubua.<verse eid="JAS 5:4"/></para>
  <para style="p">
    <verse number="5" style="v" sid="JAS 5:5"/>Fye ku sun fi n na anyi, dna n anyida, fyei fu fyehin bugba, nsaiye efye abugba awye-wyeyi zhin ɓa pmi shazun nyipyeyi nu. <verse eid="JAS 5:5"/><verse number="6" style="v" sid="JAS 5:6"/>Fye ku aɓo manayi-zhin-yi zun kni, fyei ku aza wu n ɓa to n kalayi lo ɓa gni ɓahin n fye akun.<verse eid="JAS 5:6"/></para>
  <para style="p">
    <verse number="7" style="v" sid="JAS 5:7"/>Nsaiye n fye aba omi azaje, nfye zhi fyei pmi Dagayi jezeɓe nyi, fye zhin hakuri, ngye shi fwai-za zhin wa pmi har mikegye wa do wo ofwa ampanyi nyi. <verse eid="JAS 5:7"/><verse number="8" style="v" sid="JAS 5:8"/>E, fye zhin hakuri, fya bwa bugba kala gama Dagayi la ga ɓe.<verse eid="JAS 5:8"/></para>
  <para style="p">
    <verse number="9" style="v" sid="JAS 5:9"/>Fye to da gunnu-gunnu tu n na je tukwon, omi azaje, Ho du laifi akpeya lo nu? Gama gye, Owadayi dnagmayi ɓelo, wo la gaɓe, (Fye fa wa wan wyebwo doho-dohoyi n kwo kunce.)<verse eid="JAS 5:9"/></para>
  <para style="p">
    <verse number="10" style="v" sid="JAS 5:10"/>Ntu hakuri ɓo dna n wahala, fye shi Dagayi anabi wye kwa ze fye ɓesisi. <verse eid="JAS 5:10"/><verse number="11" style="v" sid="JAS 5:11"/>Yi kpelo shi ɓa dagma lo n saiye, ntu ge ɓa bei la kpema wo nsahi yi, kwo dayake ɓa bei ku wahala sin n mwa. Ayuba zhin misalinu oza n wo ɓei kpema Dagayi dna n wo azhin-gye, dna n wo wahala, yi ku gye shi Dagayi shiri bei zofi n ɓemana, gama wo nu-nuyi n sun-sungye yi. <verse eid="JAS 5:11"/><verse number="12" style="v" sid="JAS 5:12"/>Ama dna aɓo vinya omi azaje, fye to si nyasi n ʼshe yi kwo anyin, bwaci ge e, kwo aʼa nnabai n ho ta zhin laifi a zun ho kni n.<verse eid="JAS 5:12"/></para>
  <para style="s1">Kagna n bmazhin yi</para>
  <para style="p">
    <verse number="13" style="v" sid="JAS 5:13"/>Zaholo n fyemi woi sin wahala? Wo zhin aduwa ntuce, Aza n ɓa n ɓei lo n ɓa ɓa sa Shekwoyi ami ɓa gyi abye ɓai kwo anyi ga Dagayi, bai la Wo tu.<verse eid="JAS 5:13"/></para>
  <para style="p">
    <verse number="14" style="v" sid="JAS 5:14"/>Nyasan san Zaho lo? Wo yi a ikklisiya atukwoda ɓa zhin aduwa gawo, ɓa shin wo emi, ɓai yi Dagayi wa kawo gna. <verse eid="JAS 5:14"/><verse number="15" style="v" sid="JAS 5:15"/>Oɓa aduwa nɓa zhin n gaiciya yli ga, ɓa ɓa kawo gna, gama Dagayi ɓa ka wo gna, ndei nyasan n kwo sanwo nyi laifi nu na bewo n kwoi, Dagayi ɓa zhin wo gafara.<verse eid="JAS 5:15"/></para>
  <para style="p">
    <verse number="16" style="v" sid="JAS 5:16"/>Fye zhin aje gafara fyei zhin aduwa ga je, n na bai fya bwa lafiya Ɓefyece zhinyi aduwa ɓa zhin ikoyi mwa, kwa ɓe n amsa manayi. <verse eid="JAS 5:16"/><verse number="17" style="v" sid="JAS 5:17"/>Iliya ɓei zhin oza nu n gye yi, ama wa mi wa zhin aduwa nge ogma to zhin, to kwa zhin har eye ngun ata n na pyai kpe ngun tnanyi. <verse eid="JAS 5:17"/><verse number="18" style="v" sid="JAS 5:18"/>N navun wa je aduwa zhin ge ogma kwo zhi, agbe-gbe ɓa je ya pa, anya ya pa njesun n na fwa.<verse eid="JAS 5:18"/></para>
  <para style="p">
    <verse number="19" style="v" sid="JAS 5:19"/>Omi azaje, ndei zaho la bma n Shekwoyi zokwo to woi ye kpema Dagayin, oza ho wa bma wo zhin wa gye Gaiciya. <verse eid="JAS 5:19"/><verse number="20" style="v" sid="JAS 5:20"/>Ozahi n wa jezeɓe n woi n Shekwoyi aba nyi, wo la wyewyeyi bwi-bwiyi gni n efi, kwoi ɓe n owo a laifi gafara zhin yi n mwa.<verse eid="JAS 5:20"/></para>
  <chapter eid="JAS 5"/>
</usx>
