<?xml version="1.0" encoding="UTF-8"?>
<usx version="3.0">
  <book code="2JN" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">YOHANNA II</para>
  <para style="toc1">Yohanna Bayi</para>
  <para style="toc2">Yohanna II</para>
  <para style="toc3">Yohanna II</para>
  <para style="mt1">YOHANNA BAYI</para>
  <para style="im">Yohanna wasika Bayi</para>
  <para style="im">Ɓeda awyega Yohanna nya</para>
  <para style="im">Nyakayi–Yohanna nu</para>
  <para style="im">Aba nwo ɓei dna–A ta kpe lon</para>
  <para style="im">Aye–A.D. 90-95</para>
  <para style="im">Aɓo nɓa kafi–A ɓei ka wasika kpe–kpegyei ye ga nyikwoza viyi ho nu n Yohanna ɓei kpe woye, ko ga ikklisiya ho woi da ko ɓo ngye nyikwoza. Wo ɓei ka kwo ntu ge wa ga bugba kala ntu ye ye a Yesu-viyi nya ɓo, wa gna ɓa ɓa kna ɓahin nna kwocednayi nɓa ɓe lo dna anyi nyi. Yohanna wa gna ɓa ge ɓa to dna bwado n ɓenukwoyi m, amma ɓa ku kpetu n gaiciya komi nkwo wahala yi.</para>
  <para style="iot">Aɓo-tukwo:</para>
  <para style="io1">1. Ɓeda abye nya <char style="ior"><ref loc="2JN 1:1-3">1-3</ref></char></para>
  <para style="io1">2. Yeye wye-wyeyi <char style="ior"><ref loc="2JN 1:4-6">4-6</ref></char></para>
  <para style="io1">3. Na Kristi nuwunyi ɓo, ɓedo n kwocednayi <char style="ior"><ref loc="2JN 1:7-13">7-13</ref></char></para>
  <para style="imte1">Yohanna Bayi</para>
  <chapter number="1" style="c" sid="2JN 1"/>
  <para style="p">
    <verse number="1" style="v" sid="2JN 1:1"/>Wasika ye gmi n Yohanna byeda, zakwoyi ikklisiya nya aba nu, kwoi lo nyikwoza ye-yeyi aba n Shekwoyi wa kni nyi, n wo aɓiyi n mi ye n mwa nyi shi azaje ye wo dna ekilisiya nyi. <verse eid="2JN 1:1"/><verse number="2" style="v" sid="2JN 1:2"/>Shi Gaiciya dnalo n yi mi nyalo-nyalo nyi. <verse eid="2JN 1:2"/><verse number="3" style="v" sid="2JN 1:3"/>Shekwoyi Dada n wo Nugunyi Yesu Kristi, ɓa tu yi anabarka n sun-sungye dnagmayi n bugba fuyi, n gaiciya yi n ye-yeyi.<verse eid="2JN 1:3"/></para>
  <para style="s1">Fye Zhin Peceiye Nna Byeda Akata Nya Yi</para>
  <para style="p">
    <verse number="4" style="v" sid="2JN 1:4"/>A damilo n mwa shi ma gye oho aɓiho n ya, ɓai zan-zan shi kwo kunce, ɓai vi gaiciya, ɓai vi Shekwoyi gbega. <verse eid="2JN 1:4"/><verse number="5" style="v" sid="2JN 1:5"/>Nsaiye mi cei pma lo ma ce fye ɓepa, emi, anugundo, wyidna kwokwoyi n Shekwoyi ɓei ga tunyi n kmisunyi nyi, nge kwo bmiya a Yesu-viyi ɓa ye n najei. <verse eid="2JN 1:5"/><verse number="6" style="v" sid="2JN 1:6"/>N yi ye Shekwoyi, ye ɓa zhin oɓo n wo ye ya zhin, wa ku gnayi tunyi nsapa nge yi ye najei.<verse eid="2JN 1:6"/></para>
  <para style="p">
    <verse number="7" style="v" sid="2JN 1:7"/>Fye ka atukwoda akatai wye, n ɓa sheyi gun laɓa nyi, n ɓata ga gaiciya nge Kristi ɓei la ɓe anyi dna n nayi ngye eyi nya pyan. Aza deye pya gni apapa n gaiciya yi, n Kristi yi. <verse eid="2JN 1:7"/><verse number="8" style="v" sid="2JN 1:8"/>Fye zhin peceiye to fya ze ngye ɓan, fya bwi lada nuwan, n fyehin, nmihin zhin tnu-tnu n kalayi ya bwa nyin. Fye la fyehin yi fya bwa lada nu-nuyi n Dagayi aba. <verse eid="2JN 1:8"/><verse number="9" style="v" sid="2JN 1:9"/>Gama nfye to kpetu Kristi wuwun, fye la Shekwoyi fa nu n na avun. Ama n fya vi Kristi nyawu, fye ɓa bwa Shekwoyi. Fya bwa Dada n Nugun yi.<verse eid="2JN 1:9"/></para>
  <para style="p">
    <verse number="10" style="v" sid="2JN 1:10"/>N za ɓe wa wu fye, to woi ga gaiciya n nya n Kristi ɓei wun, fye to yi wo ma wa ɓe fye puwan, fye to gawo bugba kala n zokwo dohodohoyin. <verse eid="2JN 1:10"/><verse number="11" style="v" sid="2JN 1:11"/>Nfya ye, fya ku ze aza nukwoyi nu ɓedo nwoi, dna n wo aɓe nukwoyi zhin-zhin.<verse eid="2JN 1:11"/></para>
  <para style="p">
    <verse number="12" style="v" sid="2JN 1:12"/>To, mi n cei pmalo maye daɓo ɓe ama mito n cei pmalo ma dakwo fi n wasikayen, gama mi n bugbayi dnalo ma ɓe ma gye fye esa fyewyi, nsahi yi ɓei da aɓeye n gnisun, yi dagma.<verse eid="2JN 1:12"/></para>
  <para style="p">
    <verse number="13" style="v" sid="2JN 1:13"/>Oho mapui, Shekwoyi oɓi knikniyi, owo aɓi ɓi ho gna lo.<verse eid="2JN 1:13"/></para>
  <chapter eid="2JN 1"/>
</usx>
