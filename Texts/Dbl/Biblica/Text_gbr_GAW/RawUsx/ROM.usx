<?xml version="1.0" encoding="UTF-8"?>
<usx version="3.0">
  <book code="ROM" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">AROMAYI</para>
  <para style="toc1">Aromayi</para>
  <para style="toc2">Aromayi</para>
  <para style="toc3">Aromayi</para>
  <para style="mt1">AROMAYI</para>
  <para style="im">Bulus wasika ga Aromayi</para>
  <para style="im">Ɓeda Awyega Aromayi nya</para>
  <para style="im">Nyakayi–Bulus nu</para>
  <para style="im">Aba nwo ɓei dna–Korinti</para>
  <para style="im">Aye–A.D. 58–59</para>
  <para style="im">Aɓo nɓa kafi–Bulus ɓei dna n Korinti nu, dna nwo wazi zan tayi woi ye wa lo Roma nwo to ɓei shi lo nyim. Wo ɓei ka ntu ge wa wu wohin tukwo n Ikklisiya aba n Roma wa wu ɓa njesun aɓo tu Shekwoyi ɓo. Wo ɓei ya wa wu ngye aza vinya anyi nzhin alaifi da nu. Abyedo nna Yahudiyi, zaho to lo wa mi wa ɓe Shekwoyi abam ntu laifiɓo. Ama Shekwoyi wa gye yi sun-sun wa zhin zokwo ntu ge ya mi ya jazeɓe wo aba, tunyi yi ye zhin alaifida (5:8). Elonu a Yesuviyi bwa nasara. Wa da Shekwoyi shiri ɓo tu a Yahudiyi tukwo (9–11) wa zo nna ɓedayi ntu ɓemana zhin ɓo.</para>
  <para style="iot">Aɓo-tukwo</para>
  <para style="io1">1. Ɓeda kmisunyi <char style="ior"><ref loc="ROM 1:1-17">1:1-17</ref></char></para>
  <para style="io1">2. Laifi n gni-gniyi n gaiciya ga n Yesu <char style="ior"><ref loc="ROM 1:18-5:21">1:18–5:21</ref></char></para>
  <para style="io1">3. Nasara tu laifi n Yesu iko yi <char style="ior"><ref loc="ROM 6:1-8:39">6:1–8:39</ref></char></para>
  <para style="io1">4. Shekwoyi shiri ntu a Yahudiyi ɓo <char style="ior"><ref loc="ROM 9:1-11:36">9:1–11:36</ref></char></para>
  <para style="io1">5. Shi a Yesu-viyi a zan-zan nwu <char style="ior"><ref loc="ROM 12:1-15:13">12:1–15:13</ref></char></para>
  <para style="io1">6. Ɓeda kmaknayi <char style="ior"><ref loc="ROM 15:14-16:27">15:14–16:27</ref></char></para>
  <para style="imte1">Aromayi</para>
  <chapter number="1" style="c" sid="ROM 1"/>
  <para style="p">
    <verse number="1" style="v" sid="ROM 1:1"/>Anugundo ye-yeyi n fye fi n Roma nyi, Wasikaye gmi n Bulus akun nu, Yesu Kristi bara kni-kniyi ntuge wa zhi waʼazi, Shekwoyi Nabari manayi nya. <verse eid="ROM 1:1"/><verse number="2" style="v" sid="ROM 1:2"/>Shekwoyi ɓei zhin nabari manayi ye alkawali tunyi nsapai, nwo anabi akun dna Alkawali kwo-kwoyi. <verse eid="ROM 1:2"/><verse number="3" style="v" sid="ROM 1:3"/>Kwo zhin nabari manayi nwo Nugun tukwonu, Yesu Kristi eyi Dagayi n wo ɓei ɓe ngye oɓi a mawo dna Dawuda Esu abe ɓi fye. <verse eid="ROM 1:3"/><verse number="4" style="v" sid="ROM 1:4"/>Owo kalala n efi kwo wu ge wo zhin Shekwoyi ikoda Nugun nu, n Shekwoyi nayi Gyi-gyi-yi.<verse eid="ROM 1:4"/></para>
  <para style="p">
    <verse number="5" style="v" sid="ROM 1:5"/>Nsayi ye dna n Kristi, ala Shekwoyi alheri zeya pu eyi alaifi da n yi to kunce lo yagwo kwo gmanyi n amin. Nsayi ye wo tnuyi nge yi lo anyi, yi gna aza vinya n na bai vinya, aɓo ayakwo n Shekwoyi ku zhin ɓa nabai ɓa ga gaiciya ɓa vi wo ɓo.<verse eid="ROM 1:5"/></para>
  <para style="p">
    <verse number="6-7" style="v" pubnumber="6,7" sid="ROM 1:6-7"/> Ofye, anugundo ye-yeyi nfye fi n Roma nyi, fye filo n na aza n wo ye, Yesu Kristi n la fye yi fya ze Shekwoyi anya, owo aza Gyi-gyi-yi. Shekwoyi sun-sun-gye n bugba fuyi vinya n ɓakun n Shekwoyi eyi Dada n Yesu Kristi, eyi Dagayi yi aba ɓa ze fye nya.<verse eid="ROM 1:6-7"/></para>
  <para style="s1">Kpema Shekwoyi Kwo Nu Zhin Wye-wyeyi</para>
  <para style="p">
    <verse number="8" style="v" sid="ROM 1:8"/>Ma gna fye kmisunyi aba vinya n ma lo, mawo ai dafye gaiciya ga ɓo. Ntuge akpe fye gaiciya ga dna n Shekwoyi yelo n anyi vinya. Misa Shekwoyi ami dna n Yesu Kristi n tu nabari manayi ye ɓo, n zaho-zahoi n fye mi. <verse eid="ROM 1:8"/><verse number="9" style="v" sid="ROM 1:9"/>Shekwoyi kpelo shi mi zhin ma zhin aduwa, ntu fye ɓo cici. Nyipyeyi n sukwoyi mi-i ɓe nfyei n fya bukatai, n za aba n mi zhin wo tnu-tnu n mi kalayi vinya, miyi gna aza nabari manayi owo nugun nya.<verse eid="ROM 1:9"/></para>
  <para style="p">
    <verse number="10" style="v" sid="ROM 1:10"/>Mi zhin aduwa ma bwa esa n Shekwoyi ɓeye nu, ma gye fye njesun, nkwa yezhin omi zan kwa ze lafiya nya. <verse eid="ROM 1:10"/><verse number="11-12" style="v" pubnumber="11,12" sid="ROM 1:11-12"/> Ntuge a wo mi pwa ma ɓe fya ba n nabai ma ɓe fye gaiciya ga, n ko ɓa zhi ofye ikklisiya kwa mwa dna n Dagayi. Miye fye bmazhin lo ce, ntuge mita ye ma ɓe fye gaiciya ga nu gmanyin, amma ofye nya kwa ɓe mi kala. Zaho-i zahoi n yi mi wa bwa anabarka n na aje aba.<verse eid="ROM 1:11-12"/></para>
  <para style="p">
    <verse number="13" style="v" sid="ROM 1:13"/>Mi n cei pmalo fya kpe omi azaje, nge mi ɓei ku shiri zhin n na bwai mwa-begye ma ɓe fye aba, (ama to ayen) n na abai ma zhin tnu-tnu n fye aba omi bwa apma, shi mi zhin n ikklisiya aje. <verse eid="ROM 1:13"/><verse number="14" style="v" sid="ROM 1:14"/>Ntuge mi n ta yakwoyi shi fye lo n azayi vinya, n na zayi n ɓala awye kna n na zayi n awye to kna ɓan, eh, n na ɓeyekpe yi n na azayi n ɓa ta kpe ɓeho yen. <verse eid="ROM 1:14"/><verse number="15" style="v" sid="ROM 1:15"/>Ntu lonu shi mi ɓa mi n sun, mi n mihin yeye yilo ma ɓe f a ba n Roma, ma zhin Shekwoyi nabari manayi waʼazi.<verse eid="ROM 1:15"/></para>
  <para style="p">
    <verse number="16" style="v" sid="ROM 1:16"/>Nabari manayi Kristi nya vinyiko ta wo milon, Shekwoyi ikoda zokwonu n wo ɓe n na zayi ri Shemi n ɓa gwo ko. Aɓei zhin nabari ye waʼazi n kmisun na Yahudiyi aba nu, amma n sayiye ala aza vinya yi ɓa ɓe Shekwoyi aba n zokwo yeyi. <verse eid="ROM 1:16"/><verse number="17" style="v" sid="ROM 1:17"/>Nabari manayi ye gna yi ge, Shekwoyi zhin yi shiri ntu she ɓo, woi zeyi aza manayi n Shekwoyi awyeba. Esa n ya ga gaiciya ya kpema Yesu wa gniyi, nkwo ya-yai har okwo zo-zo, gaiciya ga nu gakwo. Shi a cei kafi dna n littafi “Oza n wa bwa wye-wyeyi woɓa bwa kwo dna n gaiciya ga n Shekwoyi aba nu.”<verse eid="ROM 1:17"/></para>
  <para style="s1">Efi Ntna Ɓo Vi Aba</para>
  <para style="p">
    <verse number="18" style="v" sid="ROM 1:18"/>Amma Shekwoyi wu wo minagyi, n kwo gmi n she n na a laifida, n na ɓenukwoyi zhiyi tukwo, aza nukwoyi nɓa ce gaiciya abwa ya, <verse eid="ROM 1:18"/><verse number="19" style="v" sid="ROM 1:19"/>gama ɓa kpe Shekwoyi gaiciya ga ye lo kwo to ai wu ɓam, Shekwoyi la ɓeyekpeye dna ɓa n ɓa bugba mi. <verse eid="ROM 1:19"/><verse number="20" style="v" sid="ROM 1:20"/>Tunyi sapa, aza ɓei ku eshe gye n kniyi n Shekwoyi ɓei zhin, ɓai kpege wo lo n iko nyalo-nyalo nyayi. Ntu cenu ɓato naɓezeyi lo lon sanu ɓa ɓei gni agni zhi n Shekwoyi abye n wada wyi yin.<verse eid="ROM 1:20"/></para>
  <para style="p">
    <verse number="21" style="v" sid="ROM 1:21"/>E, ɓa kpe owo ɓe yelo, amma ɓato yen, ko ɓa gawo mwa-mwan, ko ɓa zhin wo godiya n tu nwo bmazhin ɓo fyegyi-fyegyin. Safyewyi, ɓaya a nubwozhin abanza nya shi Shekwoyi wu, n nyayi nwo ye ɓa zhin. Oɓa bugba tnaceyi kwa ze wyegma kwa ku jeje. <verse eid="ROM 1:21"/><verse number="22" style="v" sid="ROM 1:22"/>Ɓai gyege ɓa ce-cei lo n tna Shekwoyi, ɓaku ze aza mama. <verse eid="ROM 1:22"/><verse number="23" style="v" sid="ROM 1:23"/>Nnavun, maimako ɓa ga Shekwoyi ikoda nyalo-nyalo mwa-mwa, ɓaku ashinwa, na kutayi ɓa zela ashan ɓa gyiɓa wye, alu, anya fanya, awa n na gbayizanyi-kwo-ciyi.<verse eid="ROM 1:23"/></para>
  <para style="p">
    <verse number="24" style="v" sid="ROM 1:24"/>Ntuce nu Shekwoyi wa faɓa ɓa zhin anagbayi doho-dohoi nɓa ceyi pma, e, awye bwo ɓo n naɓo nukwoyi ɓai zhin nnajeyi nanyi. <verse eid="ROM 1:24"/><verse number="25" style="v" sid="ROM 1:25"/>Maimakon ɓa ga enya gaiciya, n ɓa kpe ge ko zhin gaiciya nu n Shekwoyi tukwo, ɓa kni a nya ɓai gwo kpe, ɓa ga akata gaiciya. Ntu lonu ɓa zhin aduwa ga anya n Shekwoyi azhin, amma to ɓa vi n Shekwoyi anabarkada ɓo, n wonu na zhin anya vinya nyin.<verse eid="ROM 1:25"/></para>
  <para style="p">
    <verse number="26" style="v" sid="ROM 1:26"/>Cenu ɓei zhin Shekwoyi wa yaɓa bwa, ɓa zhin aɓo nukwoyi ye vinya. Har oɓa nyikwo ɓa fa zokwo n Shekwoyi wa zhin gaɓa, ɓa ce ɓai zhin a nagbayi n na jeyi. <verse eid="ROM 1:26"/><verse number="27" style="v" sid="ROM 1:27"/>Aza nugbayi, maimako ɓa zhin ɓo n kwo kunce n na nyikwozayi, shakpe kwa ɓa duwyi ɓahin-ɓahin, azanugbayi wangye n na jeyi, ntuce nu ɓa gwo ɓa lada dna n ɓa wye-wyeyi, tata n kwo kunce ɓa gwo.<verse eid="ROM 1:27"/></para>
  <para style="p">
    <verse number="28" style="v" sid="ROM 1:28"/>Ntu lonu sanu n ɓa ɓei ya Shekwoyi bwa to ɓaye a kpewoyen, Shekwoyi wa ya ɓa bwa ɓa zhin aɓe awyebwo nya, n ɓa bugba nukwoyi zhin nubwo n cei. <verse eid="ROM 1:28"/><verse number="29" style="v" sid="ROM 1:29"/>Oɓa wye-wyeyi ɓa ku nu n na ɓe nukwoyi n laifiyi, shakpe, n na je bmiyi, eshe, zawu, gusun, akatace, bugba nukwoyi, n na aje ɓedayi.<verse eid="ROM 1:29"/></para>
  <para style="p">
    <verse number="30" style="v" sid="ROM 1:30"/>Ɓa ɓei zhin aza ɓetuyi nu, ɓai wun Shekwoyi nu, awyegba-ciyi, a tukwo-mwayi, cici ɓai zhin azokwo woi-woyi nubwo shi ɓa ɓa zhin ɓenukwoyi, to ɓai vi oɓa zakwoyi ɓom. <verse eid="ROM 1:30"/><verse number="31" style="v" sid="ROM 1:31"/>Ɓa ta ye awyegan, to ɓai nu alkawali n, n tna ye-ye, n tna sun-sun gye. <verse eid="ROM 1:31"/><verse number="32" style="v" sid="ROM 1:32"/>Ɓa ɓei kpe Shekwoyi tata, tu aɓeye tukwo ofi nu, amma ɓa gyi abye n zhin yi har, ɓai dna aza kwoce nge ɓa zhin lonu ce.<verse eid="ROM 1:32"/></para>
  <chapter eid="ROM 1"/>
  <chapter number="2" style="c" sid="ROM 2"/>
  <para style="s1">Tata Lo Nabye</para>
  <para style="p">
    <verse number="1" style="v" sid="ROM 2:1"/>To, kpesun, ho cilo ge, ʼaza, ukwoyi nu n na daɓo n ya. Amma lapmi, ho zhin oza laifi da nuce. Sanu n ha ci n cei ge ɓa zhin aza nukwoyi nu, kwoi bmiya lo a gaba tata, ho da hohin tukwo ɓo nu ce, ntuge ho zhin aɓeye lo ce. <verse eid="ROM 2:1"/><verse number="2" style="v" sid="ROM 2:2"/>Yi kpelo ge, Shekwoyi ɓei da wa woi zun aza kni n ɓa zhin aɓeye pya. <verse eid="ROM 2:2"/><verse number="3" style="v" sid="ROM 2:3"/>Ho gye ngye Shekwoyi ɓei da aza owa, Wo la hoi da fwa, hoi zhin aɓoho lo n hohin?<verse eid="ROM 2:3"/></para>
  <para style="p">
    <verse number="4" style="v" sid="ROM 2:4"/>Hota gye lo shi Shekwoyi zhin hakuri n hoi m? Ko ho ta kula lo ma? Hota gye lon, esaye vinya woi pmi ho to woi tahon, woi gaho sa ha pmi avun wu ho a laifin. Wo wuho alheri deye ntu ge haye abui nu.<verse eid="ROM 2:4"/></para>
  <para style="p">
    <verse number="5" style="v" sid="ROM 2:5"/>Amma, fyeta kna tnubua lo n, fye ye minagyi nukwoyi zhi fyehin ntu fye abugba kala kpe ɓo, n ge fyeta pmi avun wu of ye alaifin. Minagyi nyipyei ɓelo n Shekwoyi ɓei da anyi vinya wa. <verse eid="ROM 2:5"/><verse number="6" style="v" sid="ROM 2:6"/>Wo ɓei ga oza shi owa tnu-tnu a mu gawo n sun. <verse eid="ROM 2:6"/><verse number="7" style="v" sid="ROM 2:7"/>Wo ɓei ga aza n ɓa zhin Shekwoyi ɓeye n hakuri yi, Wye-wyei nyalo-nyalo nya, ɓai zan mwa-mwa n latu yi shin n wyewye yi nyalo-nyalo nyai nwo ganyi. <verse eid="ROM 2:7"/><verse number="8" style="v" sid="ROM 2:8"/>Ama wo ɓei ga aza tata n ɓa gni a papa n Shekwoyi gaiciya yi, ɓai zan-zan fi n na zokwo nukwoyi, aɓei ze Shekwoyi minagyi ya kpe ɓa. <verse eid="ROM 2:8"/><verse number="9-10" style="v" pubnumber="9,10" sid="ROM 2:9-10"/> Bugba wun, n na zhingye yi, ɓei bwa a Yahudiyi. Na a zayi n ɓato zhin a Yahudiyi m vinya, n ɓa gyi abye n ɓenukwoyi zhin yi. Amma aza nɓa vi wo ɓo, ɓa ɓei bwa mwa-mwa n bugba fu yi, ko Yahudiyi nu kwo aza nɓato zhin a Yahudiyim. <verse eid="ROM 2:9-10"/><verse number="11" style="v" sid="ROM 2:11"/>Ntuge Shekwoyi zhin zaho-zahoyi ɓo n tna awyekwo.<verse eid="ROM 2:11"/></para>
  <para style="p">
    <verse number="12-15" style="v" pubnumber="12,13,14,15" sid="ROM 2:12-15"/> Wo ɓei ta laifi aba n kwo nyi vinya. Wo ɓei ta ashan-gbayi, koda-yake, ɓato n Shekwoyi awyidna yi kashi lo n, gama nɓa bugba mi, ɓa kpe ɓe manayi yelo n nukwoyi. Shekwoyi awyidna kafi lo n ɓa bugba mi. Oɓa la-ami kwoi zunɓa kni. Ko kwoyi daɓa wa, Shekwoyi ɓei ta a Yahudiyi ntu ɓenukwoyi zhin ɓo, ntu ge ɓa n wo awyidna yi ka shi lo, ama to ɓai shi ɓa bwan. Ɓa kpe ɓe manayi ye, ama ɓata zhin kon. Ata ga aza gni-gni n ɓa kpeɓeye n naɓa zhin sai aza n ɓa zhin kwo. <verse eid="ROM 2:12-15"/><verse number="16" style="v" sid="ROM 2:16"/>Nyipyei ɓelo n Shekwoyi ɓei da aza nukwoyi wa, nɓa ɓemwi nukwoyi, dna n Yesu Kristi. Deye kwonu zhin Shekwoyi shiri n mi zhin waʼazi.<verse eid="ROM 2:16"/></para>
  <para style="p">
    <verse number="17" style="v" sid="ROM 2:17"/>Ofye a Yahudiyi fye zhin nubwo ge ɓeho to dnalo nfye a tasin n Shekwoyi n, ntuge wo ɓei ga fye owo wyidna fyei zhin a ɓokwo, fyei gna n ge fye zhin owa nugundo manayi nu. <verse eid="ROM 2:17"/><verse number="18" style="v" sid="ROM 2:18"/>Fye kpeɓeye lo nwo ye, fye kpe ɓe nukwoyi yelo n ɓe manayi fyei gna manayi ye, ntuge aɓe ku wyidna wufye, fyei n na ɓinayi. <verse eid="ROM 2:18"/><verse number="19" style="v" sid="ROM 2:19"/>Fye kpe Shekwoyi zokwo ye lo har nfye ɓawu wyebuayi ko n bwanyi yi. Fye gye fyehin nge a fitila nu fyei wu aza zokwo n ɓa fi n wyegma, n ɓata kpe Shekwoyi ye n. <verse eid="ROM 2:19"/><verse number="20" style="v" sid="ROM 2:20"/>Fye gye ge fye ɓa mi, fya wu aza n na ɓi yi Shekwoyi zokwo, ntu ge fye kpe owo wyidna yelo n ɓa zhin ɓeyekpe n gaiciya yi nyi.<verse eid="ROM 2:20"/></para>
  <para style="p">
    <verse number="21" style="v" sid="ROM 2:21"/>E, fyewu aza knunu zhin, kninu zhin to fyei wu fyehin ma? Fye gla aza ge ɓato wyivi m, fyehin fyei wyivi? <verse eid="ROM 2:21"/><verse number="22" style="v" sid="ROM 2:22"/>Fye gna ko to bmiya aza zhin anagbayi n, fyei zhin n fyehin? Fye gna ato gba ashan fyei ze agyiwye efye Shekwoyi.<verse eid="ROM 2:22"/></para>
  <para style="p">
    <verse number="23" style="v" sid="ROM 2:23"/>Fye zhin aɓekwo n ge fyekpe Shekwoyi awyidna ye, ama fyei dnawo vinyikwo to fyei shi ɓa bwan. <verse eid="ROM 2:23"/><verse number="24" style="v" sid="ROM 2:24"/>Gaiciya nu n littafi a da, nge Anyi da ɓeda nukwoyi n Shekwoyi tukwo n tu n fye ɓo.<verse eid="ROM 2:24"/></para>
  <para style="p">
    <verse number="25" style="v" sid="ROM 2:25"/>Ayi oza ye Yahudiyi nu kwo zhin ɓe manayi nu, n ho shi wo awyidna bwa. Ama n ho to shi ɓa bwan, ho to du aɓe nukwoyi zhinyi lo n. (Atna-kaciya zhinyi). <verse eid="ROM 2:25"/><verse number="26" style="v" sid="ROM 2:26"/>Ndei a shangbayi shi Shekwoyi awyidna bwa, Shekwoyi ta gaɓa mwa-mwa n yanci yi, n wa zhin shiri ge wa ga a Yahudiyi nyi n? <verse eid="ROM 2:26"/><verse number="27" style="v" sid="ROM 2:27"/>Ɓehin-hin ashan-gbayi ɓoku dufye a Yahudiyi, n fye kpe Shekwoyi ɓeye n mwanyi, n wo alkawali yi shinyi, to fyei shi owa wyidna bwanyin.<verse eid="ROM 2:27"/></para>
  <para style="p">
    <verse number="28" style="v" sid="ROM 2:28"/>Fye to zhin a Yahudiyi hin-hin nu shifye azakwoyi zhin a Yahudiyin, kwo kuwa shifye zhin kaciyan. <verse eid="ROM 2:28"/><verse number="29" style="v" sid="ROM 2:29"/>Aʼa, Oza n wo bugba wulo cewo n Shekwoyi aba, wonu zhin Yahudiyi hin-hin. Ntuge Shewoyi ta dna aza wye nu n ɓa sa ɓa nayi yan n Kaciya zokwon, ama wo dna ozanu wye n wo bugba manayi. Oza n wo bugba do shanye kpe n wo wye-wyei mi wo ɓa bwa latu n Shekwoyi abanu, to ge n fye abam.<verse eid="ROM 2:29"/></para>
  <chapter eid="ROM 2"/>
  <chapter number="3" style="c" sid="ROM 3"/>
  <para style="s1">Anabarka Yahudiyi-bye Nya</para>
  <para style="p">
    <verse number="1" style="v" sid="ROM 3:1"/>Mi gye ampanyi nza zhin Yahudiyi nyi? Gyiba manayi ho lo n Shekwoyi aba? Ampanyi ho lo n na Yahudiyi kaciya n ɓa zhin nyi? <verse eid="ROM 3:1"/><verse number="2" style="v" sid="ROM 3:2"/>E, ampanyi lo n oza ɓa n wo zhin Yahudiyi, Kmisunyi Shekwoyi ɓei gaɓa owo awyidna. (N nabai ɓa kpe, ɓa zhin wo ɓeye). <verse eid="ROM 3:2"/><verse number="3" style="v" sid="ROM 3:3"/>Gaiciya azaho n ɓa mi to ɓei n aminci yi n, ntuge ɓa ɓei bma alkawali ya n Shekwoyi yi, kwa wu nu ge Shekwoyi ɓa bma wo alkawaliya? <verse eid="ROM 3:3"/><verse number="4" style="v" sid="ROM 3:4"/>Aʼa, ko shi kwo nyi aza vinya n na anyi zhin aza kata nu, Shekwoyi to zhin zakatan nun. Ho pa enya lo n litafi n Zaburada n deye tukwo? Shekwoyi ɓeda ta shan don, ci-ci kwo zhin gaiciya nu. Ko nyikadonu nu na nya ɓa ɓo.<verse eid="ROM 3:4"/></para>
  <para style="p">
    <verse number="5" style="v" sid="ROM 3:5"/>Ama, azaho ci ge, owo ɓeda n yi to shi bwa nyi n, kwo n na ampanyi yilo, eyi alaifi ku ampanyi zhin, ntu ge aza ɓa gye shi Shekwoyi yeye nyi, esa ɓa gye shi yi zhin aɓe nukwoyi zan. Kwo bmiya lo n wo aba wa tayi, esa ya zhin ɓe nikwoyi, eyi alaifi yi bwa wo go bmazhin? <verse eid="ROM 3:5"/><verse number="6" style="v" sid="ROM 3:6"/>Shekwo sauka. Kni Shekwoyi pya nu to woi ta laifin ma? Wo ɓa zun oza kni n wu na? <verse eid="ROM 3:6"/><verse number="7" style="v" sid="ROM 3:7"/>Ntuge wota mi wa da mi owa, wa zunmi kni ngye laifi da n, ndei omi tna gaiciya ɓe wolo n mwa-mwayi koi wuge wo zhin gaiciya da nun. <verse eid="ROM 3:7"/><verse number="8" style="v" sid="ROM 3:8"/>N ha vi kwo lo nu, ha gye shi yi gna ɓenukwoyi zhin nu dudu. Shekwoyi wa gna kwo ye. Amma aza n ɓa da abeye pya knizun kunce lo n ɓa aba. Dudu lonu aza ho gye ge nya nu n mi zhin waʼazi.<verse eid="ROM 3:8"/></para>
  <para style="p">
    <verse number="9" style="v" sid="ROM 3:9"/>To, eyi a Yahudiyi du aza je lo? Ko fyewyi, ntuge, yi ku luwu ge aza vinya zhin a laifi danu. Ko a Yahudiyi ko aza nɓa to zhin a Yahjudiyin. <verse eid="ROM 3:9"/><verse number="10" style="v" sid="ROM 3:10"/>She littafi a da, za manayi to lo n, zaknayi to lon nna nyimi n wo to zhin laifi danu n.<verse eid="ROM 3:10"/></para>
  <para style="p">
    <verse number="11" style="v" sid="ROM 3:11"/>Ozato lo n wo vi Shekwoyi zokwo cewo ko n wo n cei pma wa vin.<verse eid="ROM 3:11"/></para>
  <para style="p">
    <verse number="12" style="v" sid="ROM 3:12"/>Zaho-zahoi la wonya pmiya, aza vinya nku ɓenukwoyi zhin, oza to lo n bwaho n wo zhin ɓe manayi ko zaknayin.<verse eid="ROM 3:12"/></para>
  <para style="p">
    <verse number="13" style="v" sid="ROM 3:13"/>Oɓa ɓeda tucegye, n ce asin ngye vingwo nkwo gu-guyi ya gni. Oɓa nyitala nu-nuyi n na katayi. Ɓeda doho-dohoyi nɓa da kwo n mwi nukwoyi fi, n kwo ɓa wu oza.<verse eid="ROM 3:13"/></para>
  <para style="p">
    <verse number="14" style="v" sid="ROM 3:14"/>Oɓa gbe, nu-nuyi n na aknikpe yi n minagyi yi.<verse eid="ROM 3:14"/></para>
  <para style="p">
    <verse number="15" style="v" sid="ROM 3:15"/>Ba pye-pyeyi n za wu, ɓai wun za nu n wo to gwo ɓa ɓedan.<verse eid="ROM 3:15"/></para>
  <para style="p">
    <verse number="16" style="v" sid="ROM 3:16"/>Abaho-bahoi n ɓa lo ɓa fa bugba wun n wahala yi n na azhingye yi. <verse eid="ROM 3:16"/><verse number="17" style="v" sid="ROM 3:17"/>Ɓa ta kpe enya ye n na yi ge, bugba fun kwo Shekwoyi anabarka m.<verse eid="ROM 3:17"/></para>
  <para style="p">
    <verse number="18" style="v" sid="ROM 3:18"/>Ɓa ta gye ɓa nuwan n Shekwoyi, kwo enya n wo zhin nubo n ɓa tukwon.<verse eid="ROM 3:18"/></para>
  <para style="p">
    <verse number="19" style="v" sid="ROM 3:19"/>Ntucenu Shekwoyi minagyi n wagyi tulo mwa n na Yahudiyi, ntu ge oɓa tnu-tnu nu, ɓa shi Shekwoyi awyidna bwa, ɓace ɓai zhin aɓo nukwoyi, zaknayi n ɓami to n na ɓenayi lo lon. Ɓehin-hin anyi vinya to n na gmiba yi lon n Shekwoyi ikoda abyen.<verse eid="ROM 3:19"/></para>
  <para style="p">
    <verse number="20" style="v" sid="ROM 3:20"/>Nsayi ye, hoku gye? Za to lo n naɓa zewo oza manayi n Shekwoyi abam, ntuge wo zhin ɓo n na awyid-na da m. Ntuge yi kpe Shekwoyi awyidnaye, ya gye to yi gna ɓa bwa shin, owo awyidna wu yi ge, yi zhin aɓe nukwoyi zhin yi nu.<verse eid="ROM 3:20"/></para>
  <para style="p">
    <verse number="21-23" style="v" pubnumber="21,22,23" sid="ROM 3:21-23"/> Amma nsayiye Shekwoyi ku eshe zokwo do wuyi, gbo, n na wyidna bwashi yi, amma n zokwo woyi (ko-daya-ke zokwo woyi nu to n, ntu ge Shekwoyi ɓeda ku gna yi tunyi n sapa). Nsaiye Shekwoyi wa gna ge woɓa gwo yi, wa zeyi a tna laifi da. N ya kpema Yesu Kristi wa zo yi a laifi, wa zhin yi gafara. Aɓa gni yi n zokwo deye n ya ɓe Kristi aba. Ko hoi zhin nyika donuʼa, Ko hoya zhin kni laifi nuʼa. Aza vinya nku laifi zhin ɓai ku gba kpekpe-gye n Shekwoyi mwa-mwa aba, <verse eid="ROM 3:21-23"/><verse number="24" style="v" sid="ROM 3:24"/>Ama nsayi yi ku ze aza akni-kni-yi, ntu wo alheli ɓo, nɓa ɓe dna n gni-gni n Yesu Kristi aba nyi. <verse eid="ROM 3:24"/><verse number="25" style="v" sid="ROM 3:25"/>Shekwoyi wa tnu n Yesu yi ntu ge, wa ze doshan nya nya ntu oyi alaifi ɓo, ozaho-zahoi nwa ga gaiciya aku gafara zhin wo. Shekwoyi wa shin deye ntu ge wa wu ge wo zhin ɓefyecei nu, nsa avun nya, wo ɓei la bugba bwa n laifi-i, to wa ga aza ta-ta m <verse eid="ROM 3:25"/><verse number="26" style="v" sid="ROM 3:26"/>wa zhin deye nsayi ye ntu ge, wa wu ge wo zhin oza kni-kni-yi nu, woi ɓa mi wa gmi oza ya tu nwa ga Yesu gaiciya, wohin ce wa ze oza kni-kni-yi.<verse eid="ROM 3:26"/></para>
  <para style="p">
    <verse number="27" style="v" sid="ROM 3:27"/>Nyaho lo n zanyikwoci ɓa mwa wohin nkwo ɓo? Nge awo. Ntu kniɓehia? Ntu ge yi shi awyidna bwa? Awo, ama ntu gaiciya ga ɓo. <verse eid="ROM 3:27"/><verse number="28" style="v" sid="ROM 3:28"/>Onya gmanyi nu n yi kpe lo, okwo nu ge a ta bwa gni-gni n awyidna bwashi ɓo nu m, ama n gaiciya ga aba. <verse eid="ROM 3:28"/><verse number="29" style="v" sid="ROM 3:29"/>Mi nya ge, Shekwoyi zhin Ayahudiyi Shekwoyi nu gmanyi, Wo to zhin abyedo Shekwoyi nu ce n? Cewo wo zhin ɓa nya nu. <verse eid="ROM 3:29"/><verse number="30" style="v" sid="ROM 3:30"/>Shekwoyi gmanyi nu, owo nu ɓa gni Ayahudiyi ntu ɓa gaiciya ga ɓo, owo nu-i ɓa gni abyedo, ntu ba gaiciya ga ɓo. <verse eid="ROM 3:30"/><verse number="31" style="v" sid="ROM 3:31"/>Shi kwo wu lo nu nyi, ta gye yi ɓa ku awyidna ze gboloyi n? Nge awo, awyidna ze gboloyi n? Nge awo, awyidna nɓa apmayi lo.<verse eid="ROM 3:31"/></para>
  <chapter eid="ROM 3"/>
  <chapter number="4" style="c" sid="ROM 4"/>
  <para style="s1">Besisi N Ibrahim Yi</para>
  <para style="p">
    <verse number="1-2" style="v" pubnumber="1,2" sid="ROM 4:1-2"/> Dna n nayi Ibrahim nu zhin eyi a Yahu-diyi dada. Ko ɓei wo n wuna dna nɓenya yemiʼa, gaiciya ga n gni-gni yiʼa? Ntu nwo atnu-tnu manayi ɓo nu n Shekwoyi ɓei gwo wo? Ngye lonu nu, yi n nyai lo n yi ɓa gma. Ama n Shekwoyi aba Ibrahim to n na abayi lo n wo ɓa gma kwo wa zhin aɓekwo n. <verse eid="ROM 4:1-2"/><verse number="3" style="v" sid="ROM 4:3"/>Ntuge, Littafi ku gna yi ge Ibrahim ɓei ga Shekwoyi gaiciya, ntuce nu Shekwoyi wa zo wo alaifi wa yi wo oza gyi-gyi-yi.<verse eid="ROM 4:3"/></para>
  <para style="p">
    <verse number="4-5" style="v" pubnumber="4,5" sid="ROM 4:4-5"/> Ama wo to ɓei lo eshe ntu n wa aɓo amanayi ɓo nu n wo ɓei zhin nyin? Awo, gni-gni zhin Shekwoyi cauta nu. Aga aza nu n ɓa to zhin tnu-tnu n tu nkwo ɓo n. Ntuge Shekwoyi ze alaifi da a gyi-gyi-yi n wo awyeba, ɓai ya ga Kristi gaiciya, wa gni ɓa n Shekwoyi minagyi.<verse eid="ROM 4:4-5"/></para>
  <para style="p">
    <verse number="6" style="v" sid="ROM 4:6"/>Dawuda Esuɓei ku oza agmada ɓeda wato laifida n Shekwoyi la wo ze oza gyi-gyi-yi ntna laifi nwo abye. <verse eid="ROM 4:6"/><verse number="7" style="v" sid="ROM 4:7"/>Anabarka da nu oza n Shekwoyi ku gafara zhin wo, wo la oza laifi kuya n wo awye ba. <verse eid="ROM 4:7"/><verse number="8" style="v" sid="ROM 4:8"/>E, agmada yakwo nu n za aba n na aku abui zowo, to Dagayi shan wo alaifi ba m.<verse eid="ROM 4:8"/></para>
  <para style="p">
    <verse number="9" style="v" sid="ROM 4:9"/>Nsaiye ɓonya nyi ge; aga aza nu anabarka n ɓa ga Kristi gaiciya ɓai shi a Yahudiyi awyidna bwa, ko aga aza nu anabarka n ɓata shi a Yahudiyi awyi-dna bwan, amma ɓai kpe ma Kristi a? Ibrahim ma, n ya gna ge wo ɓei gwo anabarka ntu wo gaiciya gaɓonu. Gaiciya ga nu gmanyi? Ko ntu ge wo ɓei shi a Yahudiyi awyidna bwa nuʼa?<verse eid="ROM 4:9"/></para>
  <para style="p">
    <verse number="10" style="v" sid="ROM 4:10"/>Ntu ge aga ɓonya deye amsa, sai a ga deye amsa kpa. Shekwoyi ɓei ga Ibrahim owo anabarka n kni sayiʼa? Tun kafin wo ze Yahudiyi, kalm wo zhin kaciya.<verse eid="ROM 4:10"/></para>
  <para style="p">
    <verse number="11" style="v" sid="ROM 4:11"/>Nna avun nu n Shekwoyi ɓei zhin wo alkawali ntu n wo gaiciya ga ɓo, a zhin wo kaciya. Kaciya zhin ɓei wuge Ibrahim n gaiciya ga yi lo, njesun ge Shekwoyi ɓei lawo lu gwo wa zewo tna-laifi da, oza manayi nwo awyeba kafin a zhin wo kaciya. Ntu lo nu Ibrahim nu zhin dada, zafun nya, n aza aba nɓa ku gaiciya ga, ai la ɓa gni to ɓai shi Yahudiyi awyidna bwan. Yi ku gye nu aza nɓa ta shi awyidna bwan, Shekwoyi nu gniɓa ntu ɓa gaiciya ɓo. <verse eid="ROM 4:11"/><verse number="12" style="v" sid="ROM 4:12"/>Ibrahim nu zhin a Yahudiyi dada dna n zafun n na ku kaciya zhin ɓa. Ɓa ɓa gye n wo ɓesisi nge kaciya zhin nu tagni ɓa m, ntu ge Ibrahim ɓei bwa Shekwoyi alheri ntu wo gaiciya ga ɓonu gmanyi, kafin azhin wo kaciya.<verse eid="ROM 4:12"/></para>
  <para style="p">
    <verse number="13" style="v" sid="ROM 4:13"/>Kwa wunu cewo ngye Shekwoyi alkawali, nwo ɓei zhin Ibrahim nwo byei nyi, nge wo ɓa gawo anyi vinya nyi. Woto ɓei zhin wo alkawali ye ntu ge wo ɓei shi Shekwoyi awyidna bwa nun, ama ntuge wo ɓei ga wo gaiciya. <verse eid="ROM 4:13"/><verse number="14" style="v" sid="ROM 4:14"/>Ntuce nu n dei hoye gnalo ge Shekwoyi anabarka lo aza banu n ɓa zhin ɓemana, ho gna nu ge, Shekwoyi alkawali n na a gaiciya gayi aba kwo zhin gbeloyi nu, gaiciya ga n la ze nyaze. <verse eid="ROM 4:14"/><verse number="15" style="v" sid="ROM 4:15"/>Ama gaiciya ɓeda ye nya nu nyi. Sa nu n ya zhin atna ge ya bwa Shekwoyi anabarka n gni-gni yi, n na ɓemanayi zhin ɓo, n wo awyidna bwa shi yi, yi zhin ya zo fi n wo minagyi nu, ntuge ci-ci yi ta mi nɓa bwa shin. Zokwo gmanyi n yi ɓa fa awyidna bmaya ɓo, yito bwa wyidna kwo gmanyin.<verse eid="ROM 4:15"/></para>
  <para style="p">
    <verse number="16" style="v" sid="ROM 4:16"/>Ntu lonu, agayi Shekwoyi anabarka ntu gaiciya ga ɓo nu. Cauta nu yi ɓa gwo kwo to yi ya vi a Yahudiyi kunun, n yi n gaiciya gayi lo ngye Ibrahim. Ntuge Ibrahim nu zhin yi dada sa n kwa ɓe gaiciya ga aba. <verse eid="ROM 4:16"/><verse number="17" style="v" sid="ROM 4:17"/>Nya nu n littafi a da, sa n kwo ciyi ge Shekwoyi ɓei la Ibrahim ze oda aza begye nya. Shekwoyi ɓa gwo aza vinya n ɓa ga Shekwoyi gaiciya shi Ibrahim ɓei zhin nyi. Alkawali deye gmi n Shekwoyi aba nu, n wo zhin a zafi ɓai bwa wye-wyeyi n jesun nyi, woi da aɓo ɓo n ɓa ɓei zhin n abye n gyeɓaku luzhin. <verse eid="ROM 4:17"/><verse number="18" style="v" sid="ROM 4:18"/>Ntu lo nu, sa n Shekwoyi ɓei gna Ibrahim nge, wo ɓa gawo ɓi n wo ɓa bwa ebye gawo n mwa, waze ebye yakwo, Ibrahim ʼbei la Shekwoyi ga gaciya ko shi ko nyi kwo ɓei zhin ɓo ɓedna yi nu. <verse eid="ROM 4:18"/><verse number="19" style="v" sid="ROM 4:19"/>Ntuge, owo gaiciya ga ɓei n kalayi, wo to ɓei damu ge wola kwo n, nna ɓa yi wo ge oda nyin. Woi aye yi tagyi, Saratu owo nyikwo aye ce Shi-ciwa-gmanyi, wo ɓei la du aɓima saya.<verse eid="ROM 4:19"/></para>
  <para style="p">
    <verse number="20" style="v" sid="ROM 4:20"/>Ama Ibrahim to ɓei zhin Shekwoyi shakan, wa ga Shekwoyi gaiciya ntuge, owo gaiciya ga nwo awyetu yi ɓei n kalayi. Wa ci Shekwoyi ntu anabarka ye ɓo, to woi lu ɓa bwan. <verse eid="ROM 4:20"/><verse number="21" style="v" sid="ROM 4:21"/>Wo ɓei n gaiciyai ga ge Shekwoyi ɓa mi wa nu ɓo n wa da. <verse eid="ROM 4:21"/><verse number="22" style="v" sid="ROM 4:22"/>Ntu Ibrahim gaiciya ga ɓo, Shekwoyi wa zhin wo alaifi gafara, wa ze oza ntna laifi.<verse eid="ROM 4:22"/></para>
  <para style="p">
    <verse number="23" style="v" sid="ROM 4:23"/>Nsaiye, ɓeda wo-wo yi ye nge aɓei gwo wo ntu nwo gaiciya ga ɓo nu, ko to ɓei zhin ntu Ibrahim gyi ba ɓo nu gmanyin. <verse eid="ROM 4:23"/><verse number="24" style="v" sid="ROM 4:24"/>Kwo zhin eyi nyanu, kwo wuyi ge Shekwoyi ɓa gwo yi n zokwo gmanyi, shi wo ɓei gwo Ibrahim nyi–sanu n ya ga Shekwoyi alkawali gaiciya, n wo ɓei la Yesu eyi Dagayi kala n efi nyi. <verse eid="ROM 4:24"/><verse number="25" style="v" sid="ROM 4:25"/>Wo ɓei fi ntu yi alaifi ɓo wa laka n vingwo ntu ge wa ze yi aza ye-ye yi n Shekwoyi aba. Woi nu yi n Shekwoyi ɓe manayi.<verse eid="ROM 4:25"/></para>
  <chapter eid="ROM 4"/>
  <chapter number="5" style="c" sid="ROM 5"/>
  <para style="s1">Bugbafu N Shekwoyi Yi</para>
  <para style="p">
    <verse number="1" style="v" sid="ROM 5:1"/>Ntu lonu, nsayi ye shi aku yi ze abefyecezhin yi n Shekwoyi abye nyi, ntu yi gaiciya ga ɓo n wo alkawali. Yi ɓa bwa bugba fu hin-hin nsaiyi ntu n ɓo n Yesu Kristi eyi Dagayi ku zhin ga yi nyi. <verse eid="ROM 5:1"/><verse number="2" style="v" sid="ROM 5:2"/>Ntuge, ntu n yi gaiciya ga ɓo nu n wa ɓe n yi n aba n yi gni-agni zhin n saiye nyi. Yi n bugba kalayi n agmadayi, yi shiwye ya ze enya n Shekwoyi n ceyi dna n bugba ntu yi ɓo ya ze.<verse eid="ROM 5:2"/></para>
  <para style="p">
    <verse number="3" style="v" sid="ROM 5:3"/>Yi ɓa dagma ce sanu n ya lo wahala ncei, ntu ge yi kpe ge ko n na pmayi lo-lo n yi aba, ɓa wu yi shi yi ɓa zhin hankuri. <verse eid="ROM 5:3"/><verse number="4" style="v" sid="ROM 5:4"/>Hankuri zhin kwa ɓe n kala yi kwa bma yi zhin ya kpema Shekwoyi esayi vinya, ya zhin apma n kwoi har esa n yi awyetu n gaiciya gai ɓa bwa kala n mi gni yi. <verse eid="ROM 5:4"/><verse number="5" style="v" sid="ROM 5:5"/>Nnavun, sanu n kwo zhin lonu, yiɓa mi ya bwa bugba kala ko knidonu na zhin yiʼa, yi kpe ge nyaho ta zhin ntuge yi kpelo shi Shekwoyi yeyi, yi wo ye-ye yi lo n yi abugba mi, ntuge Shekwoyi zafun dnalo n yi mi, woi nuyi a bugba n wo yeye yi.<verse eid="ROM 5:5"/></para>
  <para style="p">
    <verse number="6" style="v" sid="ROM 5:6"/>Sanu n yi to ɓei n bmazhin yi, n tna gni-gni zokwo, Yesu wa ɓedna n sai dai-dai wafi ntu n yi alaifi ɓo, eyi n yi to ɓei n na pmayin. <verse eid="ROM 5:6"/><verse number="7" style="v" sid="ROM 5:7"/>Ko yi n na pmayi, yi to ɓei dnace nge ozaho ɓa fi n yi ɓon, ko shiko nyi kpekni ko ɓei ɓa yezhin lonu. <verse eid="ROM 5:7"/><verse number="8" style="v" sid="ROM 5:8"/>Ama, Shekwoyi wa wuyi owo yeye shiwa tnu n Kristi yi, wa fi tu n yi ɓo, tunyi yi ye zhin a laifi da. <verse eid="ROM 5:8"/><verse number="9" style="v" sid="ROM 5:9"/>Shi kwo nyi nwo ami yi nu, nwa zhin aɓedeye gayi, yi ye zhin alaifi da, ai, woɓa gna zhin-zhin gayi nu n sayi, shi wo layi gni nyi. Nsayi wo ɓa gni yi n Shekwoyi minagyi vinya n kwo ɓelo nyi. <verse eid="ROM 5:9"/><verse number="10" style="v" sid="ROM 5:10"/>Tunyi, yi ye zhin wo anuɓayi, a jeze ɓe n yi n Shekwoyi aba, ntu n wo Nugun efi ɓo. Anabarka yakwo nu, n yi ɓa gna bwa n sayi n yi ku zhin wo anugundo nyi, woi dna lo n yi mi.<verse eid="ROM 5:10"/></para>
  <para style="p">
    <verse number="11" style="v" sid="ROM 5:11"/>Nsayi ye, yi dagma ntu jedoɓe woi-woi ɓo n Shekwoyi, ntu nya ɓo n yi Dagayi Yesu Kristi wa zhin gayi, nwa fi ntu yi alaifi ɓo nyi, woi zeyi Shekwoyi a nugundo.<verse eid="ROM 5:11"/></para>
  <para style="s1">Kristi Wu Lo Gbo N Adamu Yi</para>
  <para style="p">
    <verse number="12" style="v" sid="ROM 5:12"/>Sanu Adamu ɓei zhin laifi, ɓenukwoyi zhin a lo anyi vinya. Owo laifi kwoi gna efi laɓa n na anyi vinya, ntucenu anya vinya ɓai kwo, ɓai fi, ntuge aza vinya n ku laifi zhin. <verse eid="ROM 5:12"/><verse number="13" style="v" sid="ROM 5:13"/>Yi kpelo ge Adamu laifi nu na ɓe nɓe deye yi, ntuge kodayake, aza ɓei zhin ɓai zhin Benukwoyi tun Adamu sa, har Musasa, Shekwoyi to ɓei zhin woi daɓa ofi wa ntuge ɓa bma wo a wyidna yan, gama woto ɓei gaɓa owo awyidnan, kwo wo gna ɓa enya n wo ye ɓa zhin.<verse eid="ROM 5:13"/></para>
  <para style="p">
    <verse number="14" style="v" sid="ROM 5:14"/>Ntu lonu sanu n ɓa nayi ɓei zhin kwoi fi, kwo to ɓei fi ntu n ɓa laifi ɓo nun, ntuge, ɓa to ɓei zun Shekwoyi owa gna, shi Adamu ɓei zhin nyi m. Dogbe lo n Adamu a tasin n Kristi yi n wo to ɓei lu ɓe nyin.<verse eid="ROM 5:14"/></para>
  <para style="p">
    <verse number="15" style="v" sid="ROM 5:15"/>Doshan lo dna oza laifi n Shekwoyi gafara zhin yi. Ntuge zaknayi ye, Adamu ɓei ɓe aza mwa begye n fiyi ntu nwo laifi ɓo, Ama zaknayi ye, Yesu Kristi woi ɓe aza n mwa begye a gafara zhinyi dna n Shekwoyi sun-sun-gye. <verse eid="ROM 5:15"/><verse number="16" style="v" sid="ROM 5:16"/>Adamu laifi gmanyi ɓei ɓe aza nfi lada yin n mwa. Ama Kristi woi ku alaifi n mwa woi ga wye-wyeyi manayi nfi aba. <verse eid="ROM 5:16"/><verse number="17" style="v" sid="ROM 5:17"/>Zaknayi laifi Adamu, kwo la zhin esu tu n na aza tukwo vinya, ama oza n wa gwo Shekwoyi cauta, gafara zhin n lo-lo, ɓaku zhin wye-wyeyi asu ntu zaknanyi ɓo, Yesu Kristi. <verse eid="ROM 5:17"/><verse number="18" style="v" sid="ROM 5:18"/>E, Adamu laifi ɓei ɓe n tata yi n na aza tukwo vinya, ama Kristi ɓe manayi zhin kwa ze aza aɓe-fyece zhinyi n Shekwoyi abye, n na bai ɓa pwo. <verse eid="ROM 5:18"/><verse number="19" style="v" sid="ROM 5:19"/>Adamu wa zhin aza n mwa begye, ɓa ze alaifi da, ɓai zun Shekwoyi ɓeda gna, ama Kristi wa zhin Shekwoyi woi gwo aza n mwa begye ntuge wo ɓei vi ɓo.<verse eid="ROM 5:19"/></para>
  <para style="p">
    <verse number="20" style="v" sid="ROM 5:20"/>Aɓei ga awyidna ngun awo, n nabai zahozahoi wa gye aba nwa kaya n Shekwoyi awyidna bwashi. Ama, sanu ya gye eyi alaifi, ya gye Shekwoyi alheri dna ngafara zhin mi n mwa. <verse eid="ROM 5:20"/><verse number="21" style="v" sid="ROM 5:21"/>Nsapai, laifi ɓei gyi ʼbe tu n aza tukwo vinya kwoi ɓe n ɓai nfi, ama nsayi ye Shekwoyi alheri nu gyi be, kwoi gayi a gni-gni manayi n Shekwoyi abye, n wye-wyeyi nyalo-nyalo nyayi n Yesu Kristi eyi Dagayi.<verse eid="ROM 5:21"/></para>
  <chapter eid="ROM 5"/>
  <chapter number="6" style="c" sid="ROM 6"/>
  <para style="s1">Ala Iko Laifi Nya Bmaya</para>
  <para style="p">
    <verse number="1" style="v" sid="ROM 6:1"/>To, yi ɓa gyi abye n ɓenukwoyi zhin yi, n nabai Shekwoyi wa gyi abye n yi alheri wuyi n gafara zhin yi?<verse eid="ROM 6:1"/></para>
  <para style="p">
    <verse number="2-3" style="v" pubnumber="2,3" sid="ROM 6:2-3"/> Awo, yiɓa gyi abye n laifi zhinyi to kwoi zhin dole nu? Ntuge aɓei la laifi iko bmaya n yi tukwo, sanu n yi ɓe ze a Yesu viyi nyi, a zhin yi baptisma ya ze gmanyi n Yesu yi, ntu nwo efi ɓo, aɓei la ofye nanyi laifi zhin nya iko bmaya. <verse eid="ROM 6:2-3"/><verse number="4" style="v" sid="ROM 6:4"/>Aɓei la of ye nayi laifi nya bi dna n baptisma sanu n woi ɓei fi, sanu Dada Shekwoyi n wo iko dnagmayi, ɓei jeze ɓe n Yesu yi n wye-wyeyi n efi, aɓei la owo wye-wyeyi woi-woyi ga yi ya dagma.<verse eid="ROM 6:4"/></para>
  <para style="p">
    <verse number="5" style="v" sid="ROM 6:5"/>Ntuge fyeku ze nayi gmanyi n woi, ntu cenu fyeku fi n woi sanu n wo ɓei fi nyi, nsayi wo ga fye owo wye-wyei woi-woyi, fye ɓei kukala evingwo shi wo ɓei lakala. <verse eid="ROM 6:5"/><verse number="6" style="v" sid="ROM 6:6"/>Aɓei la ofye a shakpe nukwoyi zundu n gnisun n woi, ofye nayi n kwo ye laifi nyi, aɓei lakwo gwoya a tu kwo eci nukwoyi n nabai ofye laifi nayi to kwo shan dna n laifi sirtan, to kwa ze laifi baran. <verse eid="ROM 6:6"/><verse number="7" style="v" sid="ROM 6:7"/>Sanu, nfye ku fi n laifi aba fyeku pwo nkwo kwocedna n kwo ikoyi nfye tukwo. <verse eid="ROM 6:7"/><verse number="8" style="v" sid="ROM 6:8"/>Tunda of ye nanyi kwo-kwoyi laifi ye nya ɓei lafi n Yesu yi, yi kpelo ge wo ɓa gayi owo wyewyeyi. <verse eid="ROM 6:8"/><verse number="9" style="v" sid="ROM 6:9"/>Kristi la laka n vingwo wo ta shan fi n jesun, efi to n iko dohoi shan sun lo n wo tukwon. <verse eid="ROM 6:9"/><verse number="10" style="v" sid="ROM 6:10"/>Wo ɓei fi bwazun gmanyi wa zo laifi iko, ama n sayiye wo n vrye-wyei lo n sase n Shekwoyi nyalo-nyalo. <verse eid="ROM 6:10"/><verse number="11" style="v" sid="ROM 6:11"/>Ntu lonu fye ze of yehin aza fi-fiyi n laifi aba, to fya ye laifi ayin fya ku ze awye-wyei da n Shekwoyi aba fyei wo-wo dna n Yesu Kristi eyi Dagayi.<verse eid="ROM 6:11"/></para>
  <para style="p">
    <verse number="12" style="v" sid="ROM 6:12"/>Fyeto ye laifi kwa bwa iko tu nfye nanyi tukwo n shan sun, fye to ye okwo ashakpe nukwoyi n. <verse eid="ROM 6:12"/><verse number="13" style="v" sid="ROM 6:13"/>Fye to ye ega doho nfye nanyi kwa ze ɓenukwoyi zhin nyan, kwa ze laifi zhinya, ama fye ga fyehin tukwo vinya n Shekwoyi akun nfye aga yi vinya, ntu ge fye la kun n efi, fye ku ze apmanya n Shekwoyi akun, wa zhin apma n fyei n wo ɓeye gmanyi. <verse eid="ROM 6:13"/><verse number="14" style="v" sid="ROM 6:14"/>Laifi to shan fye tukwo da zen, ntuge fye to ye filo n ewa suntan, aba n laifi ɓa zefye owo baran. Ai fye n yanci yi lo dna n Shekwoyi alheri n sun-sun gyei.<verse eid="ROM 6:14"/></para>
  <para style="p">
    <verse number="15" style="v" sid="ROM 6:15"/>Kwo wunu ge yi ɓa gyi abye n ɓenukwoyi zhin yi to ya gye yi anuwan n kwo ɓeyin? (Ntuge eyi gni-gni to lo n ge sai ya shi awyidna bwanun, ama Shekwoyi alheri nu), awo.<verse eid="ROM 6:15"/></para>
  <para style="p">
    <verse number="16" style="v" sid="ROM 6:16"/>Fye ta kpe lon nge fye ɓa mi fya kni fye dagayin? Fye ɓa mi fya kni laifi (n fiyi) ko, ɓovi (n gyi-gyi-yi) oza nfya ga fyehin tukwo n wo a kun wonu ɓa lafye wa ze of ye dagayi fya zewo afyenu. <verse eid="ROM 6:16"/><verse number="17" style="v" sid="ROM 6:17"/>Fye gode n Shekwoyi, ntu ge fye ɓei zhin laifi abara nu, nsaiye fyeku ɓovi n fye abugbayi vinya, enya n Shekwoyi wa wufye. <verse eid="ROM 6:17"/><verse number="18" style="v" sid="ROM 6:18"/>Nsayi ye, fyela kun n ifye dagayi kwo-kwoyi akun, laifi, fyei ku ze ofye dagayi woi-woyi abara, ɓefyece.<verse eid="ROM 6:18"/></para>
  <para style="p">
    <verse number="19" style="v" sid="ROM 6:19"/>Mi daɓo n layi mi-i zhin apma n ɓesisi abara nya n na dagayi nyayi, ntuge fya bwa awyega n pye. Shi fye ɓei zhin abara laifi gbo-gbo nya nyi, ntu lonu, nsaiye fye fa fyehin fya ze abara aɓe manayi nya nɓeyi vinya n kwo gyi-gyi-yi.<verse eid="ROM 6:19"/></para>
  <para style="p">
    <verse number="20" style="v" sid="ROM 6:20"/>Nsapai n fye ɓei zhin laifi bara, fye to ɓei gye fye anuwan n ɓe manayi zhin yin. <verse eid="ROM 6:20"/><verse number="21" style="v" sid="ROM 6:21"/>Fya bwa kni gyiba yiʼa? Gyiba to ɓei bmiyam, tunda vinyikwo wo fyelo fyei ya zhin aɓo nubo n fyeɓei zhin fyei zhin nyi. Ntuge aɓeye zofi n anapi nu n Shekwoyi minagyi yi. <verse eid="ROM 6:21"/><verse number="22" style="v" sid="ROM 6:22"/>Ama n sayi ye fye la kun n laifi iko, fye ku zhin Shekwoyi abara, owo gyiba nwo ga fye okwo nu gyi-gyi n wye-wyeyi nyalo-nyalo nya yi. <verse eid="ROM 6:22"/><verse number="23" style="v" sid="ROM 6:23"/>Gama laifi lada ofi nu, amma Shekwoyi cauta wye-wyei nyalo-nyalo nya nu dna n Yesu Kristi eyi Dagayi.<verse eid="ROM 6:23"/></para>
  <chapter eid="ROM 6"/>
  <chapter number="7" style="c" sid="ROM 7"/>
  <para style="s1">Loloya N Owa</para>
  <para style="p">
    <verse number="1" style="v" sid="ROM 7:1"/>Fye ta kpelon omi azaje aye-yei, a Yahudiyi dna n Kristi sanu n oza lafi owa to n iko yi shan sun lo n wo aban?<verse eid="ROM 7:1"/></para>
  <para style="p">
    <verse number="2" style="v" sid="ROM 7:2"/>Ma ga ɓesisi; sanu nyikoza pamula owa n lawo pa gyi nwo ɓa har ewyi n wa fi ncei. Ama n wa fi owa to n ikoyi shan sun lo n wo tukwon. Mula owa ta shan wo knizun. <verse eid="ROM 7:2"/><verse number="3" style="v" sid="ROM 7:3"/>Nsayi, woɓa mi wa se enu do, n wa ye kwo ɓei ɓa zhin nukwoyi owo ɓa wo n wye-wyei, ama, kwo to zhin nukwoyi nu woi la fin.<verse eid="ROM 7:3"/></para>
  <para style="p">
    <verse number="4" style="v" sid="ROM 7:4"/>Ofye ɓa, ofye tukwo da kwo nu ɓei zhin owa a Yahudiyi nya, ama, fya ku fi n Kristi yi n zundu, tunda fye ku fi, fye to ye shan owa se lon, kohin to n ikoyi shan sun lo n fye tukwon. Fye a jeze ɓe wye-wyei sa n Kristi a laka n vingwo fyei ku ze aza woi-woyi Nsaiye, fye ku se oza nwa laka la n efi n nabai fya zhin a tnu-tnu a manayi, a tnu-tnu amanayi Shekwoyi nya. <verse eid="ROM 7:4"/><verse number="5" style="v" sid="ROM 7:5"/>Sanu, n oza kwo-kwoyi ɓei zhin woi ye lo tnu-tnu n fye mi aɓo nukwoyi zhin pwa ɓei zhin ɓai wo fye, fyei zhin oɓo n Shekwoyi a gna nge fye to zhin, fyei zhin aɓo anukwoyi a tnu-tnu efi nya. <verse eid="ROM 7:5"/><verse number="6" style="v" sid="ROM 7:6"/>Ama nsaiye fye to gye fye anuwan n na Yahudiyi owa yin n ɓa knunu yin. Ntuge fyeɓo ku fi, fyei fi n ɓa bauta zhin, nsaiye, fye ɓa zhin Shekwoyi bauta to ge dna n zokwo kwo-kwoyi, fyei shi awyidna bwan, ama n zokwo woyi, (nfye abugbai vinya n fye awye-wyei vinya.)<verse eid="ROM 7:6"/></para>
  <para style="p">
    <verse number="7" style="v" sid="ROM 7:7"/>To, mi wu nu nge Shekwoyi owa zhin nukwoi nu? Awo, owa to zhin nyanukwoyi nun, owa nu ɓei wumi omi laifi, mi to ɓei ɓa kpe laifi ye n kwo dna n mi bugban, aɓo pwa wo nukwoi n ɓa ɓe fi n mi bugba min, to owai a gna n ge, “To wo aɓo nukwoi shakpe n ho bugba min.” <verse eid="ROM 7:7"/><verse number="8" style="v" sid="ROM 7:8"/>Ama, laifi zhin a pma n owa yi, kwoi wumi nge shakpe deye pya to bmiyam, kwoi ku anya pwawo nukwoi kala n mi-mi. To owa ɓei lo n na ɓa zun gnana, to ɓenukwoyi zhin yi yelon.<verse eid="ROM 7:8"/></para>
  <para style="p">
    <verse number="9" style="v" sid="ROM 7:9"/>Cenu ɓei zhin to ma gye mi anuwan sanu n mi to ɓei kpe nya ye n owa yen. Ama sa n mi ɓei kpe gaiciya ye, ma kpe ge mi la owa zungna, mi la ze laifi da n kunce n fiyi. <verse eid="ROM 7:9"/><verse number="10" style="v" sid="ROM 7:10"/>Nmi aba, manayi n kwo ɓei kunce kwa wu mi wye-wyei zokwo, kwo nu a zhin a gami efi lada nu. <verse eid="ROM 7:10"/><verse number="11" style="v" sid="ROM 7:11"/>Laifi ɓei dna mi kwoce kwoi la owa manayi Shekwoyi nya kwoi zhin apma n kwoi, kwoi zemi oza n wo kunce n ofi yi. <verse eid="ROM 7:11"/><verse number="12" style="v" sid="ROM 7:12"/>Ama owa n kwohin tukwo kwo zhin nya manayi nu n bmiya.<verse eid="ROM 7:12"/></para>
  <para style="p">
    <verse number="13" style="v" sid="ROM 7:13"/>Ama kwo ɓa ze nwuna? Owa nu to bwi min? Kwo ɓa ze manayi n wuna? Awo, laifi nu. Nya kasa–nu ɓei zhin apma n nyai n kwo bmiya, kwa zun mi kni ntu lonu fye gye, kwo zhin nya kasa nya nukwoyi. Ntu ge kwo zhin apma n Shekwoyi owa manayi kwa nu kwo ɓeye.<verse eid="ROM 7:13"/></para>
  <para style="p">
    <verse number="14" style="v" sid="ROM 7:14"/>Ntu lonu owa bmiya, wahala to! Lo n kwoi nun, ama n mihin nu, ntuge mi kundna gni nu nbauta zhin, n laifi yi n ze omi tukwoda.<verse eid="ROM 7:14"/></para>
  <para style="s1">Oɓo Nkwo Gna Mi Gna-Gna</para>
  <para style="p">
    <verse number="15" style="v" sid="ROM 7:15"/>Mi ta kpe, omihin tukwo ɓe ganyi lon, ntuge, mi ye ma zhin oɓo n kwo bmiya, ama mi ta min. Mi zhin oɓo n mi to cei pman, enya n mi ta yen. <verse eid="ROM 7:15"/><verse number="16" style="v" sid="ROM 7:16"/>Mi kpelo sarai enya n mi zhin nyi kwo to bmiya lon, emi nubo zhin wumi nge, mila ye n owa yei n mi zungna nyi. <verse eid="ROM 7:16"/><verse number="17" style="v" sid="ROM 7:17"/>Ama mi ta mi ma bma mihin zhin, ntuge mi to ye zhin celon, laifi nu n kwo dna n mi, n du mi kala nyi, kwoi zhin mi mi-i zhin aɓo a nukwoyi.<verse eid="ROM 7:17"/></para>
  <para style="p">
    <verse number="18" style="v" sid="ROM 7:18"/>Mi kpelo nge mi la bwo n mi nai kwo-kwoyi, kwo n miya pmi lo n kni bwai nuʼa, mi ta mi ma zhin mihin ma zhin ɓe manan, mi n cei pmalo ama mita min. <verse eid="ROM 7:18"/><verse number="19" style="v" sid="ROM 7:19"/>Sa n mi cei pma ma zhin ɓe manayi, mi ta min, n ma zhin atna to ma zhin ɓenukwoyin, ma zhin kwonu. <verse eid="ROM 7:19"/><verse number="20" style="v" sid="ROM 7:20"/>Ama ngye mi zhin ɓo lo n mi to n cei pman, kwo wunu ge laifi ye n mii shilo n kwo akun.<verse eid="ROM 7:20"/></para>
  <para style="p">
    <verse number="21" style="v" sid="ROM 7:21"/>Kwa wunu ge owa ye zhin tnutnu lo n mi, sanu n mi cei pma ma zhin oɓo n kwo bmiya ma ze ma zhin nukwoyi nu. <verse eid="ROM 7:21"/><verse number="22" style="v" sid="ROM 7:22"/>Miye ma zhin Shekwoyi ɓeye, shi emi zawoi-woi ncei pma. <verse eid="ROM 7:22"/><verse number="23-24" style="v" pubnumber="23,24" sid="ROM 7:23-24"/> Ama nyalo n dna n mi mi, n mi oza kninya kwoi sun kun lo nmi-i, kwoi gyi nasara n mi-i, kwoi zemi laifi bara n kwo ye dnalo n mi. Nmi mi, mi cei pma ma ze bara Shekwoyi ɓeye zhin yi. Ama ma gye mi ye zhin laifi bauta.<verse eid="ROM 7:23-24"/></para>
  <para style="p">
    <verse number="25" style="v" sid="ROM 7:25"/>Omi za woi-woi gnami ge mi zhin ɓe manayi, ama oza kwo-kwoyi nkwo dna nmi mi n cei pmalo kwa zhin ɓenukwoyi. Ewuyi emi, mi la ze sun-sun nya. Nyi kadonu ɓa gni mi n nai efi nya yeʼa? Ma gode n Shekwoyi, Yesu Kristi eyi Dagayi n lami gni woi la mi loya.<verse eid="ROM 7:25"/></para>
  <chapter eid="ROM 7"/>
  <chapter number="8" style="c" sid="ROM 8"/>
  <para style="p">
    <verse number="1" style="v" sid="ROM 8:1"/>Ntu cenu, knizun to lo nna aza ba, n ɓa zhin Kristi Yesu nya n. <verse eid="ROM 8:1"/><verse number="2" style="v" sid="ROM 8:2"/>Ntuge iko Zafun wye-wyei ga nyaiko ye zhin mi nya nu dna Kristi Yesu-kwo la mi loya n laifi awun n ofiyi. <verse eid="ROM 8:2"/><verse number="3" style="v" sid="ROM 8:3"/>Ato gni yi, n laifi akun ntuge yi kpe Shekwoyi awyidna ye lo nun, ntuge yita mi n ɓa kni ya shi bwan, ama Shekwoyi wa zhin zokwo do wa gni yi, wa tnu n wo Nugun yi dna n Zanyikwoci nayi ngye eyi nya, ama eyi anya n laifi yi wa wun laifi iko ya n yi tukwo. Wa ga wohin tukwo hadaya ntu yi alaifi ɓo. <verse eid="ROM 8:3"/><verse number="4" style="v" sid="ROM 8:4"/>Ntu cenu, nsaiye yi ɓa mi ya vi Shekwoyi awyidna n ya vi Zafun Gyi-gyi-yi, to ya vi nayi kwo-kwoi n kwo dna n yi nyin.<verse eid="ROM 8:4"/></para>
  <para style="p">
    <verse number="5" style="v" sid="ROM 8:5"/>Aza nɓa fa oɓa nayi kwo-kwoi kwoi bwa iko tu n ɓa tukwo, ɓa vi ɓahin ɓeye nu. Ama aza n ɓa vi Zafun Gyi-gyi-yi, ɓa nu zhin oɓo n kwo da Shekwoyi. <verse eid="ROM 8:5"/><verse number="6" style="v" sid="ROM 8:6"/>Oza n wo vi Zafun ɓeye wo ɓa bwa wye-wyeyi n bugba-fuyi. Ama oza nu wa vi nayi wo ɓa fi. <verse eid="ROM 8:6"/><verse number="7" style="v" sid="ROM 8:7"/>Ntuge eyi oza kwo-kwoyi n kwo dna yi nyi kwo zhin nuɓayi nu n Shekwoyi, kwo ta ye kwa shi Shekwoyi awyidna bwan, kwoi ta min. <verse eid="ROM 8:7"/><verse number="8" style="v" sid="ROM 8:8"/>Cenu zhin, aza n ɓa fi n ɓa nayi kwo-kwoyi iko sinta ɓai vi oɓa aɓo fawo n shakpe nukwoyi, ɓa ta mi ɓa zhin ɓo n kwo da Shekwoyin.<verse eid="ROM 8:8"/></para>
  <para style="s1">Oza Woiwoyi Nu Gyi Be</para>
  <para style="p">
    <verse number="9" style="v" sid="ROM 8:9"/>Ama fyeto wu lo nun oza woi-woi nu zhin iko n fyei, ngye fye, n Shekwoyi Zafun yi lo n dna n fye mi, (Fya pa oza n wo to n Kristi Zafun yi dnalo n wo min, wo to zhin Kristi viyi nun kwo fyewyi.) <verse eid="ROM 8:9"/><verse number="10" style="v" sid="ROM 8:10"/>Ko Idayake Kristi dnalo n mi ofya nayi ɓa fi ntu n laifi ɓo, ama of ya wyewyeyi ɓa pwo ntuge Kristi nku gafara zhin fye. <verse eid="ROM 8:10"/><verse number="11" style="v" sid="ROM 8:11"/>Ndei Shekwoyi Zafun nwa la Yesu kala n efi nyi, n dnalo n fyemi wo ɓa zhin ofye a nayi fifiyi, ɓa bwa wye-wyei nfye efi avun, ntu n zafun ye ɓo n wo dna n fye nyi.<verse eid="ROM 8:11"/></para>
  <para style="p">
    <verse number="12" style="v" sid="ROM 8:12"/>Ntu cenu, omi azaje yeyeyi kwo to zhin tilas nu nge fya vi ofye za kwo-kwoi ɓo fya zhin ɓo nwa gna fyem. <verse eid="ROM 8:12"/><verse number="13" style="v" sid="ROM 8:13"/>Ntuge n fya vi kwo fye ku bwi, aɓa ta fye, ama dna n Zafun Gyi-gyi-yi iko fya ɓakwoya n kwa ɓenukwoi zhin yi fye ɓa pwo. <verse eid="ROM 8:13"/><verse number="14" style="v" sid="ROM 8:14"/>Aza vinya n Shekwoyi Zafun wu ɓa zokwo ɓanu zhin Shekwoyi aɓi.<verse eid="ROM 8:14"/></para>
  <para style="p">
    <verse number="15" style="v" sid="ROM 8:15"/>Nlonu yi to ze ngye afyenu, yi wo dna n, ama yi zhin aɓo n gye Shekwoyi aɓi nwa gwo ɓa fi n wo iyali ɓai yiwo “Dada, Dada”. <verse eid="ROM 8:15"/><verse number="16" style="v" sid="ROM 8:16"/>Ntuge owo Zafun Gyi-gyi-yi daɓo n yi n ya bugba mi n ge yi zhin Shekwoyi aɓi nu. <verse eid="ROM 8:16"/><verse number="17" style="v" sid="ROM 8:17"/>Shi yi zhin owo aɓi nu nyi, yi ɓei gyiwo gado – ntuge nya n Shekwoyi gawo Nugun Yesu kwo zhin eyi nyanu ce. Ama n yi ye owo mwa-mwa tilas ya gye azhin nkunsun nwoi.<verse eid="ROM 8:17"/></para>
  <para style="p">
    <verse number="18" style="v" sid="ROM 8:18"/>Wahala n yi sin n saiye nyi kwo to kunce lo a mwi kwo do n mwa-mwai n wo ɓei gayi nyin. <verse eid="ROM 8:18"/><verse number="19" style="v" sid="ROM 8:19"/>Ntuge Shekwoyi anya zhin-zhin vinya zhi ɓai pmi nu, n hakuriyi, n awyetu yi nyipyei n Shekwoyi ɓei ku owo aɓi kala n fi. <verse eid="ROM 8:19"/><verse number="20-21" style="v" pubnumber="20,21" sid="ROM 8:20-21"/> Ntuge dna nyipyei hi, akna wuyi atakanda, laifi, efi, nbwo-bwoyi–anya vinya nɓa gyi nasara tu n na anyi tukwo to n kwo ɓeyei dna n Shekwoyi gbe ga–ɓa ɓei ku bwiwye- anyi vinya ɓei gwo mwa-mwa ɓai bwa loloya n laifi, n Shekwoyi aɓi bwa kwo agmada nyi.<verse eid="ROM 8:20-21"/></para>
  <para style="p">
    <verse number="22" style="v" sid="ROM 8:22"/>Ntuge yi kpelo anya-zhin-zhin ngye anya-fanya n agbe-gbei na shinwa yi ɓa bwa nyasan ɓai fi nge ɓa pmi nyipyei ye. <verse eid="ROM 8:22"/><verse number="23" style="v" sid="ROM 8:23"/>Eyihin a Yesu viyi ko shiko nyi yi n Zafun Gyi-gyi-yi dna lo n yi mi ngye tuze eyi mwamwa nya, yi do dna n yi wye-wyei mi, a lo yi ya n na azhin-gye n wahala yi, yihin ce yi pmi nyipyei, wyi n Shekwoyi ɓei gayi eyi loloya towo aɓi nya ɓedo n nayi woi-woyi n wa zhin yi alkawali nyi, anayi n nyasan ta shan ɓa san, ɓai ta shan fin.<verse eid="ROM 8:23"/></para>
  <para style="p">
    <verse number="24" style="v" sid="ROM 8:24"/>A gniyi n gaiciya ga mi nu, gaiciya zhin awyetu nya n yi to ncei lo nsayi yen. Oza n wo n nyayi wota shan awye tun, waga gaiciya nge wo ɓa bwa kwon. <verse eid="ROM 8:24"/><verse number="25" style="v" sid="ROM 8:25"/>Ama ndei yi ga Shekwoyi gaiciya n nya tukwo n kwoto zhin, kwo wu yi nge yi pmi n hankuri yi n bugba kalai.<verse eid="ROM 8:25"/></para>
  <para style="p">
    <verse number="26" style="v" sid="ROM 8:26"/>Dna n zokwo gmanyi Zafun Gyi-gyi-yi bmayi zhin n yi aɓesa yi fyegyi-fyegyi dna n yi aduwa zhin mi. Ntuge yi ta kpe nya ye lo n yi ɓa zhin aduwa n kwo tukwon, kwo n yi ɓa zhin cewon. Ama Zafun Gyi-gyi-yi zhin aduwa n tu yiɓo n bugba shanwo yi n na ta mi ada n gbeyi m. <verse eid="ROM 8:26"/><verse number="27" style="v" sid="ROM 8:27"/>Eyi dada, n wo kpe eyi abugba ye n yi, wo kpe nya ye n Zafun da, sanu nwo gyiwye gayi dna n Shekwoyi ɓeye nyi. <verse eid="ROM 8:27"/><verse number="28" style="v" sid="ROM 8:28"/>Yi kpelo ge aɓo vinya nɓa bwayi ɓa lo tnu-tnu manayi n yi aba, ndei yi ye Shekwoyi lo, yi-i kunce lo nwo shiri yi.<verse eid="ROM 8:28"/></para>
  <para style="p">
    <verse number="29" style="v" sid="ROM 8:29"/>Ntuge, tunyi n kmisunyi, Shekwoyi ɓei ku da aza vinya n ɓa ɓe wo aba, wo ɓei n cei pma-kpe aza nɓa ɓa ɓe–ɓa ze ngye owo Nugun, n na bai owo Nugun wa ze oza kmisunyi dna nwo azaje. <verse eid="ROM 8:29"/><verse number="30" style="v" sid="ROM 8:30"/>Shi wa kni yi, wa yi yi nge yi ɓe dawo, sanu n ya ɓe ncei wa ze yi ge, “tna laifi da,” Wa nuyi n Kristi ɓemanayi wa gayi agni-gni manayi n wohin yi, wa zhin yi alkawali owo mwa-mwa nya.<verse eid="ROM 8:30"/></para>
  <para style="s1">Shekwoyi Ma Lo N Yi Bwa</para>
  <para style="p">
    <verse number="31" style="v" sid="ROM 8:31"/>Yi ɓa da gena tu aɓe a wo-woi ye tukwoʼa? Ndei Shekwoyi malo n yi bwa, nyikado nu ɓa zhin gaba n yiya? <verse eid="ROM 8:31"/><verse number="32" style="v" sid="ROM 8:32"/>Tunda wo to kni wo Nugun gnin, ama wa gawo ntu yi ɓo vinya, wota gayi anya vinya ngnisun nwoyin?<verse eid="ROM 8:32"/></para>
  <para style="p">
    <verse number="33" style="v" sid="ROM 8:33"/>Nyikado ɓa da ɓeda nukwoyi tu n yi tukwo, Aza n Shekwoyi laɓa kni ɓa ze owo nya? Shekwoyi? Awo, owo nu na zhin yi gafara wa gayi agni-gni manayi n wohin yi.<verse eid="ROM 8:33"/></para>
  <para style="p">
    <verse number="34" style="v" sid="ROM 8:34"/>Nyikado ɓa zunyi knia? Kristi nu ɓa zun yi kni? Awo, gama owo nu na fi n yi ɓo, wa la kala n efi ntu yi ɓo, woi sase tulo n Shekwoyi aba, n latu dnagmayi aba, woi gyi wye gayi n eshemi.<verse eid="ROM 8:34"/></para>
  <para style="p">
    <verse number="35" style="v" sid="ROM 8:35"/>Nyikado nu ɓa gwo yi Kristi yeye ya? Sanu n ya sin wahala kwo a zhin, sanu n na zan yi shin kwo Zawuyi, ntuge wota ye yi lonu? Sanu mikun gunyi to yi ye n gyiwye yin, ko yi dna n na a-zhin-gye kwo aye awuyi, Shekwoyi n ku yi ya n nu?<verse eid="ROM 8:35"/></para>
  <para style="p">
    <verse number="36" style="v" sid="ROM 8:36"/>Awo, gama littafi a gnayi, ntu n wo ɓo tilas ya zhin shiri ya sin wahala n saho-sahoyi, yi wu ngye akni nu n ɓa pmi a wuɓa. <verse eid="ROM 8:36"/><verse number="37" style="v" sid="ROM 8:37"/>Nna ɓeye vinya, Nasara zhin yi nyanu dna Kristi n wa ye yi wa fi ntu n yi ɓo nyi. <verse eid="ROM 8:37"/><verse number="38" style="v" sid="ROM 8:38"/>Ntuge mila gaiciya ga nyaho tami kwa gnayi aje n Shekwoyi yeye yi n. Efi ta min, wyewyei ta min, a malayika ta min, anapi kala vinya ta min kwa gwo yi Shekwoyi yeye yan, Eyi dnawo n naiye nya, n bugba wun yi nsu nya yi. <verse eid="ROM 8:38"/><verse number="39" style="v" sid="ROM 8:39"/>Kwo aba n yi nyi, n eshe bmana, dna n nuwan yakwo min, Nyaho ta mi kwa gnayi ajeya n Shekwoyi yeye yin n wa wuyi dna n Yesu Kristi, Sanu n wa fi n yi ɓo nyin.<verse eid="ROM 8:39"/></para>
  <chapter eid="ROM 8"/>
  <chapter number="9" style="c" sid="ROM 9"/>
  <para style="s1">A Israilayi Gado</para>
  <para style="p">
    <verse number="1-3" style="v" pubnumber="1,2,3" sid="ROM 9:1-3"/> O, omi aza a Israila yi! O, om azaje Yahudiyi, shi mi n cei pma lo n mwa fya ɓe Kristi aba. Omi bugba wo mi shan lo, bugba yi wun mi n nyipyei n sukwoyi ntu n fye ɓo. Kristi kpelo, Zafun Gyi-gyi-yi kpelo, nge mi ta da egbe ɓeda nun, Sanu n ma cige mi yelo a mi gmiya n Shekwoyi ebe mi, ngye deye ɓa zhin fye fya bwa gni-gni. <verse eid="ROM 9:1-3"/><verse number="4" style="v" sid="ROM 9:4"/>Shekwoyi ku anya ga fye n mwa, ama fye ta wo wo lon. Wa kni fye n gye owo aza yeyeyi, wa kni fye wa gni fye busi n wo buzagna mwamwai, wa wufye shiwo n cei pma wa tu fye anabarka, wa ga fye owo awyidna ntu n fye a sese ɓo n na bai fya kpe enya n wo ye fya zhin. Wa fa fye fya zhin wo sujada wa ga fye alkawali a adnagmai. <verse eid="ROM 9:4"/><verse number="5" style="v" sid="ROM 9:5"/>Aza dnagmayi Shekwoyi anya efye zakwoyi nu Kristi nwohin, ɓei gmi nfye nuwo zhin Yahudiyi nu dna n nayi owo nwo gyibe tu n na anya she vinya nsaiye nyi. Mwa-mwa n Shekwoyi aba nyalo-nyalo.<verse eid="ROM 9:5"/></para>
  <para style="p">
    <verse number="6" style="v" sid="ROM 9:6"/>To, Shekwoyi ta mi lo nu wa nuwo alkawali n na Yahudiyi abarn? Awo: (Ntuge alkawaliye zhin aza nya nu nɓa zhin a Yahudiyi hin-hin nyi.) Aza vinya nu to n na maɓa fi n na Yahudiyi fye, n ɓa zhin a Yahudiyi hin-hin. <verse eid="ROM 9:6"/><verse number="7" style="v" sid="ROM 9:7"/>Oɓa kun-kun n Ibrahim, ta zhin ɓa ɓa ze Ibrahim aɓin, Shekwoyi ɓeda, nku da nge alkawali zhin Ishaku, Ibrahim nugun anyanu, n Ishaku ayawyi yi. Koda yake Ibrahim ɓei n na aɓi ajeyi. <verse eid="ROM 9:7"/><verse number="8" style="v" sid="ROM 9:8"/>Kwa wu nu ge Ibrahim aɓi vinya nu to zhin Shekwoyi aɓin, ama aza nɓa ga alkawali gni-gni nya gaiciya n wo ɓei zhin Ibrahim nyi.<verse eid="ROM 9:8"/></para>
  <para style="p">
    <verse number="9" style="v" sid="ROM 9:9"/>Shekwoyi ku alkawali zhin nge, “Ntna, oho n Saratu yi n ɓei ga fye oɓi”. <verse eid="ROM 9:9"/><verse number="10-13" style="v" pubnumber="10,11,12,13" sid="ROM 9:10-13"/> Aye n mwa begye n navun sanu n wo nugun Ishaku ɓei la wo nyikwo la, owo nyikwo Rifkatu, woi la ga aɓi ma a-za-ba, Shekwoyi wa gna wo Isuwa oɓi n na ɓa ma kmisunyi nyi, wo ɓa zhin Yakubu owo mado bara. Dna n Shekwoyi ɓeda, “Mi la Yakubu kni ma tuwo anabarka to ge Isuwam”. Shekwoyi ɓei dace to ai ma aɓi yen, to ɓai kpe ɓemanayi ye n ɓenukwoyi n sapa. Wo to ɓei zhin ce ntu n naɓo nu n na ɓi ɓei zhin m, ama nya n Shekwoyi ɓei ye wa kni.<verse eid="ROM 9:10-13"/></para>
  <para style="p">
    <verse number="14" style="v" sid="ROM 9:14"/>Shekwoyi ɓei zhin ɓenukwoyi nu? Awo. <verse eid="ROM 9:14"/><verse number="15" style="v" sid="ROM 9:15"/>Ntuge Shekwoyi ɓei ku gna Musa ge, n ɓa wu oza alheri n ma ye, magye oza sun-sun n ma ye. <verse eid="ROM 9:15"/><verse number="16" style="v" sid="ROM 9:16"/>Ntu lonu, Shekwoyi ta ga anabarka ntu ge oza kun ce wa bwa kwo nun, kwo wa zhin tnu-tnu n kala yi wa bwan, wo bwa ntuge, Shekwoyi gye oza sun-sun nu n wa ye ko n wa gye dama.<verse eid="ROM 9:16"/></para>
  <para style="p">
    <verse number="17" style="v" sid="ROM 9:17"/>Firauna, Masar Esu ɓei zhin ɓesisi nu gaiciya ye nya. Ntuge Shekwoyi ɓei ku gnawo ge wo la Masar ebe ga wo ntuge wa wuwo Shekwoyi iko n wo tukwo. N nabai anyi vinya ɓa wo Shekwoyi eye mwa-mwa. <verse eid="ROM 9:17"/><verse number="18" style="v" sid="ROM 9:18"/>Ntu lonu fye gye, Shekwoyi wu azaho alheri ntu ge wo n cei pmanu, wa zhin azaho n na tukwoi kwa gnana to ɓa wo ɓon.<verse eid="ROM 9:18"/></para>
  <para style="p">
    <verse number="19" style="v" sid="ROM 9:19"/>To, kni nu zhin Shekwoyi woi gye ɓa laifi, nge ɓata wo lo n ma? Ɓa to zhin oɓo n wa gna ɓa ge ɓa zhin?<verse eid="ROM 9:19"/></para>
  <para style="p">
    <verse number="20" style="v" sid="ROM 9:20"/>Aʼa to dalo nun, Ho zhin kni nua ha zan Shekwoyi zanshin n laifi a? Enya n na zhin ko, kwo ɓa mi kwa gna oza n wa zhin kwo nyi ge kni na zhin hoi zhin mi n layia? <verse eid="ROM 9:20"/><verse number="21" style="v" sid="ROM 9:21"/>Sanu n oza mi shakun, wo to n ikoyi lo wa zhin apma n ezun yi gmanyi wa mi shakun manayi ntu n zhedu ɓo wa mido ntu n pashe fi ɓon? <verse eid="ROM 9:21"/><verse number="22" style="v" sid="ROM 9:22"/>Shekwoyi to n ikoyi lo wa wu wo minagyi n na aza tukwo n ɓa kuncelo a wuɓan, aza n wa zhin hakuri nɓai n sai mwa n? <verse eid="ROM 9:22"/><verse number="23-24" style="v" pubnumber="23,24" sid="ROM 9:23-24"/> Wo n zokwo yi lo-lo, nge eyi n na akuyi ze aza n wa ze owo mwa-mwa ya kpe ɓa, ko yi zhin a Yahudiyi nu, ko yi zhin abyedo nu, wa wuyi alheri n na bai aza vinya ɓa gye shi owo mwamwa nsun.<verse eid="ROM 9:23-24"/></para>
  <para style="p">
    <verse number="25" style="v" sid="ROM 9:25"/>Fye pa lo enya n Hosia anabci a da? Shekwoyi wa cige, “Wo ɓa bwa abye do ga wohin (aza nɓa ta kun n na Yahudiyi byen) wa ye ɓa ko da yake oza to shin ɓa yen.” <verse eid="ROM 9:25"/><verse number="26" style="v" sid="ROM 9:26"/>Aza n na ɓei zhin ai ciɓa ge, “Fye to zhin omi aza nun,” aɓa yi ɓa nsai ge, Shekwoyi wye-wyei da aɓi.<verse eid="ROM 9:26"/></para>
  <para style="p">
    <verse number="27" style="v" sid="ROM 9:27"/>Ishaya anabi ɓei da ɓo n na a Yahudiyi tukwo wa cige, Koda yake ɓa ɓa mwa begye ngye amwi n ela gbe, aza n bwasun ciwyi nu n ɓa ɓei pwo n ɓami. <verse eid="ROM 9:27"/><verse number="28" style="v" sid="ROM 9:28"/>“Ntuge Dagayi ɓei dawa n na anyi tukwo wa zo owo atnu-tnu n ɓai wa zun ɓa ya kpekpegye.”<verse eid="ROM 9:28"/></para>
  <para style="p">
    <verse number="29" style="v" sid="ROM 9:29"/>Ishaya wa je gna n na abado nge nto n Shekwoyi sun-sun gyei nun, aɓei wu a Yahudiyi vinya, oɓa vinya shi aɓei wu aza vinya n ɓa ɓei fi n Sodon n Gomora zhimi nyi.<verse eid="ROM 9:29"/></para>
  <para style="p">
    <verse number="30" style="v" sid="ROM 9:30"/>To, yi ɓa da ge nana n na ɓeye tukwoa? Yiɓa cige Shekwoyi la esa ga abye aje woi zhin ɓa gafara dna n gaiciya gami, ko da yake ɓa ta zan Shekwoyi zanshin. <verse eid="ROM 9:30"/><verse number="31" style="v" sid="ROM 9:31"/>Ama, a Yahudiyi n ɓa zhin atna ɓa bwa agni-gni manayi ntu n na awyidna bwashi ɓo, ɓato gyi nasaran. <verse eid="ROM 9:31"/><verse number="32" style="v" sid="ROM 9:32"/>Ntu n kniɓei nua? Ntuge ɓa ɓei zhin atna ɓa bwa gni-gni ntu n na awyidna bwashi n atnazhinyi ɓaze aza manayi maimakon ɓaga gaiciya, ɓaku ce bonyi n kuta bonyicenya dnagmayi. <verse eid="ROM 9:32"/><verse number="33" style="v" sid="ROM 9:33"/>Shekwoyi ɓo ku pma ɓa gna dna nwo ɓeda wa cige, “Mila Apma shi na a Yahudiyi zokwo, aza n mwa begye ɓa ce bonyi n wo (Yesu) aza n ɓa gawo gaiciya vinyikwo ta wo ɓam.”<verse eid="ROM 9:33"/></para>
  <chapter eid="ROM 9"/>
  <chapter number="10" style="c" sid="ROM 10"/>
  <para style="s1">Gaiciyaga N Seida-zhin-yi</para>
  <para style="p">
    <verse number="1" style="v" sid="ROM 10:1"/>Omi azaje omi bugba ɓeye n mi aduwa yi nu nyi nge a Yahudiyi ɓa bwa gni-gni. <verse eid="ROM 10:1"/><verse number="2" style="v" sid="ROM 10:2"/>Mi kpe ɓa bugbadna ye lo n ɓa cei lo ntu Shekwoyi latu ɓo, ama bugbadna deye zhin gbeloyi nu. <verse eid="ROM 10:2"/><verse number="3" style="v" sid="ROM 10:3"/>Ntuge ɓata kpe genyi lo nge Kristi la fi ntu ge wa zhin ɓa zhi n Shekwoyi aba, ama ɓai zeze ɓai zhin atna ɓa zhin ɓemana n na bai ɓa bwa Shekwoyi agmada dna n na Yahudiyi a wyidna n na knunu yi, ama ɓa nu to zhin Shekwoyi gni-gni zokwo m. <verse eid="ROM 10:3"/><verse number="4" style="v" sid="ROM 10:4"/>Ɓata kpe genyi lo ge, Kristi ga aza nu n ɓa ga gaiciya, anya vinya n ɓa zhin atna ɓa bwa, dna n na awyidna bwashin. Woɓo ku ce zo vinya.<verse eid="ROM 10:4"/></para>
  <para style="p">
    <verse number="5" style="v" sid="ROM 10:5"/>Ntuge Musa ɓei ku ka, ge ngye oza ɓa mi wa zhin ɓemanayi, to wa zhin ɓenukwoyin, wa gyi nasara n jarabai dna n wo asese, n na ba yi nu, n naɓa zhin wo gafara wa pwo!<verse eid="ROM 10:5"/></para>
  <para style="p">
    <verse number="6" style="v" sid="ROM 10:6"/>Ama gni-gni n kwo ɓe ntu gaiciya ga ɓo kwo cige, “Koto n na apmai lo ba zan nshemi ntuge ha gmi Kristi ɓe n cei n wa bma ho zhin. <verse eid="ROM 10:6"/><verse number="7" style="v" sid="ROM 10:7"/>Koto n na apmai lo ha lo ho zan wo shin dna n na azafin aba ha jewo ze ɓe ncei n efin.”<verse eid="ROM 10:7"/></para>
  <para style="p">
    <verse number="8" style="v" sid="ROM 10:8"/>Ntuge gni-gni n kwo ɓe dna n gaiciya ga n Kristi, ekwo nu zhin nya n yi zhin waʼazi, kwo to mwa kpa lon n zaho-zaho yin, ɓehin-hin kwo wo viviyi lo n yi ngye, eyi abugba n yi agbei. <verse eid="ROM 10:8"/><verse number="9" style="v" sid="ROM 10:9"/>Ntuge n ha gna aza n ho gbeyi nge Kristi Yesu nu zhin ho Dagayi ha ga gaiciya nho bugbami nge Shekwoyi lawo laka n vingwo, ho ɓa pwo. <verse eid="ROM 10:9"/><verse number="10" style="v" sid="ROM 10:10"/>Gama dna n gaiciya ga nu nbugba n oza bwa gnigni manayi n Shekwoyi aba, n wo gbeyi nu njesun n wo gna aza owo gaiciya ga ɓo.<verse eid="ROM 10:10"/></para>
  <para style="p">
    <verse number="11" style="v" sid="ROM 10:11"/>Gama Shekwoyi ɓeda gna yi ge, oza to lo n wo ga Kristi gaiciya vinyikwo kwa wo won. <verse eid="ROM 10:11"/><verse number="12" style="v" sid="ROM 10:12"/>A Yahudiyi n na tna kaciya zhinyi gmanyi nu, oɓa Dagayi gmanyi nu n wo gaɓa anya vinya, n ɓa nya wo n bugbai gmanyi nyi. <verse eid="ROM 10:12"/><verse number="13" style="v" sid="ROM 10:13"/>Oza n wa yi Shekwoyi eye wo ɓa pwo.<verse eid="ROM 10:13"/></para>
  <para style="p">
    <verse number="14" style="v" sid="ROM 10:14"/>Ama ɓaɓa nya wo n wuna nge wo gniɓa a kpe baga gaiciya? Ɓai ɓa gawo gaiciya n wuna to ɓai wo wo ɓon ma? Ɓai ɓa wo wo ɓo n wuna to ozai gna ɓan ma? <verse eid="ROM 10:14"/><verse number="15" style="v" sid="ROM 10:15"/>Oza ɓa lo n wuna wo gna ɓa to ai tnu wo ma? Nya nu n Shekwoyi ɓeda da sanu n kwa ci n cei ge, “Gye shi oɓa apita bmiya oɓanu nɓa zhin bugba fun nabari manayi Shekwoyi nya waʼazi, ɓai ɓe n nabari a gmada nyai. Aza a yeyeyi nu aza n ɓa zhin Shekwoyi nabari manayi waʼazi nyi.”<verse eid="ROM 10:15"/></para>
  <para style="p">
    <verse number="16" style="v" sid="ROM 10:16"/>Ama aza vinya nu to n ɓa wo nabari manayi ɓa gwon. Ntuge Anabi Ishaya ɓei ku da “Dagayi nyikado la gaiciya ga ɓo n ma gna ɓa nyiʼa?” <verse eid="ROM 10:16"/><verse number="17" style="v" sid="ROM 10:17"/>Ama gaiciya ga ɓe n Shekwoyi ɓeda wonu, Nabari manayi Kristi nya.<verse eid="ROM 10:17"/></para>
  <para style="p">
    <verse number="18" style="v" sid="ROM 10:18"/>Ama a Yahudiyi ma? Ɓaku Shekwoyi ɓeda wo? E, gama kwola lo aba n ɓa nyi vinya. Aku nabari manayi zhin waʼazi har anyi ce zhi ba. <verse eid="ROM 10:18"/><verse number="19" style="v" sid="ROM 10:19"/>Ama ɓa ɓei ku awyega bwa (nge Shekwoyi ɓa ga aza je gni-gni to ɓai ya gwon?) E, ntuge tunyi n Musa sa, Shekwoyi ɓei ku gna ge, wo ɓa zhin owo aza ɓa wo oshe, wa zhin atna wa kun ɓa agyewyi n wa gni-gni ga abyedo atna cei. <verse eid="ROM 10:19"/><verse number="20" style="v" sid="ROM 10:20"/>Ishaya ɓei je da ntna edna ge, aza nɓa to zan Shekwoyi shin ɓa ɓa bwa wo. <verse eid="ROM 10:20"/><verse number="21" style="v" sid="ROM 10:21"/>Nsaiye, wo zhin atna lo wa si a Yahudiyi kpe, ama ɓa gyi abye na ɓenayi, to ɓai ye ge ɓa ɓem.<verse eid="ROM 10:21"/></para>
  <chapter eid="ROM 10"/>
  <chapter number="11" style="c" sid="ROM 11"/>
  <para style="s1">Shekwoyi To Na Wo Aza Ɓom</para>
  <para style="p">
    <verse number="1" style="v" sid="ROM 11:1"/>Ma nya ɓo, Shekwoyi ku owo aza a Yahudiyi yanu? Awo, ko fye wyi, Fye pa ge mi zhin Yahudiyi nu n mihin, Ibrahim yawyi n Banyami bye.<verse eid="ROM 11:1"/></para>
  <para style="p">
    <verse number="2-3" style="v" pubnumber="2,3" sid="ROM 11:2-3"/> Awo, Shekwoyi to yawo aza n wakni tunyi n sapan, fye pa ɓolo n littafi a da tu ɓeye tukwo? Anabi Iliya ɓei cibwi kpe Shekwoyi ntu n na Yahudiyi tukwo, shi a ku Shekwoyi anabi wu, ai la Shekwoyi a bagadi ɓaya, Iliya ɓei gye ge owo nu bwa cedna n knihin n wo gmanyi woi ye Shekwoyi, ɓa zhin a tna ɓa wuwo n wohin.<verse eid="ROM 11:2-3"/></para>
  <para style="p">
    <verse number="4" style="v" sid="ROM 11:4"/>Fye pa amsa lo n Shekwoyi ɓei gawo? “Shekwoyi ɓei ciwo ge, awo, oho nu to ce n ho gmanyi yin. Mi n na azayi lo lo dubu tnaba n ɓa yemi lo, bai to gba shan.”<verse eid="ROM 11:4"/></para>
  <para style="p">
    <verse number="5" style="v" sid="ROM 11:5"/>Kwo wu lo lo nu n naiye. A Yahudiyi vinya nu to pmi avun wu Shekwoyin. Azalo fyewyi n na gniɓa ntu n Shekwoyi alheri ɓo n wa kniɓa. <verse eid="ROM 11:5"/><verse number="6" style="v" sid="ROM 11:6"/>Ngye Shekwoyi alheri nu agye oɓa ɓemana zhin nu ton, nzokwoye cauta to shan kyauta nu zhin, kwo to zhin cauta nu, zai ya zhin tnu-tnu nu wa bwan.<verse eid="ROM 11:6"/></para>
  <para style="p">
    <verse number="7" style="v" sid="ROM 11:7"/>Kwo wulo n lonu, A Yahudiyi n mwa to bwa Shekwoyi alheri nɓa zanshin. Fyewyi n ku bwa aza n Shekwoyi wa kni-ama aza nɓa ce nyi awye n ku ɓa bua. <verse eid="ROM 11:7"/><verse number="8" style="v" sid="ROM 11:8"/>Nyanu n Shekwoyi ɓeda da sanu n kwo ci n cei ge, Shekwoyi laɓa shigye, woi guɓa awye n na tunbuayi n na bai to ɓa kpe oɓo ye n yi da, sa n ya gna ɓa Kristi ɓo n cei. Kwo wulo n lonu nu har naiye.<verse eid="ROM 11:8"/></para>
  <para style="p">
    <verse number="9" style="v" sid="ROM 11:9"/>Dauda Esu ɓei ku ce da sanu n wo ɓei ci n cei ge, “Fwa oɓa nyagyi manayi n anabarka do yi kwo pi ɓa agam ɓagye nge ɓeho to lo n ɓa; tasin n Shekwoyin. Fa anya a manayi ye ɓa je zekpe ɓa, ɓa wuɓa, ɓa ɓa ɓaya. <verse eid="ROM 11:9"/><verse number="10" style="v" sid="ROM 11:10"/>Fa oɓa awye ɓa dna wyegma n na bai to ɓa gye wyeban, ɓa zan-zan n ya kpe ntu n na kaya shan wo ɓo.”<verse eid="ROM 11:10"/></para>
  <para style="p">
    <verse number="11" style="v" sid="ROM 11:11"/>Kwa wunu, nge Shekwoyi ku owo aza ya har abada? Awo, Owo nufi n na bai abyedo ɓa bwa pwopwo. N na bai ɓa Yahudiyi ɓa wo she ɓa ya Shekwoyi gni-gni zanshin ga ɓahin. <verse eid="ROM 11:11"/><verse number="12" style="v" sid="ROM 11:12"/>Nsaiye, ndei anyi vinya ku nya bwa ntu Shekwoyi gni-gni ɓo, sanu n na Yahudiyi ɓa ce bonyi to ɓa ye kwom. Ai anyi ɓei gna anabarka bwa sanu n a Yahudiyi ɓa gwo Kristi.<verse eid="ROM 11:12"/></para>
  <para style="p">
    <verse number="13" style="v" sid="ROM 11:13"/>Shi fye kpelo ge, Shekwoyi lami kni owo tnu-tnu yi nfye aba abyedo, mi gnafye, mi-i ce a Yahudiyi ɓepa shi mi ɓa mi nsun. <verse eid="ROM 11:13"/><verse number="14" style="v" sid="ROM 11:14"/>Nna bai n kwo yezhin ma zhin ɓa ɓa ye enya n fye abyedo n cei lo, n zokwoyi magni azaho nɓa mi. <verse eid="ROM 11:14"/><verse number="15" style="v" sid="ROM 11:15"/>Kwo ɓei ze ɓe wowo ɓai ya ze a Kristi viyi. Sa n Shekwoyi ɓei pmiya n ɓa aba kwa wunu nge wo ɓei pmida anyi wa gaɓa gni-gni. Nsai ye kwo dulo n ɓewowoyi a Yahudiyi ɓa ɓe da Kristi. Kwo ɓei ze ngye aza fi nu na je kukala n efi. <verse eid="ROM 11:15"/><verse number="16" style="v" sid="ROM 11:16"/>Shi Ibrahim n na anabi yi zhin Shekwoyi a zanu nyi, oɓa ɓi ɓa ze Shekwoyi aza ce, Ntuge n Shinwan gbegye gyi-gyi-yi okwa bwala ɓa ze a gyi-gyi-yi nu ce.<verse eid="ROM 11:16"/></para>
  <para style="p">
    <verse number="17" style="v" sid="ROM 11:17"/>Ama a bwala ho n Ibrahim shinwa, a Yahudiyi ho, ala ɓa kaya, efye abyedo a bwala a bmana nya, ngye zaitun bmana nya bwala, a fyefyegyi. Nlonu n saiye fyei gwo anabarka n Shekwoyi ɓei ga Ibrahim n wo aɓiyi ɓai sin shinwa gma n Shekwoyi wa nu n wohin tukwoyi. <verse eid="ROM 11:17"/><verse number="18" style="v" sid="ROM 11:18"/>Fye zhin peceiye kada fya gma ntuge aku fye fi n ɓa apita nu. Fye pa nge a kpe fye ye ntuge fye filo n Shekwoyi shinwa nu, Fye zhin abwala nu fye to zhin a gbegye nun.<verse eid="ROM 11:18"/></para>
  <para style="p">
    <verse number="19" style="v" sid="ROM 11:19"/>“To” ko yezhin lo ha cige aɓei ibma a bwalai ya ntuge a fyemi nu gyi, ntu cenu mi zhin ɓo lo n kwo kunce.<verse eid="ROM 11:19"/></para>
  <para style="p">
    <verse number="20" style="v" sid="ROM 11:20"/>Fye zhin peceiye. Pa ge a bwala ho, a Yahudiyi a ɓei bma ɓa ya ntu ge ɓato ɓei ga Shekwoyi gaiciya nun, fye zhi n ya ntuge fya gawo gaiciya nu. Fyeto zhin aɓo-kwon, gye gba fyehin tukwo fya zhin igodiya, fya zhin peceiye. <verse eid="ROM 11:20"/><verse number="21" style="v" sid="ROM 11:21"/>Ntuge n Shekwoyi to fa abwala nwafi ɓa tunyi n sapan, wo ta fa fyehin.<verse eid="ROM 11:21"/></para>
  <para style="s1">Shekwoyi Zhin Wa Nu Wo Alkawali</para>
  <para style="p">
    <verse number="22" style="v" sid="ROM 11:22"/>Shi awye hagye shi Shekwoyi zhin alheri dna ɓo, wo gyiminagyi n na azai nɓa ta vi wo ɓon, ama wo zhin ɓemana ga fye fyei ya gyi abye fya yewo n gaiciya gayi, ama nfye to zhin lo nu m aɓa zun fye ya. <verse eid="ROM 11:22"/><verse number="23" style="v" sid="ROM 11:23"/>N zokwo do, Nna Yahudiyi fa ɓa tna gaiciya ga ɓa jeze ɓe da Shekwoyi, Shekwoyi ɓa je ɓa fyegyi n shinwa. Wo n ikoyi lo wa zhin lonu.<verse eid="ROM 11:23"/></para>
  <para style="p">
    <verse number="24" style="v" sid="ROM 11:24"/>Ntu ge n gye shi Shekwoyi ɓei la ye wa gwo fye n fye ɓei mwa kpa n woi, n fye ɓei zhin zaitun bmana nya bwala, wa fye fyegyi n wo shinwa manayi onya nna ta shin zhin-fye gye ge woto gni n shiri yi nu zhin wa je a Yahudiyi gwo n jesun n ɓa ɓei shin fi n kmisunyi nyin?<verse eid="ROM 11:24"/></para>
  <para style="p">
    <verse number="25" style="v" sid="ROM 11:25"/>Mi n cei pma fya kpe gaiciya ye n Shekwoyi aba, emi azaje yeyeyi n na bai nfye ta mwa fyehin tukwo fya ya abokwo zhin, E, kwo zhin gaiciya nu nge a Yahudiyi ho zhin gaba lo n Nabari Manayi-nsaiye, ama kwo ɓa bwa esanu la n fye abyedo fya ku ɓe Kristi aba vinya, efye n fya ye fya ɓe.<verse eid="ROM 11:25"/></para>
  <para style="p">
    <verse number="26" style="v" sid="ROM 11:26"/>N navun Israila vinya ɓapwo. Fye pa oɓo lo n anabi ɓo da n ɓeye tukwo? “Gniyi ɓa gmi n Sihiyona, wa pmi a Yahudiyi awye ya n ɓenukwoyi zhin. <verse eid="ROM 11:26"/><verse number="27" style="v" sid="ROM 11:27"/>Nsayi mɓei kuɓa a laifi ya, she ma zhin ɓa alkawali”.<verse eid="ROM 11:27"/></para>
  <para style="p">
    <verse number="28" style="v" sid="ROM 11:28"/>Nsaiye, a Yahudiyi n mwa begye zhin anuwuyi nu nabari manayi nya. Degye n la ze gyiba nfye aba, ntuge kola ɓe efye abyedo n Shekwoyi cauta yi, Har nsaiye a Yahudiyi zhin Shekwoyi aza yeyeyi nu, ntu n wo alkawali ɓo n wo ɓei zhin Ibrahim, Ishaku n Yakubu yi nyi. <verse eid="ROM 11:28"/><verse number="29" style="v" sid="ROM 11:29"/>Gama Shekwoyi cauta n wo yiyi-i kwo ta shan kman, wotajeze n na vunyi n wo alkawali n wa zhin nyin. <verse eid="ROM 11:29"/><verse number="30" style="v" sid="ROM 11:30"/>Nsapai, fye ɓei zhin Shekwoyi a nuɓai nu, ama sa n na Yahudiyi ɓei na Shekwoyi cauta aɓo wa gye fyenu sun-sun. <verse eid="ROM 11:30"/><verse number="31" style="v" sid="ROM 11:31"/>Nsayi ye a Yahudiyi nu zhin tawaye ama n wyihoi ɓa ɓei gni Shekwoyi sun-sun gye bwa n fyei. <verse eid="ROM 11:31"/><verse number="32" style="v" sid="ROM 11:32"/>Gama Shekwoyi ku ɓa ya ga ɓenukwoi zhin n nabai wa gye aza sun-sun vinya.<verse eid="ROM 11:32"/></para>
  <para style="p">
    <verse number="33" style="v" sid="ROM 11:33"/>O, Shekwoyi, ɓo wo-woyi danu n yi n cei. Owo wyemwa, n wo ɓeyekpei n wo nyabwai kwo dna ɓo lo ya kpe owo shawara ye n wo azokwoi. <verse eid="ROM 11:33"/><verse number="34" style="v" sid="ROM 11:34"/>Nyikadonu n yi mi kpe Shekwoyi bugba yelo a? Nyikadonu n ɓeyekpei lo wa ga Shekwoyi shawara wa wu wo zokwo a? <verse eid="ROM 11:34"/><verse number="35" style="v" sid="ROM 11:35"/>Nyikado nu ɓa ga Shekwoyi nya kunce kwa zhin wo wa zhin ɓo a? <verse eid="ROM 11:35"/><verse number="36" style="v" sid="ROM 11:36"/>Gama anya vinya kun n Shekwoyi aba nu. Anya vinya bwa wye-wyei dna nwo ikonu. Anya vinya nyi ntu wo latu ɓo nu. Mwa-mwa nwo aba nyalo-nyalo Amin.<verse eid="ROM 11:36"/></para>
  <chapter eid="ROM 11"/>
  <chapter number="12" style="c" sid="ROM 12"/>
  <para style="s1">Apma Zhin N Shekwoyi Anyaga Yi</para>
  <para style="p">
    <verse number="1" style="v" sid="ROM 12:1"/>Ntu cenu mi gyi fye wye fya gafye anayi n Shekwoyi akun, ɓa ze hadaya wye-wyei gyi-gyi-yi nya, odo pya n wo ɓa gwo. Nfya pa oɓo ɓo n wa zhin fye, deye duwyi lo wa nya fye? <verse eid="ROM 12:1"/><verse number="2" style="v" sid="ROM 12:2"/>Fye to shan hali n na kunnu anyi nya yi n, ama fye ku ze aza woi-woi n naɓo nfye ɓa n zhin, nfye nubo zhinyi. Nlonu fye ɓa kpe nfye aɓo-mutu shiwo zokwo ɓa fu fye nubo.<verse eid="ROM 12:2"/></para>
  <para style="p">
    <verse number="3" style="v" sid="ROM 12:3"/>Ngye Shekwoyi tnu-tnuyi mi ga zaho-zahoi nfye mi Shekwoyi pmagna: Fye zhin gaiciya n fyehin tukwo ɓo, fyei mwi shi Shekwoyi wa ga fye gaiciya-ga n sun. <verse eid="ROM 12:3"/><verse number="4-5" style="v" pubnumber="4,5" sid="ROM 12:4-5"/> Shi agalo n mwa begye n fye nayi n lo nu Kristi nayi. Yi zhin aga nu owo nayi nya, zaho-zahoi n yi mi woi nu kwo ntuge yi n na tnu-tnuyi lo gbo-gbo.<verse eid="ROM 12:4-5"/></para>
  <para style="p">
    <verse number="6" style="v" sid="ROM 12:6"/>Shekwoyi, n gbai ga zaho-zahoi n yi mi nwo ɓa zhin ɓa n bmiya N Shekwoyi n la anabci zhin gba nu ga fye, zhin anabci nsai vinya n ho ɓa mi–n sai vinya, n ho gaiciya ga n kalai lo n ho ɓa gwo tnu-tnu-tnu Shekwoyi aba. <verse eid="ROM 12:6"/><verse number="7" style="v" sid="ROM 12:7"/>Ngye ho nyaga zhin aza bmazhin nyanu, bma ɓa zhin cewo. Ngye ho zhin malami nu wu nya n bmiya. <verse eid="ROM 12:7"/><verse number="8" style="v" sid="ROM 12:8"/>Ngye ho zhin waʼazi zhin yi nu kpe ge eho waʼazi n kalai lo n bmazhin yi dna. N Shekwoyi la gyiwye gaho, bma azaje zhin n cei. N Shekwoyi la aza bwashi tnu-tnu ga ho woi ku azafiho n nakun zhin tnu-tnu n ho kala yi. Aza n Ba zhin abugba zhi-zhi da a tna ɓa zhin kwo n bugba a Kristi yi nya yi.<verse eid="ROM 12:8"/></para>
  <para style="p">
    <verse number="9" style="v" sid="ROM 12:9"/>To ye aza n gbeyin, yeɓa cewo. To ye enya n kwo to bmiyan, ye ɓemana ha zhin kwo. <verse eid="ROM 12:9"/><verse number="10" style="v" sid="ROM 12:10"/>Fye ye n na ajei ngye aya-ɓi, fya ga aje mwamwa n bugba buibui. <verse eid="ROM 12:10"/><verse number="11" style="v" sid="ROM 12:11"/>Fye to wo bwato nfye tnu-tnu yin, ama fye zhin Dagayi tnu-tnu n bugba bui, bui.<verse eid="ROM 12:11"/></para>
  <para style="p">
    <verse number="12" style="v" sid="ROM 12:12"/>Dagma n tu nyaɓo n Shekwoyi z hin gaho, zhin hakuri n wahalai, ha zhin aduwa ci-ci. <verse eid="ROM 12:12"/><verse number="13" style="v" sid="ROM 12:13"/>Sanu Shekwoyi aɓi gyisan, bma ɓa zhin, zhin ha yi azhiɓei ɓa ɓe nyagyi nho puwa ko kwa nɓa ye agyewan aba n sukwoyi.<verse eid="ROM 12:13"/></para>
  <para style="p">
    <verse number="14" style="v" sid="ROM 12:14"/>N oza zhin fye ɓenukwoyi ntuge fye zhin Kristi nya nu, to tu wo eknin, zhin adduwa Shekwoyi wa tuwo anabarka. <verse eid="ROM 12:14"/><verse number="15" style="v" sid="ROM 12:15"/>Sa n na aza dagma ha dagma n ɓai, n ɓa wun bugba ha bma ɓa bugba wun. <verse eid="ROM 12:15"/><verse number="16" style="v" sid="ROM 12:16"/>Fye zhin tnu-tnu n dagma ngnisun. To zhin n gye ho zhin zadnagmayin. To lodna n na aza yakwo aban, ama gnalo n ha sharayi. To ha ci a ɓo n gye ho kpe ɓeho ye lon.<verse eid="ROM 12:16"/></para>
  <para style="p">
    <verse number="17" style="v" sid="ROM 12:17"/>To gba ɓenukwoyi ta n ɓenukwoyin. Zhin ɓeho-ɓehoyi cewo, aza kpe ge hoto zhin zakata nun. <verse eid="ROM 12:17"/><verse number="18" style="v" sid="ROM 12:18"/>To wu anya n zaho-zahoi. Bwa bugba buyi n na azai vinya ngye shi ho ɓa mi.<verse eid="ROM 12:18"/></para>
  <para style="p">
    <verse number="19" style="v" sid="ROM 12:19"/>Emi anugundo ye-yeyi fyeto gba ɓe ta ga fyehin. Fa kwo ga Shekwoyi ntuge wo ku gna ge wo ɓa gba aza n kwo kunce. Fye to la owa dna n fye akun. (Wato fye to zun owa gnan). <verse eid="ROM 12:19"/><verse number="20" style="v" sid="ROM 12:20"/>Gaho nuwunyi nya gyi mikun ya gun wo, n nuwan mikun wo-wo gawo nuwan wa sin. Ho ye anakna nu kpe wo n tukwo, wato vinyikwo ɓa wo wo n ɓo woku zhin ho nyi. <verse eid="ROM 12:20"/><verse number="21" style="v" sid="ROM 12:21"/>To fya ye ɓenukwoyi kwa gyi ebe tu nfye tukwon, ama fye zun ɓenukwoyi kni dna a ɓemanayi Izhin.<verse eid="ROM 12:21"/></para>
  <chapter eid="ROM 12"/>
  <chapter number="13" style="c" sid="ROM 13"/>
  <para style="s1">Kwo Bmiya A Yesu-viyi Ba Vi Bo</para>
  <para style="p">
    <verse number="1" style="v" sid="ROM 13:1"/>Fye ku ze aɓo vi-yi n na aza ba nɓa gyi ebe nyi, ntuge Shekwoyi nu na kpe ɓa n ɓo. Ebe ho to lo n Shekwoyi nu to shi kwo n wo iko yin. <verse eid="ROM 13:1"/><verse number="2" style="v" sid="ROM 13:2"/>Ntu cenu aza n ɓata shi ekni awyidna bwan Shekwoyi nu n ɓa ta vi wo ɓom. Tata ɓa vi ɓa n na avun. <verse eid="ROM 13:2"/><verse number="3" style="v" sid="ROM 13:3"/>Gama abusi-ɓiyi-da ta wan aza n ɓa zhin ɓefyecen, ama oza n wo zhin ɓenukwoyi tilas nu wa wo wo dna. Shi awyi-dna bwa ɓoho ta bwa hon. <verse eid="ROM 13:3"/><verse number="4" style="v" sid="ROM 13:4"/>Shekwoyi tnu n na busi ɓiyi-da yi ɓa bma fye nu zhin. Ama n ho zhin ɓenukwoyi tilas ha wo wo dna ntuge wo ɓa wan ho. Shekwoyi wa tnu n woi n cenu. <verse eid="ROM 13:4"/><verse number="5" style="v" sid="ROM 13:5"/>Shi awyidna bwa ntu a ɓo ɓo ngun aba, kmisunyi, n na bai to a wan hon, bayi, ntuge ho kpe lo ge kwo kunce lo.<verse eid="ROM 13:5"/></para>
  <para style="p">
    <verse number="6" style="v" sid="ROM 13:6"/>Fye gba gadu cewo, ntu aɓoye ɓo n gun aba. Ntuge a gba a tnu-tnu zhinyi n na bai ɓa gyi abye n Shekwoyi tnu-tnu zhin yi, ɓai zhin fye bauta. <verse eid="ROM 13:6"/><verse number="7" style="v" sid="ROM 13:7"/>Fye gba ozaho-zahoi nya n kwo kunce, fye gba ofye gadu n bugba bui-bui, fye vi aza ɓo nɓa kpe n fye she. Fye ga aza mwa-mwa n kwo kunce nɓayi.<verse eid="ROM 13:7"/></para>
  <para style="p">
    <verse number="8" style="v" sid="ROM 13:8"/>Fye gba ofye ata vinya, a kpe yeye ta fye to zo kwo gban, ntuge n fya ye n ɓayi fye zhin Shekwoyi ɓeye nu, fyei shi wo awyidna bwa. <verse eid="ROM 13:8"/><verse number="9" style="v" sid="ROM 13:9"/>N ha ye n ho zado yi shi ho ye n hohin sun, hota ye ha gyi wo fin, ho taye ha wu won kwo ha wyiwo vim. Hoi ta zhin ɓe nukwoyi n wo nyikwo yin kwo ha ye enya n wo n ceyin, kwo ha zhin ɓe n na awyidna ngu n awo agna nge ato zhin. Ngun awo vinya pupuru fi n gmanyi ye nu. Ha ye n ho zado yi shi ho ye n hohin tukwoyi. <verse eid="ROM 13:9"/><verse number="10" style="v" sid="ROM 13:10"/>Yeye ta zhin za ɓenukwoyin. Cenu zhin Kwoi nu zfiin aɓo vinya n Shekwoyi ye, wyidna gmanyi nu n fyeye.<verse eid="ROM 13:10"/></para>
  <para style="p">
    <verse number="11" style="v" sid="ROM 13:11"/>Asese n bmiya dalili nyi n jesun. Fye kpe shi esa n la gba, esa busilo. La kun a gyewyi ntuge, Dagayi ɓe ɓe la gnawo vivi n du esa n yi ɓei ga gaiciya n cei. <verse eid="ROM 13:11"/><verse number="12-13" style="v" pubnumber="12,13" sid="ROM 13:12-13"/> Sukwo n la duya, owo ɓe-ɓe nyipyeyi la ga ɓe, Ntuce, fye kma ɓe nukwoyi zhin ya, fya kpe ɓemana zhin. Shi kwo kunce a buzanga da sase. Fye zhin ɓemana fya zhin gaiciya n na aɓo vinya n fye ɓa zhin n na bai aza da fye ɓo manayi. Fye to wunsa ya n na gnikwo gniyi, n jesin yi, n na anagbayi zhinyi, n shakpeyi, n gu sun yi, kwo eshen. <verse eid="ROM 13:12-13"/><verse number="14" style="v" sid="ROM 13:14"/>Ama gyi Kristi wye wa bma ho zhin, ha sase shi kwo kunce, to ha zhin shaula ha dagma dna n ɓenukwoyi zhin m.<verse eid="ROM 13:14"/></para>
  <chapter eid="ROM 13"/>
  <chapter number="14" style="c" sid="ROM 14"/>
  <para style="s1">Fye To Ma Aje Bom</para>
  <para style="p">
    <verse number="1" style="v" sid="ROM 14:1"/>A Fye gwo oza n wo ye wa ɓe da fye kwo owo gaiciya ga kwoi gba kala. To zunwo kni ntuge owo aɓonubozhin wulo gbo n ho nyai, tu aɓo tukwo n kwo bmiya n doi n kwo to bmiyan. <verse eid="ROM 14:1"/><verse number="2" style="v" sid="ROM 14:2"/>Misali, to na aɓo n woi n na abugyi tukwo n na zun sha ga eshan. Ho ga gaiciya, nya ho to wunya lo nkwon, ama azaje gaiciyaga gba kala lo, ɓa gye kwo zhin nukwoyi nu, ɓata gyi abun sai dai ɓa gyi afintolo, cei ya cece ge ɓa gyi abuyi pya. <verse eid="ROM 14:2"/><verse number="3" style="v" sid="ROM 14:3"/>Aza n ɓa gye kwo to wunya lo ɓa gyi abuyi pyan, ɓato ci aza wyegba n ɓata gyin. Nho ta gyin to gye ɓa laifi n ɓa gyi nyin. Ntuge Shekwoyi la ɓa gwo ɓa ze owo aɓi. <verse eid="ROM 14:3"/><verse number="4" style="v" sid="ROM 14:4"/>Ɓa zhin Shekwoyi a bara nu, ofye nyanu ton oɓa nuwan lo n wo abanu toge nfye aban, Fye fa wa gna ɓa kwo kwo bmiya lo, kwo kwo to bmiya lon, Shekwoyi ɓami wa zhin ɓa ɓa zhin shi kwo kunce.<verse eid="ROM 14:4"/></para>
  <para style="p">
    <verse number="5" style="v" sid="ROM 14:5"/>Azaho zhin nubo ge a Yesu viyi ɓa shi a Yahudiyi anyipyeyi asun-sun nya nu bwa, anyipyeyi n ɓa ɓa ga Shekwoyi mwa-mwa n cei, ama aza ho ci ge kwo zhin gbelohi nu nya zenu za zhin aɓei pya, ntuge anyipyeyi vinya zhin Shekwoyi anya nu. Nna beye pya ozaho-zahoi nu ɓa zhin oɓo n kwo kunce. <verse eid="ROM 14:5"/><verse number="6" style="v" sid="ROM 14:6"/>Nho n na anyipyeyi kni hoi ga Shekwoyi mwamwa, ho ye ha lawo tu ho zhin ɓe manayi nu. Nlo nunce oza n wo gyi abu n na zun sha ga eshan. Wo sa Shekwoyi ami ntu nkwo ɓo, wo zhin ɓe manayi nu, oza ce n wo ta to abuyi bwan, wo zhin atna nu wa zhin oɓo n kwo da Dagayi, Woi zhin godiya. <verse eid="ROM 14:6"/><verse number="7" style="v" sid="ROM 14:7"/>Yi to zhin eyihin tukwo adagayi nu n, n yi ɓami ya kni ge yi bwa wye-wyei ko ya fin. <verse eid="ROM 14:7"/><verse number="8" style="v" sid="ROM 14:8"/>Kwo yi n wye-wyei, kwo yi fi yi zhin Dagayi anya nu. Zokwo doho-dohoyi zhin wo anya nu. <verse eid="ROM 14:8"/><verse number="9" style="v" sid="ROM 14:9"/>Kristi ɓei fi wa laka njesun ntu n na aɓeye ɓo nu. N na bai wo ɓa zhin yi Dagayi kwo yi nwye-wyei, kwo yi ku fi.<verse eid="ROM 14:9"/></para>
  <para style="p">
    <verse number="10" style="v" sid="ROM 14:10"/>Hoto n iko yi lo ha zun ho zado kni kwo ha ciwo wyegban. Pa ge, ozaho-zahoi n yi mi wo ɓei gni agni gni n Shekwoyi wada a sese ɓa n wada wyi yi. <verse eid="ROM 14:10"/><verse number="11" style="v" sid="ROM 14:11"/>Ntuge, a cei kafi “Shi mi nyi”, nyikutukwo dohodohoi ɓei ce a kwo-kwo n mi abye, nyitala doho-dohoi ɓei ye abui n Shekwoyi aba. <verse eid="ROM 14:11"/><verse number="12" style="v" sid="ROM 14:12"/>Behin-hin, zahozahoi ɓei ga wohin tukwo nyadoku n Shekwoyi aba.<verse eid="ROM 14:12"/></para>
  <para style="p">
    <verse number="13" style="v" sid="ROM 14:13"/>Ntu cenu, fye to zhin aje laifi zanshin. Fye zhin atna fya sase, n fye ta zhin ofye do wa ce bwoyin, n na ɓo n wo ɓa gye ho hoi zhin n wo zhin nubwo ge ɓato bmiya lon. <verse eid="ROM 14:13"/><verse number="14" style="v" sid="ROM 14:14"/>Nmi aba, mi kpelo lalle dna n Dagayi Yesu iko, nyaho to wunya lon, n na abu gyi yi n na zun sha ga eshan. Ama, nza gna ge kwo zhin ɓenukwoyi nu, to, wo to zhin m, ntuge n wo aba kwoto bmiya lon. <verse eid="ROM 14:14"/><verse number="15" style="v" sid="ROM 14:15"/>Ngye oho zaho damu lon nyayi n ho gyi, hota zhin yeye ɓe zhin nun, n ha gyi abye n gyi yin. To fa oho nyagyi kwa zhin oza n Kristi wa fi n wo ɓo wa bwin. <verse eid="ROM 14:15"/><verse number="16" style="v" sid="ROM 14:16"/>To zhin oɓo n kwo ɓa ɓe ho n wyegba-ciyi, kwo hoi kpelo ge kwo bmiya lon.<verse eid="ROM 14:16"/></para>
  <para style="p">
    <verse number="17" style="v" sid="ROM 14:17"/>Gama aɓo kpakaiayi n yi a Yesu viyi aba, kwo nu to zhin nyagyi n nyasin yi, ama ɓemana, bugba fu, n na agmada yi n Zafun Gyi-gyi-yi aba. <verse eid="ROM 14:17"/><verse number="18" style="v" sid="ROM 14:18"/>Nfya fa Kristi wa zhin Dagayi dna n na ɓeye vinya, aɓa da Shekwoyi. N na azaje yi. <verse eid="ROM 14:18"/><verse number="19" style="v" sid="ROM 14:19"/>Yi zhin atna ya zhin aɓo nɓa ɓa ɓe nbugbafuyi, ya mi aje zhi.<verse eid="ROM 14:19"/></para>
  <para style="p">
    <verse number="20" style="v" sid="ROM 14:20"/>Fye to wun Shekwoyi tnu-tnu ya ntu na abu ɓon. Fye pa nge nyaho towun ya lon, n na bugyi yin, ama kwo wunya lo sa nu n kwa zhin ozado wa ce bwonyi. <verse eid="ROM 14:20"/><verse number="21" style="v" sid="ROM 14:21"/>Oɓo n kwo bmiya okwo nu ha fa abugyi, ko jesin, kwo nya zhin n kwo ɓa zhin ohozado wa ce bonyi, wa zhin laifi. <verse eid="ROM 14:21"/><verse number="22" style="v" sid="ROM 14:22"/>Ho ɓami ha kpe ge nyaho to wunya lo n nya yi n ho zhin, kwo n Shekwoyi aba, ama kuce shin hohin, to wu ho gaiciya ga nza aba n kwo ɓa zhin wo wa ce bonyin. N na ɓeye pya, bugba bui-bui da nu oza n wota zhin laifi nɓe yi n wo kpe ge kwo bmiya n. <verse eid="ROM 14:22"/><verse number="23" style="v" sid="ROM 14:23"/>Ama nza kpe ge ɓo nwo ye wa zhin nyi kwoto bmiya lon, wo to zhin kwon wo zhin laifinu woi ya zhin, ntuge wo zhin nubo ge kwo zhin ɓenukwoi nu. Ntu cenu n wo aba kwo to bmiya lon. Nyaho-nyahoi nza zhin woi gye ge kwo to bmiya lon kwo zhin laifi nu.<verse eid="ROM 14:23"/></para>
  <chapter eid="ROM 14"/>
  <chapter number="15" style="c" sid="ROM 15"/>
  <para style="p">
    <verse number="1-2" style="v" pubnumber="1,2" sid="ROM 15:1-2"/> Kwo yi-i gye ge aɓeye to zhin nyaho nu n Shekwoyi aba kwo yi ya zhin ɓan, yita mi ya gyi abye ya zhin ɓan, ntuge ya da yihin agman, tile ya pa azaje ɓo nɓa shakai n dna, nɓa gye ge aɓeye to bmiya lo nyin. Yi zhin ɓo n kwo ɓa da azaje to ge eyihin, ya zhin ɓo n kwo ɓa bma wo zhin kwa miwo gni dna n Dagayi. <verse eid="ROM 15:1-2"/><verse number="3" style="v" sid="ROM 15:3"/>Kristi to zhin ɓo n kwo dawo num, She, zabura ka yi wa da “Waɓe n tuge, wa sin wahala, n na za kun nɓa wun Dagayi nu nyi.” <verse eid="ROM 15:3"/><verse number="4" style="v" sid="ROM 15:4"/>Aɓeye n na cei kafi n litafi tunyi n sapa nyi, a kafi ntuge ɓa wuyi-atnazhin n bugba kala bwayi nu. Nnabayi ya pmi peceiye n hakuri yi har ewyi n Shekwoyi ɓe zun laifi kni n efiyi.<verse eid="ROM 15:4"/></para>
  <para style="p">
    <verse number="5" style="v" sid="ROM 15:5"/>Shekwoyi n wo ga hakuri, n migniyi, n bugba kala yi, wo bma fye zhin fya sase n na jeyi n bugba dayi za-zai wuwo do Kristi hali. <verse eid="ROM 15:5"/><verse number="6" style="v" sid="ROM 15:6"/>Nsayi, eyi vinya yami ci Dagayi n begye yi gmanyi, yi ga Shekwoyi mwa-mwa, eyi Dagayi Yesu Kristi Dada.<verse eid="ROM 15:6"/></para>
  <para style="s1">Abyedo Ɓa Dagma</para>
  <para style="p">
    <verse number="7" style="v" sid="ROM 15:7"/>Ntu lonu fye ye, n na jeyi n ikklisiya, shi Kristi wa gwo fye n bugba bui-bui n na bai n Shekwoyi eye ɓa latu. <verse eid="ROM 15:7"/><verse number="8" style="v" sid="ROM 15:8"/>Fye pa ge, Yesu Kristi wa ɓe wa wu ge Shekwoyi ta daɓo wa pman, njesun wa bma a Yahudiyi zhin. <verse eid="ROM 15:8"/><verse number="9" style="v" sid="ROM 15:9"/>Njesun fye pa ge waɓe n na bai abyedo ɓa bwa gnigni, ɓa ga Shekwoyi mwa-mwa ntu wo sun-sun gye ɓo. Nyanu n Zabura kayi wa da, sanu n wo ɓei ka n cei ge, “Mba ciho dna n abyedo, ma la oho ye tu.”<verse eid="ROM 15:9"/></para>
  <para style="p">
    <verse number="10" style="v" sid="ROM 15:10"/>Nna abado, “Fye dagma, ofye abyedo ngnisun nwo azayi a Yahudiyi.” <verse eid="ROM 15:10"/><verse number="11" style="v" sid="ROM 15:11"/>Njesun, “Fye ci Dagayi, ofye abyedo, fa aza vinya ɓa ciwo.” <verse eid="ROM 15:11"/><verse number="12" style="v" sid="ROM 15:12"/>Anabi Ishaya wa cige “Gado gyiyi ɓa gmi n Jese puwa, wa gyi be tu n abyedo tukwo, ɓa ɓei tu awye n wo nu vinya.”<verse eid="ROM 15:12"/></para>
  <para style="p">
    <verse number="13" style="v" sid="ROM 15:13"/>Nlonu mi zhin aduwa ga fye abyedo, n na bai Shekwoyi n wo gafye awye tunyi, wa ga fye a gmada n bugbafu yi, shi fya gawo gaiciya. Mi zhin aduwa n Shekwoyi ɓa nu fye n awyetu yi dna n Zafun Gyi-gyi-yi iko n wo dna n fye nyi.<verse eid="ROM 15:13"/></para>
  <para style="p">
    <verse number="14" style="v" sid="ROM 15:14"/>Mi kpe lo fye zhin aza manayi nu n ceceyi, omi azaje, fye kpe aɓeye ye lo n fye ɓami fya wu azaje ɓa. <verse eid="ROM 15:14"/><verse number="15-16" style="v" pubnumber="15,16" sid="ROM 15:15-16"/> Ama mi n bugba kalayi lo ma je fye aɓeye gna, mi kpe lo fye ye ma pa fye ɓanu kawai, ntuge n Shekwoyi alheri yi, mi zhin tnutnuyi nu n Yesu Krisiti wa tnu fye n cei abyedo. Mi ɓefye n Nabari manayi mi-i ga fye ngye hadaya n Shekwoyi akun, ntuge ala fye zhanya, fyei zhin ɓo wo ye dna n Zafun Gyi-gyi-yi. <verse eid="ROM 15:15-16"/><verse number="17" style="v" sid="ROM 15:17"/>Ntu lonu mi gye kwo bmiya lo ma gma, ntu anya ɓo vinya n Kristi Yesu ku zhin dna n mi nyi. <verse eid="ROM 15:17"/><verse number="18" style="v" sid="ROM 15:18"/>Mi ta ye ma daɓo shi wa zhin tnu-tnu n na azajeyi nun, ama n nya yi n mi kpelo, woku a pma zhin n miyi woi wan abyedo ɓe Shekwoyi n cei. <verse eid="ROM 15:18"/><verse number="19" style="v" sid="ROM 15:19"/>Ma wan ɓa n waʼazi yi nu, n mi zhin njesun n mi asese manayi nɓa abye, n na aɓo a wowoyi n wa zhin n mi abwai atuze n Shekwoyi aba, vinya n Zafun Gyi-gyi-yi iko yi nu. Dna n Zokwo ye, miku waʼazi zhin nabari manayi Krisiti nya tunyi Urushelima har Ilirukum.<verse eid="ROM 15:19"/></para>
  <para style="p">
    <verse number="20" style="v" sid="ROM 15:20"/>Ama omi ɓeye nu, miye lo abye mi zhin waʼazi aba n Kristi ye to si kpan, afa aba zado la ikklisiya shi. <verse eid="ROM 15:20"/><verse number="21" style="v" sid="ROM 15:21"/>Mi vi shiri nu, nna cei kafi n litafi, aba n Ishaya cige, “Aza n ɓa to shin Kristi ye won ɓaɓa gye ɓa bwa awye ga.” <verse eid="ROM 15:21"/><verse number="22" style="v" sid="ROM 15:22"/>Behin-hin enyanu n kwo zhin mi n cei pma ma ɓe fya ba. <verse eid="ROM 15:22"/><verse number="23" style="v" sid="ROM 15:23"/>Ama n na avun omi tnu-tnu ku zo n ya mi n shiri yi zhin lo ma ɓe n na aye awyekwo nya ye avun. <verse eid="ROM 15:23"/><verse number="24" style="v" sid="ROM 15:24"/>Gama mi zhin shiri lo malo Asbaniya n ma lo mi ɓei bma n Roma, bayan yiku esa manayi bwa n na jeyi fye ɓei gnami ami.<verse eid="ROM 15:24"/></para>
  <para style="s1">Bma a Yesu-viyi Asangyi-yi Zhin</para>
  <para style="p">
    <verse number="25" style="v" sid="ROM 15:25"/>Ama kafin mi ɓe tilas malo Urushelima malo a Yesuviyi n cau-tai n ɓo. <verse eid="ROM 15:25"/><verse number="26" style="v" sid="ROM 15:26"/>Gama fye gye, a Yesuviyi n ɓa fi n Makidoniya n Akaya yi ɓaku enya ga ntu n na azaje ɓo n ɓa fi n Urushelima ɓai sin wahala nyi. <verse eid="ROM 15:26"/><verse number="27" style="v" sid="ROM 15:27"/>Ɓa ɓei zhin kwo n bugba bui-bui ntuge ɓa gyelo ɓa ntayi shi a Yesuviyi lo nɓafi n Urushelima. Ntu n kni ɓei ya? Ntuge nabari manayi Kristi nya kun n Urushelima nu kwoi lo abyedo aba. Tunda ɓa ɓei gwo cauta Zafun nya nabari manayi nya nɓenu ɓa gye ɓe n ɓa ɓa zhin ɓa, okwo nu ɓa gaɓa akaya nanyi nya. <verse eid="ROM 15:27"/><verse number="28" style="v" sid="ROM 15:28"/>Sanu n ma gaɓa agyiwye ye, ma zo n ɓatnu-tnu manayi yei, mi ɓei ɓe ma gye fye wye mi-i lo Asbaniya lo. <verse eid="ROM 15:28"/><verse number="29" style="v" sid="ROM 15:29"/>Mi kpe lo sanu n mabe, Dagayi ɓei gami anabarka ntu n fye ɓo, ma ɓefye n cei.<verse eid="ROM 15:29"/></para>
  <para style="p">
    <verse number="30" style="v" sid="ROM 15:30"/>Fye ɓa zhin aduwa ngnisun n miyi? Ntu n Dagayi Yesu Kristi ɓo, ntu nfye yeye ɓo nfye yemi nyi, n Zafun Gyi-gyi-yi ga fye-fye zhin aduwa n mwa n gnisun n miyi ntu mi tnu-tnu ɓo. <verse eid="ROM 15:30"/><verse number="31" style="v" sid="ROM 15:31"/>Fye zhin aduwa n nyaho ta bwami n na aza kun n ɓa ta vi Yesu Kristi nyin, n ɓa fi n Urushelima nyi. Fye zhin aduwa njesun n na Yesu viyi ɓei gwo agyiwye n mi lo ɓa n cei nyi. <verse eid="ROM 15:31"/><verse number="32" style="v" sid="ROM 15:32"/>Nnavun nmi ɓa mi ma ɓe of ye aba n bugba bui-bui dna n Shekwoyi ɓeye, yi ɓa gaje kala.<verse eid="ROM 15:32"/></para>
  <para style="p">
    <verse number="33" style="v" sid="ROM 15:33"/>Nsayi ye, Shekwoyi n wo ga bugba fu nyi, wo kun sun n fyei.<verse eid="ROM 15:33"/></para>
  <chapter eid="ROM 15"/>
  <chapter number="16" style="c" sid="ROM 16"/>
  <para style="s1">Gnaɓi Vinya</para>
  <para style="p">
    <verse number="1-2" style="v" pubnumber="1,2" sid="ROM 16:1-2"/> Fibi nyikoza Yesu viyi n Kankriya zhimi ɓelo wa gye fye wye safyewyi. Woku tnu-tnu zhin n mwa n ikklisiya ye. Fye gwo wo n gye mapui dna n Dagayi. Fyawu wo a Yesu viyi yeye. Fye bma wo zhin n zokwo doho-dohoi n fye ɓami ntuge wo ku bma aza zhin n mwa dna n ɓa sangyi n mihin ɓe. <verse eid="ROM 16:1-2"/><verse number="3" style="v" sid="ROM 16:3"/>Gna Biriska n Akilayi nge mi ɓiɓa gnaio, Ɓa zhin omi atnu-tnu kun zhin yi nu dna Kristi Yesu. <verse eid="ROM 16:3"/><verse number="4" style="v" sid="ROM 16:4"/>Ɓehin-hin, har oɓa wye-wyei ye kwa bwi n miɓo. Omi gmayin nu ta saɓa amin, har n abyedo n ikklisiya yi.<verse eid="ROM 16:4"/></para>
  <para style="p">
    <verse number="5" style="v" sid="ROM 16:5"/>Suku-suku fye ɓi aza gna n ɓa yezhi ɓa ci Shekwoyi n ɓa puwa. Fye ɓi omi nugundo manayi gna Abainatus. Owonu ɓei kmi Yesu vi n Asiya. <verse eid="ROM 16:5"/><verse number="6" style="v" sid="ROM 16:6"/>Fye ɓi Maryamu gna n wa zhin tnu-tnu n mwa n na bai wa bma yi zhin nyi. <verse eid="ROM 16:6"/><verse number="7" style="v" sid="ROM 16:7"/>Fye ɓi Andarinikus n Yunuyas yi gna, omi bye n ɓa ɓei kunsun n miyi fi n kurkuku nyi. Amanzani gaɓa mwa-mwa. Ɓa ɓei ku vi Yesu n mi abye. <verse eid="ROM 16:7"/><verse number="8" style="v" sid="ROM 16:8"/>Fya ɓi Ambiliyatus gna, oza n mi ye ngye Shekwoyi ɓi. <verse eid="ROM 16:8"/><verse number="9" style="v" sid="ROM 16:9"/>N Urbanus yi eyi tnutnu kunzhin yi, n Istakiyi oza yeye yi.<verse eid="ROM 16:9"/></para>
  <para style="p">
    <verse number="10" style="v" sid="ROM 16:10"/>Fye ɓi Abalis gna gami oza n Dagayi ye, fya ɓi aza gna n ɓa fi ɓai zhin tnu-tnu n Aristo bulus puwa nyi. <verse eid="ROM 16:10"/><verse number="11" style="v" sid="ROM 16:11"/>Fye ɓi Harodiyana omi bye gna, fya ɓi a Yesuviyi gna n ɓa zhin afyenu fi n Narkissus puwa nyi. <verse eid="ROM 16:11"/><verse number="12" style="v" sid="ROM 16:12"/>Fye ɓi Tarifaina gna n Tarifusayi Dagayi a tnu-tnuyi, n Barsisa yi n wa zhin tnu-tnu mwa ga Dagayi nyi. <verse eid="ROM 16:12"/><verse number="13" style="v" sid="ROM 16:13"/>Fye ɓi Rufus gna gami oza n Dagayi a kni ga Wohin, wa ze wonya, n wo iya yeyeyi, n wo la ze omi iya yeyeyi nyi. <verse eid="ROM 16:13"/><verse number="14" style="v" sid="ROM 16:14"/>Suku-suku fya ɓi Asinkiritus gna n Filiguna, n Harmisayi n Batrubas yi n Harmasayi n na aza jeyi n ɓa kusun n ɓayi. <verse eid="ROM 16:14"/><verse number="15" style="v" sid="ROM 16:15"/>Fye ɓi Flubugusa gna n Juliya yi n Niriyus yi, n wo mapuiyi n Ulumbasayi, aza gyi-gyi-yi n ɓa kunsun n ɓai nyi. <verse eid="ROM 16:15"/><verse number="16" style="v" sid="ROM 16:16"/>Fye dna aje abwado, ikklisiya n ya vinya tnu fye n ɓa gnaɓiyi.<verse eid="ROM 16:16"/></para>
  <para style="p">
    <verse number="17" style="v" sid="ROM 16:17"/>Nsaiye, ɓeda gmanyi n mi cei lo ma da kafin mi zo n wasika ye yi. Fye la pmiya n na aza n ɓaɓe n na ajegnayi ɓai shan aza gaiciya ga a shan. Ɓai ɓe n wuwuyi nkwo wu gbo, n doyi n aku wu fye. <verse eid="ROM 16:17"/><verse number="18" style="v" sid="ROM 16:18"/>A zayi pya ta zhin tnu-tnu ga eyi Dagayi Yesu nun, ama ɓaye gyiba ga ɓahin nu. Ɓa zhin a ɓeda kpedayi nu, aza nɓato ceceyin, ɓata wo ɓa kwoce dnan. <verse eid="ROM 16:18"/><verse number="19" style="v" sid="ROM 16:19"/>Ama zaho-zahoi kpelo nge fye gni-a-gni lo cewo dna n gaiciya. Deye dami a gmalo. Miye fya sase cewo dna n nya n kwo bmiya, fya abwa kunya n nya n kwo to bmiyan. <verse eid="ROM 16:19"/><verse number="20" style="v" sid="ROM 16:20"/>Safyewyi, Shekwoyi bugbafu nya wo ɓa bma shaitan ya n fya pita sin ta. Anaɓarka nɓa kun n yi Dagayi Yesu Kristi aba ɓa kun-sun n fyei.<verse eid="ROM 16:20"/></para>
  <para style="p">
    <verse number="21" style="v" sid="ROM 16:21"/>Timatawus omi tnu-tnu kun zhinyi, n Lukiyus yi, n Yasunayi, n Susibatrus yi, omi ebye ɓa tnu fye n ɓa gna ɓiyi. <verse eid="ROM 16:21"/><verse number="22" style="v" sid="ROM 16:22"/>Omi Tartiyus n mi ka Bulus wasikaye nyi, mi tnu fye n mi gnaɓiyi ce n gye Yesu viyi do. <verse eid="ROM 16:22"/><verse number="23" style="v" sid="ROM 16:23"/>Gayus wa gna nge mi ɓi fye gna ga wo, mi zhin wo zhiɓeyi nu, ikklisiya yezhi lo nwo puwa nu n ya. Arastus maʼaji, tnu fye n wo gnaɓiyi n lonu Kawartus eyi zado. <verse eid="ROM 16:23"/><verse number="24" style="v" sid="ROM 16:24"/>Sai n wyihoi, Alheri Dagayi Yesu Kristi nya kwo kunsun n fyei vinya.<verse eid="ROM 16:24"/></para>
  <para style="p">
    <verse number="25-27" style="v" pubnumber="25,26,27" sid="ROM 16:25-27"/> Mi fi fye n Shekwoyi akun, n wo ɓa mi wa ga fye kala, fya mizhi n Dagayi nyi shi Nabari Manayi da. Shi ma gna fye n wu nyi. Shekwoyi gni-gni shiri nyi ntu n fye ɓo abyedo n soshi tnuyi n sapa. Ama shi anabi ɓei ku pmada shi Shekwoyi wa gbe, a zhin Nabari ye waʼazi lo n na abaho-bahoi, n na bai aza vinya n na anyi, ɓa ga Kristi gaiciya ɓa vi wo ɓo. Shekwoyi gmanyi n cece wum wo nu nyi, mwa-mwa kunsun n woi ntu n Yesu Kristi ɓo. Har nyalo-nyalo Amin.<verse eid="ROM 16:25-27"/></para>
  <chapter eid="ROM 16"/>
</usx>
