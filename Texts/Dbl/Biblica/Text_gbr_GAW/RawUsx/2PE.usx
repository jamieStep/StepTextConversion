<?xml version="1.0" encoding="UTF-8"?>
<usx version="3.0">
  <book code="2PE" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">BITRUS II</para>
  <para style="toc1">Bitrus Bayi</para>
  <para style="toc2">Bitrus II</para>
  <para style="toc3">Bitrus II</para>
  <para style="mt1">BITRUS BAYI</para>
  <para style="im">Bitrus wasika Bayi</para>
  <para style="im">Ɓeda awyega Bitrus</para>
  <para style="im">Nyakayi–Bitrus nu</para>
  <para style="im">Aba nwo ɓei dna–A ta kpe lon</para>
  <para style="im">Aye–A.D. 66</para>
  <para style="im">Aɓo nɓa kafi–Bitrus ɓei ka wasika ye, wa kpe fi, wa da ɓeda tu aɓo ɓo nɓa ɓa zhin woi la fi. Wa ga a Yesu-viyi bugba kala ge na gyi abye n gaiciya nabari manayi yekpeyi n mwa-mwa yi dna nzafun. Woi wu ɓa shi amalami akatai ɓa ɓe nɓa wu-wuyi dna iklisiya. Wa zo woi wu ɓa ge nwyihoi Yesu ɓe lo wo zo anyi kwo-kwoyi, ntu ce nu yi to ye nnanyi yi m.</para>
  <para style="iot">Aɓo-tukwo:</para>
  <para style="io1">1. Zokwo mwa-mwa nya dna nzafun <char style="ior"><ref loc="2PE 1:1-21">1:1-21</ref></char></para>
  <para style="io1">2. Pmagna tu amalami katai ɓo <char style="ior"><ref loc="2PE 2:1-22">2:1-22</ref></char></para>
  <para style="io1">3. Bugba kala ga ntu Yesu ɓe-ɓe ɓo <char style="ior"><ref loc="2PE 3:1-18">3:1-18</ref></char></para>
  <para style="imte1">Bitrus Bayi</para>
  <chapter number="1" style="c" sid="2PE 1"/>
  <para style="p">
    <verse number="1" style="v" sid="2PE 1:1"/>Wasika nkwo gmi n Siman Bitrus aba, Yesu Kristi fyenu n tnu-tnuyi. Kwoi lo aza ba vinya n ɓa ku gaiciya ga latu nya bwa eyi-nya pya nyi, dna n ɓefyece eyi Shekwoyi, n eyi Gniyi Yesu Kristi nya yi.<verse eid="2PE 1:1"/></para>
  <para style="s1">Fye Kpe Wo Ye Ndudu</para>
  <para style="p">
    <verse number="2" style="v" sid="2PE 1:2"/>Fye ye Shekwoyi alheri lo woye ga fye lo abye? To, fye tumwi fya kpe woye lo abye-abye. <verse eid="2PE 1:2"/><verse number="3" style="v" sid="2PE 1:3"/>Ntuge n fye kpewoye labye, wo ɓa ga fye, dna nwo iko yakwo, anya vinya n fye ɓa pmai, ntu na sase manai ɓo: har wo zhin wa gayi owo latu n ɓemanai yi. <verse eid="2PE 1:3"/><verse number="4" style="v" sid="2PE 1:4"/>Dna wo iko yakwo, woku anyabwaje gayi n anabarka manai yi nwa zhin yi alkawali nyi. Wato woku alkawali zhin ge woɓa gniyiya n shakpe, n cegyeyi nkwo sheyigun ɓa nyi, wa pmi wa gayi owo ɓefyece.<verse eid="2PE 1:4"/></para>
  <para style="p">
    <verse number="5" style="v" sid="2PE 1:5"/>Ama kafin fye gwo anabarka ye, fye n na pmailo n nyai n kwo du gaiciya ga, tilas fya zhin atna fya ze aza manayi; har ma kwo to zotu lo ɓon, ntuge fye na pmailo fya kpe Shekwoyi ye lo abye-abye, fya kpe enya ye n wo cei pma fya zhin. <verse eid="2PE 1:5"/><verse number="6" style="v" sid="2PE 1:6"/>Nnavun fye tumwi fya ga ofye ɓopwawo nnabai fya ze amizhiyi nna Shekwoyi zokwo viyi yi, fyei fa Shekwoyi wa wu fye zokwo dna na gmada. <verse eid="2PE 1:6"/><verse number="7" style="v" sid="2PE 1:7"/>Deye nu ɓa zhin fya wo azaje agmada, fya yeɓa ce har n shince n ʼkni yj. <verse eid="2PE 1:7"/><verse number="8" style="v" sid="2PE 1:8"/>Nfya gyabye lonu, fye ɓa gna kala bwa-bwa dna zafun har fya ze aza apmada n yi Dagayi Yesu Kristi aba. <verse eid="2PE 1:8"/><verse number="9" style="v" sid="2PE 1:9"/>Ama oza nwo to vi aɓeye n gaiciya ga avun, wo zhin wyebuai nu, kwo wo ta gye wyeba cewon, woi la zamwi ge wa bwa kala wa sase manai ga Dagayi.<verse eid="2PE 1:9"/></para>
  <para style="p">
    <verse number="10" style="v" sid="2PE 1:10"/>Ntucenu, oma zaje, fye zhin tnu-tnu fya fyehin yi, fya wu ge fye filo n naza n Shekwoyi wa yi, woi kni. Nlonu fye ta ce bwonyin, kwo fya miyan. <verse eid="2PE 1:10"/><verse number="11" style="v" sid="2PE 1:11"/>Shekwoyi ɓa gu fye eshe abwokun-mi ya bmam, ntuge fya lo owo ebemi nyalo-nyalo nya eyi Dagayi nya, n ʼyi gniyi yi, Yesu Kristi.<verse eid="2PE 1:11"/></para>
  <para style="p">
    <verse number="12" style="v" sid="2PE 1:12"/>Miye ma ce fye ɓepa cici n na ɓeye tukwo, kwo shikwo nyi fye kpeɓa yelo, fyei viɓa lo cewo. <verse eid="2PE 1:12"/><verse number="13-14" style="v" pubnumber="13,14" sid="2PE 1:13-14"/> Ama Dagayi Yesu Kristi ku wumi ge ema nyipyei n na nyiye, ɓaku ga nu, miɓa fi esa fyewyi sa n mi ye wye-wyeyi lo kpa, miɓa tnu fye na ɓepayei cici, <verse eid="2PE 1:13-14"/><verse number="15" style="v" sid="2PE 1:15"/>nna wyetui ge ɓa lo fye mi dei-dei n nabai fye-e paɓa ɓo mi yi la-laka n nanyi.<verse eid="2PE 1:15"/></para>
  <para style="p">
    <verse number="16" style="v" sid="2PE 1:16"/>Ntuge yi to ɓei zhin yi ta fye aza cece osi nun, esa yi ɓei wufye iko eyi Dagayi Yesu Kristi nya nwo jeze-ɓei nyin. Oma wye ku gye owo mwamwa n wo latu yi. <verse eid="2PE 1:16"/><verse number="17-18" style="v" pubnumber="17,18" sid="2PE 1:17-18"/> Mʼɓei tu n epe Gyi-gyi-yi sanu wo ɓei bmiyana n mwa n Shekwoyi owo Dada ɓei gawo nyi. Mʼɓei ku wo, begye yakwo, ikoda, latu nya, kwoi gmi n ʼshe kwoi ci ge, “omi Nugun ye-yei nu nyi. Owo ɓo dami n mwa.”<verse eid="2PE 1:17-18"/></para>
  <para style="p">
    <verse number="19" style="v" sid="2PE 1:19"/>Ntu cenu yiku gye yi-i ku kpe ge oɓo na anabi ɓei danyi kwo laze gaiciya. Kwo ɓa bma fye zhin, fya ku bugba ga enya ɓa ɓei kanyi, ntuge she buzangna zhin kwa bmiyana fi n na wyegma ba nyi, oɓa ɓeda bmayi zhin yi kpe aɓo ye n ɓa ɓei ɓa dna yi wyegma n dnaɓo. Ama esa nfya dna gaiciya manai a anabi nya wye, buzangna bmiya fi n fya bugba n sayi Kristi-Kpasu Labmi nya-wa bmiya fi fye n fya bugba mi. <verse eid="2PE 1:19"/><verse number="20-21" style="v" pubnumber="20,21" sid="2PE 1:20-21"/> Ama fye ku kpe ge a anabi ɓeda doho-dohoi to lo n kwo kadna n litafi n ɓa ɓei zhin ko nubo nɓahin tukwo yim. Zafun Gyi-gyi-yi nu ɓei dna n na ɓefyecei-ye mi, woi ga ɓa nabari gaiciya nya n kwo gmi n Shekwoyi aba.<verse eid="2PE 1:20-21"/></para>
  <chapter eid="2PE 1"/>
  <chapter number="2" style="c" sid="2PE 2"/>
  <para style="s1">Amalami Akatai Nɓa ɓegbednayi</para>
  <para style="p">
    <verse number="1" style="v" sid="2PE 2:1"/>Ama a anabi akatai ɓei nyi nna nyipyei avun nyace, ngye shi amalami akatai ɓa kun nfye mi nyi. Ɓa ɓei ce akata nʼgbai tu n Shekwoyi tukwo, ɓai pmi avun wu ɓa Dagayi nwo ɓei si ɓa nyi; ama wahala bwi-bwi nya ɓelo tu nɓa jtukwo npye-pyei. <verse eid="2PE 2:1"/><verse number="2" style="v" sid="2PE 2:2"/>Aza n mwa begye ɓei vi oɓa kata, nge anagbai zhin to zhin ɓenukwoi nun. Ntu ɓa ɓo, aɓei kpe Kristi n wo zokwoi agye. <verse eid="2PE 2:2"/><verse number="3" style="v" sid="2PE 2:3"/>Amalami ye, ntu ɓa shakpe ɓo, ɓa ɓei gna fye ɓeho-ɓehoi ntuge ɓa bwa fye agyiwye. Ama Shekwoyi ɓei laɓa zunkni tunyi n sapa, oɓa bwi-bwi tulo n zokwo. <verse eid="2PE 2:3"/><verse number="4" style="v" sid="2PE 2:4"/>Gama Shekwoyi to ɓei fa amalaika n ɓa ɓei zhin laifi nyin, ama wa sheɓa yafi n anapi, nfi agma fifiyi fi nabmi awyegmanya ɓa pmi wadawyi. <verse eid="2PE 2:4"/><verse number="5" style="v" sid="2PE 2:5"/>To wa fa aza a sapa yim akpe Nuhu, oza n wo ɓei daɓo ga Shekwoyi, n wo puwayi aza ngun tnaba, ama Shekwoyi wa wu anyi vinya n nuwan yakwo yi. <verse eid="2PE 2:5"/><verse number="6" style="v" sid="2PE 2:6"/>Nnavun wa ze Sodom n Gomora azhiyi otnu, wa wun ɓaya nanyi wyeba, wa zeɓa mutu nya na tna?-?Shekwoyi viyi aba n nabye, ɓa pa ɓa wodna.<verse eid="2PE 2:6"/></para>
  <para style="p">
    <verse number="7-8" style="v" pubnumber="7,8" sid="2PE 2:7-8"/> Ama dna n esa gmanyi Dagayi wa gni Lutu, n Sodom ntuge wo ɓei zhin oza manayi nu, aɓo nukwoi n wo ɓei zhin woi gye laɓa fyegyi-fyegyi nyi, ɓa ɓo zhin ɓai san wo nya. <verse eid="2PE 2:7-8"/><verse number="9" style="v" sid="2PE 2:9"/>Ntu cenu, Dagayi ɓami wa gni yi n na jaraba n ɓa shegun yi laɓa nyi, wa gyi abye n na aɓo nukwoi tayi har owa da nyipyei-a ɓe. <verse eid="2PE 2:9"/><verse number="10" style="v" sid="2PE 2:10"/>Wo gna minagyi gyi n na zai n ɓa vi ɓa aɓo nukwoi, aɓo pwawo shakpenya, n na zai n ɓa mwa ɓahin ttukwo, ɓai kpe Shekwoyi aza agye ntna edna. <verse eid="2PE 2:10"/><verse number="11" style="v" sid="2PE 2:11"/>Koda-yake amalaika n ɓa zhi n Dagayi abye nyi, ɓa iko yi lo n kala yi ndu a malami a katai ye, ɓata da ɓa ɓenukwoyi n Shekwoyi abam.<verse eid="2PE 2:11"/></para>
  <para style="p">
    <verse number="12" style="v" sid="2PE 2:12"/>Ama a malami a katai ye zhin aza mama nu, ɓa wu gmanyi-gmanyi n na nyakpai nu, ɓai zhin aɓo ɓa cei pma; ngye anyakpa nna maɓa a wan ai wu nyi. Ɓa zhin ɓa ma iko wyegma nya esan nɓa ta kpe kwo yem; ai aɓa duɓa ɓoya ɓedo na aljanu yi viyan n iko anapi nyai ɓe.<verse eid="2PE 2:12"/></para>
  <para style="p">
    <verse number="13" style="v" sid="2PE 2:13"/>Lada nyi n na malami ye ɓei gwo ntu ɓa laifi ɓo. Ntuge ɓa sase fi nanyi da nukwoi fyegyi-fyegyi, ɓa zhin a vinyikwo nya nu n na aci gusai n fyaba, ɓa dna fye kwoce, ɓai sasefi n na laifi nukwoi n sahoi, har ɓai lofi nfya gmada ye-ye nya ngyeɓa zhin aza manayi. <verse eid="2PE 2:13"/><verse number="14" style="v" sid="2PE 2:14"/>Nyikwoza to lo n ɓa ta shi wo ashakpe wyem, anagbai zhin yi ta kun ɓam, ɓai dna aza kwoce n ɓa to mizhi m, ɓai tu ɓahin mwi ɓa ze ashakpewoyi, aɓi bwi-bwi-yi nu aknituyi. <verse eid="2PE 2:14"/><verse number="15" style="v" sid="2PE 2:15"/>Ɓaku bwi zokwo ɓaku ze ngye Balamu Basura nugun, nwo ɓei kayadna n ye-ye n na gyiwyei, n wo ɓei ye wa bwa dna n ɓenukwoi zhin nyi. <verse eid="2PE 2:15"/><verse number="16" style="v" sid="2PE 2:16"/>Ama aɓo la wo kun ntu wo laifi ɓo, esa nu zhagawyi ɓei daɓo n woi n zanyi-kwoci begye yi, kwa kma anabi ɓenukwoyi-zhin.<verse eid="2PE 2:16"/></para>
  <para style="p">
    <verse number="17" style="v" sid="2PE 2:17"/>Aza deye pya to na pma yin ngye adnabminu nɓaku wo, nwu gye a ɓa bwa nyaho-manai nɓa, ama awo, ɓato mizhim ngye ogma gyesa, n ese ku kwo ya nyi. Aku ɓa zunkni lo cei ʼbwo tna ceyi wyegmaanya. <verse eid="2PE 2:17"/><verse number="18" style="v" sid="2PE 2:18"/>Ɓai gma n ɓa laifi yi n gbegyi yi, ɓai zhin apma n nayi shakpe yi, ɓai je aza gnifi n ɓenukwoi zhin n sato mwa shi ɓa pwo cem.<verse eid="2PE 2:18"/></para>
  <para style="p">
    <verse number="19" style="v" sid="2PE 2:19"/>Ɓai ci ge, “Ata gnifye ntu ɓemanai zhin ɓo nun, ntu cenu fye ɓa mi fya zhin ɓenukwoi ɓedo, fye zhin ɓo kwo dafye, fye la bugba leya.” Ama a malamiye n ɓa ga fye loloya n owa nyi, n ɓahin tukwo ɓa pa-pai lo n zhin alaifi fyenu, n bwibwi. Ntuge oza zhin enya fyenu nu nkwo woi wan shi. <verse eid="2PE 2:19"/><verse number="20" style="v" sid="2PE 2:20"/>Esanu oza la pwo n aɓenukwoyi anyi nya zokwo, ntu yi Dagayi n Gniyi yi Yesu Kristi yekpe ɓo, wa je lodna n laifi wa ze kwo fyenu njesun, wo zhin wa gna sapa wunya. <verse eid="2PE 2:20"/><verse number="21" style="v" sid="2PE 2:21"/>Kwo ɓei ɓa gna bmiya ngye to wo ye kpe Kristi zokwo yem, afa odo n wo ku kpeye, wa pmi avun wu owa wyidna gyigyi-yi n na ɓei ku gawo nyi. <verse eid="2PE 2:21"/><verse number="22" style="v" sid="2PE 2:22"/>Anyi ɓesi-si kwo-kwoi lo ai cige, “Omui zhin kwa jeze ɓe da okwatu, a fu burutu nuwan kwa jezeɓe kwa nya kma-kma dna na denbi nu.” Kwo wu lonu, n naza ba n ɓa jeze ɓeda ɓa laifi.<verse eid="2PE 2:22"/></para>
  <chapter eid="2PE 2"/>
  <chapter number="3" style="c" sid="2PE 3"/>
  <para style="s1">Yesu Ɓa Jezeɓe</para>
  <para style="p">
    <verse number="1-2" style="v" pubnumber="1,2" sid="2PE 3:1-2"/> Omi wasika bayi nyi nfyaba, oma zaje, n ɓa gun aba mi, mi zhin atna ma cefye ɓe pa n fya yemi, nna nyaɓo n fye shin ye kpelo, aɓo n fye ɓei tumwi n na anabi agyi-gyi-yi aba n ʼyi ɓedo atnutnu-yi, n ʼyi ɓei ɓe fye n ɓeda eyi Dagayi, n Gniyi nyai nyi.<verse eid="2PE 3:1-2"/></para>
  <para style="p">
    <verse number="3" style="v" sid="2PE 3:3"/>Kmisunyi, miye ma pa fye ge dna n na nyi-pyei kmaknayi, agyekpei ɓei ɓe nɓa ɓei zhin aɓo nukwoi doho-dohoi nɓa kpelo, ɓai ma gaiciya ʼsan. <verse eid="2PE 3:3"/><verse number="4" style="v" sid="2PE 3:4"/>Ɓa ɓei caɓo n layinu ge, “Ce Kristi ɓei ku gna ge wo jeze ɓelo ko? Woi gnina? Wota shan ɓem. Tunyi n sapa shi zaho-zahoi pa ɓelo sun, anya to shando shiɓa ɓei wun esa n na ɓei zhin anyi nyim.”<verse eid="2PE 3:4"/></para>
  <para style="p">
    <verse number="5-6" style="v" pubnumber="5,6" sid="2PE 3:5-6"/> Ɓa yi ɓahin ge ɓa zamwi ɓai gwokpe ge Shekwoyi ɓei ku anyi zo n nuwan yakwo yi, n na anyi zhin avun, n wo ɓeda egbe nyai, woi ɓo bwa apma zhin n nuwan yi nu wa gmi anyi shi n nuwan yi shekwo-gun njesun. <verse eid="2PE 3:5-6"/><verse number="7" style="v" sid="2PE 3:7"/>Shekwoyi la gbetu ga njesun ge ala anyi ye n eshe yi pmi shi n tu ena ɓo, n wada nyipyei wyiyi, wyi yi naza nukwoi ɓei bwi cei nyi.<verse eid="2PE 3:7"/></para>
  <para style="p">
    <verse number="8" style="v" sid="2PE 3:8"/>Ama fye to ze deye amwin, oma nugundo yeyeyi, nge aye dubu, kwo nyipyei gmanyi ɓa wu ngye nsu nu n Dagayi abam. <verse eid="2PE 3:8"/><verse number="9" style="v" sid="2PE 3:9"/>Wota zhin kalala nu n tu wo alkawali jezeɓenya ɓon, kwo da yake ko wu lonu n saho. Ama wo pminu, n dalili manai-ge woto cei pmalo zaho-zaho ya bwim, wo ye ga a ɓenukwoi zhinyi esa nu ɓa ye abui. <verse eid="2PE 3:9"/><verse number="10" style="v" sid="2PE 3:10"/>Dagayi nyipyei ɓelo ntna kmakma, ntna esa dnayi ngye evi, nsayi eshe ɓei kmi kwoi duya wyeɓo yakwo yi, anya ɓa kpe na nyibmana ena ɓei gyi ɓa, ekni nna nyai ɓa kpe kwo, ena ɓei gyiɓa vinya.<verse eid="2PE 3:10"/></para>
  <para style="p">
    <verse number="11" style="v" sid="2PE 3:11"/>Tunda anya vinya n shegunyi laɓa ɓa ɓei wuya, ashe ko to bmiya lo ya se ase gyi-gyi yin? <verse eid="2PE 3:11"/><verse number="12" style="v" sid="2PE 3:12"/>Fye shi nyipyei yi awye, okwo ɓe-ɓe pwai wo fye, ewyi n Shekwoyi ɓei dna eshe cei nyi anya ɓa kpe nanyi bmana vinya ɓa ɓei wuya fi nna nyitala. <verse eid="2PE 3:12"/><verse number="13" style="v" sid="2PE 3:13"/>Ama yi pmi Shekwoyi ɓahin ɓeye, ɓai ye ɓeda bmapmi kasa-ɓala wo a wasika pmibwa ɓai da aɓo n wo to ɓei zhin nufin, shi ɓa shin zhin n na littafi ajeyi-oɓa gyiba kuwa bwi-bwinu alkawalinu, eshe woyi nya, n nanyi woyi yi, aba n ɓefyece nu bwa sese. <verse eid="2PE 3:13"/><verse number="14" style="v" sid="2PE 3:14"/>Oma nugundo ye-yeyi, sa fye zhilo fyei pmi nyipyei ye, Owo ɓeɓe nya, fye zhin kukari fya sase ntna ɓenukwoi zhin yi, fya sase n gyi-gyi-yi, n bugba fuyi n wa bye.<verse eid="2PE 3:14"/></para>
  <para style="p">
    <verse number="15-16" style="v" pubnumber="15,16" sid="2PE 3:15-16"/> Fye pa nya kwo zhin woyi pmi. Wo ga yi ʼsa nu, yi lo azaje n gni-gni ɓeda yi. Eyi zado ce-cei, n ye-yei da yi Bulus, woku aɓeye kafi n wo a wasika homi. Owa ɓeda ho dnaɓo lo a kpeɓa awyeɓa, aza lo kuwa n ɓa ku ze a acijeyi dna n ɓahin ɓeye, ɓai ye ɓeda bmapmi kasa, ɓa la wo wasika pmibwa ɓai da aɓo n wo to ɓei zhin nufin, shi ɓa shin zhin n na littafi ajei oɓa gyiba kuwa bwi-bwi nu.<verse eid="2PE 3:15-16"/></para>
  <para style="p">
    <verse number="17" style="v" sid="2PE 3:17"/>Mila atnubua pmafye gni to esayi ɓem, ema-zaje-ye-yei, n nabai nfye ɓa kawye to aza nukwoi ye pya ɓa dna fye kwoce har fya miya nfye mizhi mim. <verse eid="2PE 3:17"/><verse number="18" style="v" sid="2PE 3:18"/>Ama fye mwa fi n alheri, n yekpe yi eyi Dagayi n Gniyi yi Yesu Kristi nya. Mwamwa vinya n latu yakwo yi, ɓa kunsun woi nyalo-nyalo. Amin. Sai wyihoi.<verse eid="2PE 3:18"/></para>
  <chapter eid="2PE 3"/>
</usx>
