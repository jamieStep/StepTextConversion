<?xml version="1.0" encoding="UTF-8"?>
<usx version="3.0">
  <book code="PHM" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">FILIMON</para>
  <para style="toc1">Filimon</para>
  <para style="toc2">Filimon</para>
  <para style="toc3">Filimon</para>
  <para style="mt1">FILIMON</para>
  <para style="im">Ɓeda awyega Filimon nya</para>
  <para style="im">Nyakayi–Bulus nu</para>
  <para style="im">Aba nwo ɓei dna–Roma</para>
  <para style="im">Aye–A.D. 61-62</para>
  <para style="im">Aɓo nɓa kafi–Filimon ɓei zhin Yesu-viyi nu dna n Kolossi, wo ɓei nfyenu hoi ai yi wo ge Onisimus, wa busi wa lo har Roma. Nɓo nu nwo ɓei wo nabari manayi n Bulus aba, wa gaiciya ga. Bulus wa ka Filimon wasika ye, ntu ge wa ga wo bugba kala wa gwo Onisimus njesun, to ge ngye fyenu m, amma ngye owo zado Yesu-viyi. Nsayi Onisimus wa ɓa sun nna pmayi n Filimon aba ɓedo n Shekwoyi tnu-tnu–yi.</para>
  <para style="iot">Aɓo-tukwo:</para>
  <para style="io1">1. Bulus gnaɓi ga Filimon <char style="ior"><ref loc="PHM 1:1-3">1-3</ref></char></para>
  <para style="io1">2. Bulus wa ci Filimon <char style="ior"><ref loc="PHM 1:4-7">4-7</ref></char></para>
  <para style="io1">3. Bulus wyegyi ntu Onisimus ɓo <char style="ior"><ref loc="PHM 1:8-21">8-21</ref></char></para>
  <para style="io1">4. Ɓeda kmaknayi <char style="ior"><ref loc="PHM 1:22-25">22-25</ref></char></para>
  <para style="imte1">Filimon</para>
  <chapter number="1" style="c" sid="PHM 1"/>
  <para style="p">
    <verse number="1" style="v" sid="PHM 1:1"/>Wasika ye gmi n mi aba nu Nabari manayi Yesu Kristi nya ɓo, ɓedo Omi zadoyi, Timatawus. <verse eid="PHM 1:1"/><verse number="2" style="v" sid="PHM 1:2"/>Kwoi lo Filimon aba, eyi tnu-tnu kun-zhinyi, oza ye-yeyi, n ikklisiya yi n kwo zhin kwa yezhi n eho puwa nyi, n Abfiya eyi mapui ɓedo n Arkibbusa yi n wo zhin Yesu soja n gye mi nyi. <verse eid="PHM 1:2"/><verse number="3" style="v" sid="PHM 1:3"/>Fa Shekwoyi eyi Dada n Dagayi Yesu Kristi yi wa ga fye owo anabarka n bugba-fuyi.<verse eid="PHM 1:3"/></para>
  <para style="s1">Bulus Wyegyi</para>
  <para style="p">
    <verse number="4" style="v" sid="PHM 1:4"/>Mi zhin Shekwoyi godiya cici esa n ma zhin aduwa ntu ho ɓo, Filimon, omi ʼza ye-yeyi. <verse eid="PHM 1:4"/><verse number="5" style="v" sid="PHM 1:5"/>Gama mi wo oho ye-ye n kpemayi ɓo lo n Dagayi Yesu n wo aza yi. <verse eid="PHM 1:5"/><verse number="6" style="v" sid="PHM 1:6"/>Mi zhin aduwa mi gna aza oho gaiciya ga ɓo, kwo ɓa shi ɓa wye-wyeyi ce, shi ɓa gye anya a manayi n ho, n ɓa kun n Kristi Yesu aba nyi. <verse eid="PHM 1:6"/><verse number="7" style="v" sid="PHM 1:7"/>Omi n mihin mila gyiba bwa, bugba buyi nya n emi fuyi n ho ye-yeɓo, emi zado, ntuge oho ɓemana-zhin, bma Shekwoyi aza bugba zhin lo.<verse eid="PHM 1:7"/></para>
  <para style="p">
    <verse number="8-9" style="v" pubnumber="8,9" sid="PHM 1:8-9"/> Nsaiye, miye ma nyaho bmazhin gmanyi. Mi ɓa mi ma nya ho ce dna n Kristi, gama nya manayi nu, n kwo kunce ha zhin. Ama mi ye ho lo, mi gnaye ma nya ho. Omi, Bulus, zakwoyi n saiye dna n kurkuku ntu Yesu Kristi ɓo. <verse eid="PHM 1:8-9"/><verse number="10" style="v" sid="PHM 1:10"/>Omi wyegyi, nge, ha wu Onisumus alheri, n na gniwo ga Yesu dna n ya, mi yi dna n na agmanyi. <verse eid="PHM 1:10"/><verse number="11" style="v" sid="PHM 1:11"/>Onisumus nwo maʼana ge, (“Apma”) wo to ɓei n na apma yin n sapain, ama nsaiye wo n na apma hin-hin yi lo, n yi aba vinya. <verse eid="PHM 1:11"/><verse number="12" style="v" sid="PHM 1:12"/>Mi tnu n woi n ho aba njesun, emi bugba gnisun lo n woi.<verse eid="PHM 1:12"/></para>
  <para style="p">
    <verse number="13" style="v" sid="PHM 1:13"/>Mi ɓei n cei pma ma wo shi n ya, esa n mi dna n cei n ya n na agma, ntu Nabari manayi waʼazi zhin ɓo, owo bmazhin ɓei ɓa ze ngye oho nu bma mi zhin. <verse eid="PHM 1:13"/><verse number="14" style="v" sid="PHM 1:14"/>Ama mi to ɓei n cei pma ma zhin ce n tna ho ayen. Mi to ɓei n cei pma ha zhin ɓemana tilas nun, ama n ho bugba yei. <verse eid="PHM 1:14"/><verse number="15" style="v" sid="PHM 1:15"/>Kpekni ho ɓa zhin kwo nubo n lai, nge wa busi n ha aba esa fyewyi ntuge wa ze oho nya nyalonyalo. <verse eid="PHM 1:15"/><verse number="16" style="v" sid="PHM 1:16"/>Wo to ye zhin fyenu nu, ama nyaho n du ɓo, Madoyi ye-yei, tun baga n mi aba ba, nsaiye wo ɓa gna sun n na pmayi n ho aba, ntuge wo to zhin fyenu nun gmanyin, ama oho mado dna n Kristi.<verse eid="PHM 1:16"/></para>
  <para style="p">
    <verse number="17" style="v" sid="PHM 1:17"/>Nmi zhin ho nugundo hin-hin yi nu, gwo wo n na agmadai, shi ho ɓa gwo mi nyi, emi yi nu a ɓe ho aba. <verse eid="PHM 1:17"/><verse number="18" style="v" sid="PHM 1:18"/>Ngye wo ku ɓenukwoyi nu zhin ho, kwo wa wyi ho vi nu, ɓi mi nu ta, mi ɓa gba ho. <verse eid="PHM 1:18"/><verse number="19" style="v" sid="PHM 1:19"/>Mi ɓa gba ho kwo ta, (“emi Bulus mi la ye mi ɓa gaho, cenu zhin mi yi kakwo fi n ya n mi abwayi,”) Mita wu ho shi ho n tayi shi mi lon, Ɓehin-hin ho n hohin wye-wyeyi tainu shi mi. <verse eid="PHM 1:19"/><verse number="20" style="v" sid="PHM 1:20"/>E, emi zado ye-yei, gami agmada dna n ye-ye n na bai emi bugba ɓa ci Dagayi.<verse eid="PHM 1:20"/></para>
  <para style="p">
    <verse number="21" style="v" sid="PHM 1:21"/>Mika wasika ye ntuge mi kpelo ho ɓa zhin oɓo n ma gna ho, har n diya ɓo.<verse eid="PHM 1:21"/></para>
  <para style="p">
    <verse number="22" style="v" sid="PHM 1:22"/>La a zhiɓei nyakun zhin aba gami, gama mi n na wyetuyi lo Shekwoyi ɓa wo fye aduwa ma ɓe fye aba esa fyewyi.<verse eid="PHM 1:22"/></para>
  <para style="p">
    <verse number="23" style="v" sid="PHM 1:23"/>Abafros emi kurkuku kun zhinyi, n wo dnalo n ya, ntu n Kristi Yesu waʼazi zhin ɓo nyi, wo tnu fye lo n gnaviyi. <verse eid="PHM 1:23"/><verse number="24" style="v" sid="PHM 1:24"/>N Markus yi, Aristakus yi, n Dimas yi n Luka yi, emi atnu-tnu kun zhin yi.<verse eid="PHM 1:24"/></para>
  <para style="p">
    <verse number="25" style="v" sid="PHM 1:25"/>Anabarka eyi Dagayi Yesu Kristi nya ɓa kunsun n ho zafunyi.<verse eid="PHM 1:25"/></para>
  <chapter eid="PHM 1"/>
</usx>
