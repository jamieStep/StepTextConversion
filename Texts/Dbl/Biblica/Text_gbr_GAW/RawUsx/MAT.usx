<?xml version="1.0" encoding="UTF-8"?>
<usx version="3.0">
  <book code="MAT" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">MATTA</para>
  <para style="toc1">Matta</para>
  <para style="toc2">Matta</para>
  <para style="toc3">Matta</para>
  <para style="mt1">MATTA</para>
  <para style="im">Ɓeda Awyega Matta nya</para>
  <para style="im">Nabari Manayi shi Matta ɓei ka</para>
  <para style="im">Nyakayi – Matta nu</para>
  <para style="im">Aba nwo ɓei dna – Antakiya</para>
  <para style="im">Aye – A.D. 60–70</para>
  <para style="im">Aɓo nɓa kafi – Matta ɓei zhin gadu-gwoyi nu, Yesu wa yi wo ge wo vi wo, nwo tnu-tnu ya sa. Wo ɓei zhin awye seida da nu tu aɓoye ɓo n wo cei ka fi nyi. Wa ya nabari ga ngye shi aɓei ma Yesu n ɓinyikwoyi aba, nwo batizma zhin-yi, nwo jaraba yi. Yesu ɓei ɓe woi zhin wazi Shekwoyi ebe mi nya, oza nwa lo wo ɓa bwa wye-wyeyi nyalo-nyalo nya, ngye oza nwa ga gaiciya. Matta wa gna Yesu wa wu aje ngun atnu, ngye ɓemanazhin, nyawu pei-pei, aɓo-wowozhin, jedoɓe n Shekwoyi ebe mi nunuyi. Yesu fi nwo kala-lai nvingwo, okwo na zo Nabari Manayi ye, n gbega yi ge a lo anyi vinya o da nabari manayi ye Yesu Kristi nya.</para>
  <para style="iot">Aɓo-tukwo:</para>
  <para style="io1">1. Yesu nnayi nwo tnu-tnu yayi <char style="ior"><ref loc="MAT 1:1-4:25">1:1–4:25</ref></char></para>
  <para style="io1">2. Wazi zhin tu npe <char style="ior"><ref loc="MAT 5:1-7:29">5:1–7:29</ref></char></para>
  <para style="io1">3. Wu-wu gbogbo, aɓo wowoyi zhin nwaziyi <char style="ior"><ref loc="MAT 8:1-18:35">8:1–18:35</ref></char></para>
  <para style="io1">4. Ozan lo Urushelima n pmagna kmaknayi <char style="ior"><ref loc="MAT 19:1-23:39">19:1–23:39</ref></char></para>
  <para style="io1">5. Aɓo nɓa ɓa ɓe nabye <char style="ior"><ref loc="MAT 24:1-25:46">24:1–25:46</ref></char></para>
  <para style="io1">6. Yesu fi nwo kala-layi <char style="ior"><ref loc="MAT 26:1-28:20">26:1–28:20</ref></char></para>
  <para style="imte1">Matta</para>
  <chapter number="1" style="c" sid="MAT 1"/>
  <para style="p">
    <verse number="1" style="v" sid="MAT 1:1"/>Yesu Kristi azakwoyi aye nu nyi, Dauda nugun n Ibrahim yi.<verse eid="MAT 1:1"/></para>
  <para style="p">
    <verse number="2" style="v" sid="MAT 1:2"/>Ibrahim ɓei zhin Ishaku dada nu Ishaku wa zhin Yakubu dada, Yakubu wa zhin Yahuda dada ɓedo n wa zajeyi.<verse eid="MAT 1:2"/></para>
  <para style="p">
    <verse number="3" style="v" sid="MAT 1:3"/>Yahuda wa zhin Perez dada n Zerah yi. Tamar nu ɓei zhin ɓa ʼya. Perez wa zhin Hazren dada; Hezron wa zhin Aram dada.<verse eid="MAT 1:3"/></para>
  <para style="p">
    <verse number="4" style="v" sid="MAT 1:4"/>Aram wa zhin Aminadaba dada, Aminadaba wa zhin Nahshon dada, Nahshon wa zhin Salmon dada.<verse eid="MAT 1:4"/></para>
  <para style="p">
    <verse number="5" style="v" sid="MAT 1:5"/>Salmon wa zhin Boaz dada, Rahab nu ɓei zhin wo ʼya. Boaz wa zhin Obed dada, Ruth nu ɓei zhin wo ʼya, Obed wa zhin Jesse dada.<verse eid="MAT 1:5"/></para>
  <para style="p">
    <verse number="6" style="v" sid="MAT 1:6"/>Jesse wa zhin Esu Dauda dada. Dauda wa zhin Solomon dada, Uriya nyikwo nu ɓei zhin owo ʼya.<verse eid="MAT 1:6"/></para>
  <para style="p">
    <verse number="7" style="v" sid="MAT 1:7"/>Solomon wa zhin Rohoboam dada, Rohoboam wa zhin Abija dada. Abija wa zhin Asa dada.<verse eid="MAT 1:7"/></para>
  <para style="p">
    <verse number="8" style="v" sid="MAT 1:8"/>Asa wa zhin Jehoshafat dada, Jehoshafat wa zhin Joram dada, Joram wa zhin Uziya dada.<verse eid="MAT 1:8"/></para>
  <para style="p">
    <verse number="9" style="v" sid="MAT 1:9"/>Uziya wa zhin Jotam dada, Jotam wa zhin Ahaz dada, Ahaz wa zhin Hezekiya dada.<verse eid="MAT 1:9"/></para>
  <para style="p">
    <verse number="10" style="v" sid="MAT 1:10"/>Hezekiya wa zhin Mannase dada, Mannase wa zhin Amon dada, Amon wa zhin Josiya dada.<verse eid="MAT 1:10"/></para>
  <para style="p">
    <verse number="11" style="v" sid="MAT 1:11"/>Josiya wa zhin Jokoniya dada n wa zaje yi (ama ɓa esa n na ɓei lo fyenu tnu-tnu nceyi n Babila nyi.)<verse eid="MAT 1:11"/></para>
  <para style="p">
    <verse number="12" style="v" sid="MAT 1:12"/>Nfyenu tnu-tnu avun, Jokoniya ɓei zhin Shetil dada nu, Shetil wa zhin Zarubbabila dada.<verse eid="MAT 1:12"/></para>
  <para style="p">
    <verse number="13" style="v" sid="MAT 1:13"/>Zarubbabila wa zhin Abiu dada, Abiu wa zhin Eliyakim dada, Eliyakim wa zhin Azor dada.<verse eid="MAT 1:13"/></para>
  <para style="p">
    <verse number="14" style="v" sid="MAT 1:14"/>Azor wa zhin Zadok dada, Zadok wa zhin Akim dada, Akim wa zhin Eliu dada.<verse eid="MAT 1:14"/></para>
  <para style="p">
    <verse number="15" style="v" sid="MAT 1:15"/>Eliu wa zhin Eliyazar dada, Eliyazar wa zhin Mattan dada, Mattan wa zhin Yakubu dada.<verse eid="MAT 1:15"/></para>
  <para style="p">
    <verse number="16" style="v" sid="MAT 1:16"/>Yakubu wa zhin Yusufu dada (wato Maryamu ɓa – Yesu Kristi Masifu ʼya).<verse eid="MAT 1:16"/></para>
  <para style="p">
    <verse number="17" style="v" sid="MAT 1:17"/>Nya kwo laka n Ibrahim koyi lo Dauda – Esu, a chala awo-cei-anyi nu. Kwa laka n Dauda Esu kwa lo fyenu tnu-tnu sa n Babila a chala awo-cei-anyi. A chala awo-cei-anyi n fyenu tnu-tnu sa kwoyi lo Kristi sa.<verse eid="MAT 1:17"/></para>
  <para style="s1">Alkawali Eɓi Nya</para>
  <para style="p">
    <verse number="18" style="v" sid="MAT 1:18"/>Aɓo deye ɓa nu zhin gaiciya tu n Yesu Kristi mama ɓo. Yusufu nu ɓei zhin woi bwa owo ʼya Maryamu. Ama to ɓai gye ajen, a gye wo gni n nuboyi Zafun Gyi-gyi-yi nya. <verse eid="MAT 1:18"/><verse number="19" style="v" sid="MAT 1:19"/>Sai owo nugun-yi, Yusufu, ntu ge wo ɓo zhin ɓe-fye-cezhi-yi nu, wa ye ntu ge wa ya wo fya, to wa dna wo vinyikwon.<verse eid="MAT 1:19"/></para>
  <para style="p">
    <verse number="20" style="v" sid="MAT 1:20"/>Woye dna shawara zhin mi, Dagayi wa tnu n wo malaika yi n Yusufu aba, dna n nanu mi, wa gna woge, “Yusufu, Dauda nugun, to Iwo dna n Maryamu layi wa ze ho nyikwon, ntuge nubo n wo gni n cei nyi, Zafun Gyi-gyi-yi nya nu. <verse eid="MAT 1:20"/><verse number="21" style="v" sid="MAT 1:21"/>Wo ɓa ma eɓi nugbayi, Ho ɓa tu wo ʼye ge Yesu, (okwa wyega ge ‘Zagniyi’) ntu ge wo nu ɓa gni waza nɓa alaifi.” <verse eid="MAT 1:21"/><verse number="22" style="v" sid="MAT 1:22"/>Deye kwo ɓa nu Shekwoyi ɓeda n wo ɓei da nwo anabi ʼgbe:<verse eid="MAT 1:22"/></para>
  <para style="p">
    <verse number="23" style="v" sid="MAT 1:23"/>“Wo! Ɓinyikwoi ɓa gni n nuboyi! Wo ɓa ma eɓi nugbayi, aɓa yi wo ʼye Immanuel” (watau “Shekwoyi kun-sun lo yi”). <verse eid="MAT 1:23"/><verse number="24" style="v" sid="MAT 1:24"/>Shi Yusufu ɓo kun agyewyi, wa zhin shi malaika Dagayi nya ɓei gna wo, wa Maryamu la wa ze ʼwo nyikwo. <verse eid="MAT 1:24"/><verse number="25" style="v" sid="MAT 1:25"/>Ama ɓa to ɓo gye ajen har wa eɓi nugbayi ma, Yusufu wa tuwo ye ge “Yesu.”<verse eid="MAT 1:25"/></para>
  <chapter eid="MAT 1"/>
  <chapter number="2" style="c" sid="MAT 2"/>
  <para style="s1">Yesu Mama</para>
  <para style="p">
    <verse number="1" style="v" sid="MAT 2:1"/>Aɓo ma Yesu n Baitalami nu, n. Yahudiya kni, dna n Hirudus begyi-sa. Nsahi, aɓeyekpeyi ɓai kun n nyipyei kpe bwa (akpasu-wyekayi), ɓaɓe Urushelima ɓai nyaɓo, <verse eid="MAT 2:1"/><verse number="2" style="v" sid="MAT 2:2"/>“A Yahudawayi esu gni-na nna ma nyia? Ntuge yi ku gye owo kpasu n nyipyeyi kpe bwa, ya ɓe ya ga wo mwa-mwa nu.” <verse eid="MAT 2:2"/><verse number="3" style="v" sid="MAT 2:3"/>Ɓenya yi konu, kwa dami nsu Hiridus yi har Urushelima vinya ai wo aɓedeye gbogbo. <verse eid="MAT 2:3"/><verse number="4" style="v" sid="MAT 2:4"/>Wa ye a Yahudawayi adini a tukwo da zhi. Wa nya ɓa ge, “Anabi ɓo ku aba wu na ɓa ma Masifu?” <verse eid="MAT 2:4"/><verse number="5" style="v" sid="MAT 2:5"/>Ɓa gna, “E, N Baitalami nu, ntu ge enya nu anabi Mika ɓei ka. <verse eid="MAT 2:5"/><verse number="6" style="v" sid="MAT 2:6"/>‘O ezhi ɓiyi Baitalami nya, ho to zhin ezhi wyegbaci nya nu dna n Yahudan, ntu ge Gwamna ɓa gmi n ho nu wa gyi ebe tu n maza tukwo, a Israilayi’.”<verse eid="MAT 2:6"/></para>
  <para style="p">
    <verse number="7" style="v" sid="MAT 2:7"/>Hiridus a pmi wa tnu ga aɓeye-kpei fya ge ɓa ɓe ɓa gye wo, wa nya ɓa esa ɓo nu ɓa gye kpasu cei. Wa gna ɓa ge, <verse eid="MAT 2:7"/><verse number="8" style="v" sid="MAT 2:8"/>“Fye lo Baitalami fye zan ebi shin. N fya wo gye wye, fya ɓe fya gna mi ntu ge ma lo mi ga wo mwa-mwa ce.”<verse eid="MAT 2:8"/></para>
  <para style="p">
    <verse number="9" style="v" sid="MAT 2:9"/>Shi a ɓo ku aɓo zo ɓa nya ɓa ku ka. Ho gye! Kpasu la je gmitu, n wu Baitalami. <verse eid="MAT 2:9"/><verse number="10" style="v" sid="MAT 2:10"/>A daɓa n mwa! <verse eid="MAT 2:10"/><verse number="11" style="v" sid="MAT 2:11"/>Shi ɓa ɓei lo nyakun mi ɓa gye eɓi n wo ʼya yi Maryamu, ɓa ya zhi ɓa ga wo mwa-mwa. Ɓa gu oɓa nyabwa ya, ɓa ga wo cauta, zinali, n tulale yi ɓedo n emi sundayi yi. <verse eid="MAT 2:11"/><verse number="12" style="v" sid="MAT 2:12"/>Esa ɓa ɓo jeze lo ɓa kni, to ɓa lo Urushelima ɓa ga esu Hiridus nabarim, ntu ge Shekwoyi ɓo ku wu ɓa dna ena ge ɓa lo n zokwo do yi.<verse eid="MAT 2:12"/></para>
  <para style="p">
    <verse number="13" style="v" sid="MAT 2:13"/>Shi ɓa ɓo ku lo, malaika Dagayi nya wa ɓe Yusufu aba dna ena nu, wa gna wo, “Laka ha la eɓi n wo ʼya yi ha busi lo Masar. Ho la dna bwayi har esa nmiɓa gna ho ge ho jeze ɓe, ntu ge esu Hiridus ye lo wa wu eɓi ye.” <verse eid="MAT 2:13"/><verse number="14" style="v" sid="MAT 2:14"/>Dna sukwoyi wa laka wa la Maryamu ɓedo n ɓei yi ɓa lo Masar. <verse eid="MAT 2:14"/><verse number="15" style="v" sid="MAT 2:15"/>Ɓa fi n bwayi har Hirudus wa fi. Ɓo Dagayi ɓei da n anabi gbe, kwa ku nu, nge, “Ma yi Mi Nugun n Masar.”<verse eid="MAT 2:15"/></para>
  <para style="p">
    <verse number="16" style="v" sid="MAT 2:16"/>Shi Hiridus ɓo gye aɓeye-kpei to vi wo ɓedam, wa gyi minagyi. Wa tnu a soja, ɓa lo Baitalami nna zhi ɓiyi yi nge ɓa wu eɓi doho dohoyi n wo ʼye ɓei ku gun aba koi ɓe kni. Wo ɓo dna kwo ngye shi aɓeye-kpeyi ɓo gna wo ge ɓa ɓo ya kpasi gye ce yi nu. <verse eid="MAT 2:16"/><verse number="17" style="v" sid="MAT 2:17"/>Hirudus hali nukwoyi deye ɓo ku ɓo nu n anabi Irimiya ɓeida,<verse eid="MAT 2:17"/></para>
  <para style="p">
    <verse number="18" style="v" sid="MAT 2:18"/>“A wo begye n Rama ebwi nya n bugba wun dnagmayi yi, Rahila woi ci bwi ntu wo aɓi ɓo, to woi wo atnazhin ntu ge ɓa ku fi.”<verse eid="MAT 2:18"/></para>
  <para style="p">
    <verse number="19" style="v" sid="MAT 2:19"/>Shi Hirudus ɓo la fi, malaika Dagayi nya wa ɓe Yusufu aba n Masar dna ena nu, <verse eid="MAT 2:19"/><verse number="20" style="v" sid="MAT 2:20"/>Wa gna wo, “Laka ha la eɓi nwo ʼya yi ɓa je ze lo Israila kni, ntu ge aza n ɓa ɓo ye ɓa wu eɓi ye nyi, ɓa ku fi.”<verse eid="MAT 2:20"/></para>
  <para style="p">
    <verse number="21" style="v" sid="MAT 2:21"/>Wa laka wa la eɓi n wo ʼya yi wa jeze lo a Israila yi ʼkni. <verse eid="MAT 2:21"/><verse number="22" style="v" sid="MAT 2:22"/>Amma shi wo ɓo wo ge Akilos nu gyibe tu wo dada-Hirudus, wa wo dna to wa ye wa je lo ɓo m. Wa gwo pmagna n na nu, wa lo Galili ʼkni. <verse eid="MAT 2:22"/><verse number="23" style="v" sid="MAT 2:23"/>Wa lo wa sase n ʼzhi ai yi kwo Nazarati. Deye kwa nu anabi ɓeda nge “A ɓei yi wo ge Nazarati yi.”<verse eid="MAT 2:23"/></para>
  <chapter eid="MAT 2"/>
  <chapter number="3" style="c" sid="MAT 3"/>
  <para style="s1">Yohanna Batizma-zhinyi Nla Wo Tnu-Tnu Ya</para>
  <para style="p">
    <verse number="1" style="v" sid="MAT 3:1"/>Ɓai ye fi n Nazarati, Yohanna Batisma zhinyi wa ya waʼazi zhin dna zhabui Yahudiya nya. Owo ɓeda tukwo nu ɓonyi cici, <verse eid="MAT 3:1"/><verse number="2" style="v" sid="MAT 3:2"/>“Fye fa a laifi, fya pmi ɓe Shekwoyi aba ntu ge Shekwoyi ebe la ga ɓe.” <verse eid="MAT 3:2"/><verse number="3" style="v" sid="MAT 3:3"/>Anabi Ishaya ɓo ku Yohanna tnu-tnu ɓo da aye n mwa begye kafin a mawo. Wa ka ge, “Mawwo begye n kalayi Idna n zhabui, ‘Zhin Dagayi zokwo aba, la zokwo cefye cewo n wo ɓa ɓe wa zan-zan tu’.”<verse eid="MAT 3:3"/></para>
  <para style="p">
    <verse number="4" style="v" sid="MAT 3:4"/>Yohanna aje ɓo luluyi n lakumi jeyi nu, owo gigyi zun nya epa nu ɓei, woi pa n wo shin. Owo nyagyi ɓo zhin abigyi nu ɓedo n osu yi. <verse eid="MAT 3:4"/><verse number="5" style="v" sid="MAT 3:5"/>Aza ɓai knu n Urushelima, n Yahudiya yi, n nazhi yi n ɓa she Urdun gnu, ɓai lo Yohanna aba n zhabui ɓai-wo wo waʼazi. <verse eid="MAT 3:5"/><verse number="6" style="v" sid="MAT 3:6"/>Bai da ɓa alaifi woi zhin ɓa batisma n Urdun ela.<verse eid="MAT 3:6"/></para>
  <para style="p">
    <verse number="7" style="v" sid="MAT 3:7"/>Ama shi wo ɓo gye a Farisiyi n Sadukiyi ɓai ɓe ntu ge azhin ɓa batisma, wa nya ɓa ɓo. “Efye awa aɓi! Nyika gna fye ge fye ɓa pwo Shekwoyi minagyi n kwo ɓelo nyi a? <verse eid="MAT 3:7"/><verse number="8" style="v" sid="MAT 3:8"/>Kafin a zhin fye batisma, tile fya wu ge fye ku alaifi fa fyei zhin ɓe manayi. <verse eid="MAT 3:8"/><verse number="9" style="v" sid="MAT 3:9"/>Fye to zhin shaula zhin ge fye kni-kniyi lo, ntu ge fye zhin a Yahudawayi Ibrahim aɓi m. Deye ta gni fye m. Shekwoyi n ikoyi lo wa zhin akuta ye ɓa ze a Yahudawayi. <verse eid="MAT 3:9"/><verse number="10" style="v" sid="MAT 3:10"/>A la gbakun tu a zun shinwan doho-dohoyi ya n kwo to ga gyi-gyi m, a ɓa zun kwo ya a gyi ko ʼna.<verse eid="MAT 3:10"/></para>
  <para style="p">
    <verse number="11" style="v" sid="MAT 3:11"/>“Aza n ɓa ye abui, mi zhin ɓa batisma n nuwan yi, ama ozado ɓe lo n wo du mi lo, owo abuada mi ta mi ma shin (mi ta mi ma la wo tnu-tnu m) owo nu ɓa zhin fye batisma n Zafun Gyi-gyi-yi ɓedo n ena yi. <verse eid="MAT 3:11"/><verse number="12" style="v" sid="MAT 3:12"/>Wo ɓei gna awyi aje n akpalayi, wo gyi akpala ena n kwo ta shan wun, awyi ʼwo fi n wo dobui.”<verse eid="MAT 3:12"/></para>
  <para style="s1">Yesu Baptizma Zhin</para>
  <para style="p">
    <verse number="13" style="v" sid="MAT 3:13"/>Avun Yesu wa gmi n Galili wa ɓe Urdun ntu ge Yohanna wa zhin wo batisma. <verse eid="MAT 3:13"/><verse number="14" style="v" sid="MAT 3:14"/>To Yohanna wa ye ntu ge wa zhin wo batisman, wa gna deye to wu lo dai-dai m, Emi nu ye batisma n ho aba.<verse eid="MAT 3:14"/></para>
  <para style="p">
    <verse number="15" style="v" sid="MAT 3:15"/>Ama Yesu wa gna, “Suku, zhin mi, ntu ge tile nu ma zhin enya n kwo bmiya.” Yohanna wa ye wo batisma zhin ɓo sayi.<verse eid="MAT 3:15"/></para>
  <para style="p">
    <verse number="16" style="v" sid="MAT 3:16"/>N sayi-sayi yi shi a ɓo zo Yesu batisma zhin, wa gmi ɓe n nuwan. Eshe kwa guya, Zafun Shekwoyi nya kwa ɓe ngye lukpe kwa ya tu n wo. <verse eid="MAT 3:16"/><verse number="17" style="v" sid="MAT 3:17"/>Begye kwa gmi n ʼshe kwa gna, “Emi Nugun ye-yei nu nyi, owo nu n mi bwa gmada woyi.”<verse eid="MAT 3:17"/></para>
  <chapter eid="MAT 3"/>
  <chapter number="4" style="c" sid="MAT 4"/>
  <para style="s1">Yesu Jaraba Dna</para>
  <para style="p">
    <verse number="1" style="v" sid="MAT 4:1"/>A Avun Zafun Gyi-gyi-yi wa lo n Yesu yi n zhabui ntu ge Shetan wa dna wo jaraba. <verse eid="MAT 4:1"/><verse number="2" style="v" sid="MAT 4:2"/>A nyipyeyi shinyi asukwo shinyi to woi gyi nyahon, mikun kwa wo gun n mwa. <verse eid="MAT 4:2"/><verse number="3" style="v" sid="MAT 4:3"/>Jaraba zhinhi wa ɓe wa gna, “Ngye ho zhin Shekwoyi Nugun nu, gna akuta ye ɓa ze nyagyi.”<verse eid="MAT 4:3"/></para>
  <para style="p">
    <verse number="4" style="v" sid="MAT 4:4"/>Yesu wa gna wo ge, “Awo! Shekwoyi ɓeda gna yi ge nyagyi ta mi kwa gni aza wye-wyeyi m, sai dai ɓevi Shekwoyi ɓeda nya.”<verse eid="MAT 4:4"/></para>
  <para style="p">
    <verse number="5" style="v" sid="MAT 4:5"/>Shetan wa la wo wa lo Urushelima n woi, wa tu wo n aduwa-nyakun tukwo. <verse eid="MAT 4:5"/><verse number="6" style="v" sid="MAT 4:6"/>“Gye agna,” Shetan nu gna Yesu lonu, “ntu ge ha wu ge ho zhin Shekwoyi Nugun nu, ntu ge Shekwoyi ɓeda gna ge, ‘Shekwoyi ɓa tnu amalaika ɓa kna ho to ha wu ho hi m.’ Ɓa ɓa knaho to ha lu hohin ya n na pma m.”<verse eid="MAT 4:6"/></para>
  <para style="p">
    <verse number="7" style="v" sid="MAT 4:7"/>Yesu wa gna wo, “Aku ka, to mwi ho Shekwoyi n naɓo gbolon.”<verse eid="MAT 4:7"/></para>
  <para style="p">
    <verse number="8" style="v" sid="MAT 4:8"/>N jesun Shetan wa lawo wa lo woi n ʼpe yakwo tukwo, wa wu wo anyi ʼbe gbo-gbo, m ɓa bmiya-bmiya yi. <verse eid="MAT 4:8"/><verse number="9" style="v" sid="MAT 4:9"/>“Miɓa ga ho ɓa vinya,” shetan nu da lonu, “Ndai ha yashi ha ga mi mwa-mwa.”<verse eid="MAT 4:9"/></para>
  <para style="p">
    <verse number="10" style="v" sid="MAT 4:10"/>Yesu wa sagyi wo ge, “Lobwayi, shetan, Shekwoyi ɓeda gna, ‘Ga ho Dagayi Shekwoyi mwa-mwa, owo gmanyi nu n ho ɓavi woɓo.’ ”<verse eid="MAT 4:10"/></para>
  <para style="p">
    <verse number="11" style="v" sid="MAT 4:11"/>Shetan wa lo wo nya, amalaika ɓe ɓa vi Yesu ɓo.<verse eid="MAT 4:11"/></para>
  <para style="s1">Yesu Wa Ya Wazi Zhin</para>
  <para style="p">
    <verse number="12" style="v" sid="MAT 4:12"/>Esa Yesu ɓo wo ge ala Yohanna dna n kurkuku, wa fa Yahudiya ʼkni wa lo Nazarati n Galili ʼkni. <verse eid="MAT 4:12"/><verse number="13" style="v" sid="MAT 4:13"/>Esa fyewyi wa lo Kafarnafum n wo vivi Galili nuwan-zundna yi vivi n Zebulun ɓedo Naftali yi. <verse eid="MAT 4:13"/><verse number="14" style="v" sid="MAT 4:14"/>Deye ɓo ku ɓo nu n anabi Ishaya ɓo da:<verse eid="MAT 4:14"/></para>
  <para style="p">
    <verse number="15" style="v" sid="MAT 4:15"/>“Zebulun ʼkni ɓedo Naftali ʼkni yi, vivi n nuwan-zundna yi, ekni nkwo mwakpa n Urdun yi, Galili sunbwa nya aba nu abyedo sase nyi, (ɓa ku ze aba agmada nya).<verse eid="MAT 4:15"/></para>
  <para style="p">
    <verse number="16" style="v" sid="MAT 4:16"/>“Aza nɓa ɓei sase fi n wyegma ɓaku gye buzagna dnagmayi. Ɓa ɓo sase fi n ʼkni efi nya nu. Buzangna kwa kpeya da ɓa.”<verse eid="MAT 4:16"/></para>
  <para style="p">
    <verse number="17" style="v" sid="MAT 4:17"/>Tunyi n sayi yi, Yesu wa ya waʼazi zhin, “Fye fa a laifi fya pmiɓe Shekwoyi aba, ntuge Shekwoyi ʼbe la wo vi.”<verse eid="MAT 4:17"/></para>
  <para style="p">
    <verse number="18" style="v" sid="MAT 4:18"/>Nwyihoyi woi zan-zan vivi n nuwan gbe-wato Galili nuwan zundna, wa gye eza nwo mado yi Siman (aje wo yi ge Bitrus) ɓedo Andarawus yi ɓai fi n ʼya ɓai wan abmiya na sayi, ntu ge ɓa ɓo zhin abmiya wan yi nu.<verse eid="MAT 4:18"/></para>
  <para style="p">
    <verse number="19" style="v" sid="MAT 4:19"/>Yesu wa yi ɓa, “Fye ɓe n gnisun n miyi miɓa wu fye shi fye ɓa wan aza.” <verse eid="MAT 4:19"/><verse number="20" style="v" sid="MAT 4:20"/>Ɓa fa oɓa asa n sayi-sayi yi ɓa gni lo n woi.<verse eid="MAT 4:20"/></para>
  <para style="p">
    <verse number="21" style="v" sid="MAT 4:21"/>Ɓa gyi abye fyewyi, wa gye azao ngun aba Yakubu n Yohanna yi n fi n ʼya n ɓa dada yi Zebedi, ɓai zhin asa aba, wa yi ɓa ge ɓa ɓe ce. <verse eid="MAT 4:21"/><verse number="22" style="v" sid="MAT 4:22"/>N sayi-sayi yi ɓa fa ɓa tnu-tnu nɓa dada yi ɓa gni lo n woi.<verse eid="MAT 4:22"/></para>
  <para style="p">
    <verse number="23" style="v" sid="MAT 4:23"/>Yesu wa zan-zan dna Galili ʼkni ivinya, woi wu aza dna n Yahudawayi aduwa-nyakun, woi zhin waʼazi Nabari Manayi nya ntu Eshe ʼbemi ɓo, woi ka anyasan yi doho-dohoyi pya gna. <verse eid="MAT 4:23"/><verse number="24" style="v" sid="MAT 4:24"/>Nabari owo aɓo wowoyi zhin nya, kwa gnami to ge n Galili gmanyi n, har anyasanyi ɓai kun abai gbo-gbo, n nabai mwakpa ngye Suriya. Nyasan doho-dohoyi, kwo a zafun nukwoyi nu, kwo tukwo la ɓa gmiya, kwo nahinu n ɓai fifiyi-wa ka ɓa gna vinya. <verse eid="MAT 4:24"/><verse number="25" style="v" sid="MAT 4:25"/>Aza yezhi n mwa begye ɓa viwo abaho-bahoi wa lo, aza ɓa kun n Galili, ɓedo azhi dnagmayi yi ngun awo, aza ɓa kun n Urushelima n Yahudiya yi har aza ɓai kun n Ur-dun kma.<verse eid="MAT 4:25"/></para>
  <chapter eid="MAT 4"/>
  <chapter number="5" style="c" sid="MAT 5"/>
  <para style="s1">Wazi Zhin Tu Npe</para>
  <para style="p">
    <verse number="1-2" style="v" pubnumber="1,2" sid="MAT 5:1-2"/> Nwyihoi aza-yezhi ɓa be, wa laka wa lo epe sepa n wo abara yi wa sase wa ya ɓa nya wu.<verse eid="MAT 5:1-2"/></para>
  <para style="p">
    <verse number="3" style="v" sid="MAT 5:3"/>Wa gna, “Aza n ɓa gba ɓahim tukwo ɓa ku gode, ntu ge eshe ebemi zhin ɓa nya nu.” <verse eid="MAT 5:3"/><verse number="4" style="v" sid="MAT 5:4"/>Aza nɓa n bugba zhi-zhiyi ɓa ku gode, ntuge a ɓa zhin ɓa atna. <verse eid="MAT 5:4"/><verse number="5" style="v" sid="MAT 5:5"/>A hankuri zhin yi na tukwo gbayi yi ɓa ku gode ntu ge anyi vinya zhin ɓa nya nu. <verse eid="MAT 5:5"/><verse number="6" style="v" sid="MAT 5:6"/>Agmada n aza aba n mikun gn ɓa, nuwan mikun yi wo ɓa n tu ɓefyece ɓo gama nubwo ɓei ku ɓa fu.<verse eid="MAT 5:6"/></para>
  <para style="p">
    <verse number="7" style="v" sid="MAT 5:7"/>Agmada n aza aba n ɓa zhin ɓe manayi n sun-sun gye yi, ntu ge aɓa gye ɓahin sun-sun. <verse eid="MAT 5:7"/><verse number="8" style="v" sid="MAT 5:8"/>Agmada n aza aba nɓa bugba gyi-gyi-yi, ntu ge ɓa ɓei gye Shekwoyi. <verse eid="MAT 5:8"/><verse number="9" style="v" sid="MAT 5:9"/>Agmada n aza aba n ɓa zan bugbafu shin, aɓa yi ɓa ge Shekwoyi aɓi. <verse eid="MAT 5:9"/><verse number="10" style="v" sid="MAT 5:10"/>Agmada n aza aba na ga ɓa wahala ntu ɓe manayi zhin ɓo, Eshe ebe mi zhin ɓa nya nu.<verse eid="MAT 5:10"/></para>
  <para style="p">
    <verse number="11" style="v" sid="MAT 5:11"/>“Esa nu akpe fye aye nukwoyi, ai ga fye wahala, ai ce akata fi fye ntu ge fye zhin ma viyi nu-kwo bmiya lo. <verse eid="MAT 5:11"/><verse number="12" style="v" sid="MAT 5:12"/>Fye zhin bugba bui-bui! A da fye, ntu ge lada dnagmayi shi lo kwoi pmi fye n ʼshe. Fye pa ge anabi kwo-kwoyi ɓo ku wahala sin lo nu ce.<verse eid="MAT 5:12"/></para>
  <para style="p">
    <verse number="13" style="v" sid="MAT 5:13"/>“Fye nu zhin sankpegye anyi nya, N fya fye dada ya, kniyi nu ɓa zhin anyi a? Efyehin nkasun a ɓa ya fye a kpe fye apita ntu ge fye to ye napma yi lon. <verse eid="MAT 5:13"/><verse number="14" style="v" sid="MAT 5:14"/>Fye nu zhin buzangna anyi nya-ezhi n kwo kpe n ʼpe koyi kna buzangna ya ga aza vinya ɓa gye. <verse eid="MAT 5:14"/><verse number="15-16" style="v" pubnumber="15,16" sid="MAT 5:15-16"/> Fye to so fye buzangna m. Fye fa kwa fun n aza vinya aba, n lonu ʼza ɓa gye efye atnu-tnu manayi ɓa la fye Dada tu n wo dna n ʼshe nyi.<verse eid="MAT 5:15-16"/></para>
  <para style="p">
    <verse number="17" style="v" sid="MAT 5:17"/>“Mi ye fya kpe delili n kwa zhin miyi ɓe. Mi to ɓe ge ma wun Musa awa ɓedo anabi awyidnayi ya nun. Awo! Ma ɓe ntu ge ma nu ɓa, ma wu n jesun ge ɓa zhin gaiciya nu. <verse eid="MAT 5:17"/><verse number="18" style="v" sid="MAT 5:18"/>N mi bugba yi vinya, Ma gna fye, owa doho-dohoyi kwo ɓa gyi abye lo nu har kwa nu oɓo na ye ce yi. <verse eid="MAT 5:18"/><verse number="19" style="v" sid="MAT 5:19"/>Ntu ce nu ezaho-zahoyi, n wa zun wyidna ɓi-ɓiyi gna har wa wu azado lo nu, wo ɓa ze eza ɓiyi dna ebe eshe nya. Ama aza nu ɓa wu Shekwoyi awyidna ɓai shi ɓa bwa, ɓa nu ɓa ze aza dnagmayi dna ebe eshe nya.<verse eid="MAT 5:19"/></para>
  <para style="p">
    <verse number="20" style="v" sid="MAT 5:20"/>“Ama ma pma fye gna sai efye aɓo manayi zhin ɓa du a Farisiyawayi nya n na Yahudawayi abyeda yi, n to lo nu n, fye ta mi fya lo eshe ebe m!<verse eid="MAT 5:20"/></para>
  <para style="p">
    <verse number="21" style="v" sid="MAT 5:21"/>“Musa owa gna, ‘N ha wu eza, tile hafi n hohin’ <verse eid="MAT 5:21"/><verse number="22" style="v" sid="MAT 5:22"/>Ama mi la nyado ɓe, ma gna fye, kwo n ha gyi minagyi dna n ho puwa, ho la lo owa. Ndei ha yi ho nugundo ge, tukwo gbolo da, ho la lo wahala n kwo knunce a lo hoi n owa bokun. Ndei ha tu eza ekni ho la lo wahala anapyi nya.<verse eid="MAT 5:22"/></para>
  <para style="p">
    <verse number="23" style="v" sid="MAT 5:23"/>“Ntu cenu kwo ho gni n bagadi aba ntu ge ha ga Shekwoyi sadaka, ha pa ge eho nugundo n ɓohoyi dna lo n womi n hoi, <verse eid="MAT 5:23"/><verse number="24" style="v" sid="MAT 5:24"/>Ha ho sadaka fa kpa, ha lo, fya ku eda zo, ha kpe Be ha ga ho sadaka. <verse eid="MAT 5:24"/><verse number="25" style="v" sid="MAT 5:25"/>Zhin wolo-wolo ha zo ɓeda n ho nuwunyi yi kada walo n hoi na wadayi aba har a she ho ya dna n jalu. <verse eid="MAT 5:25"/><verse number="26" style="v" sid="MAT 5:26"/>N ɓo nu n ho ɓa dna sai ho ku agyiwye zo gba shi a tu ho sun.<verse eid="MAT 5:26"/></para>
  <para style="p">
    <verse number="27" style="v" sid="MAT 5:27"/>“Musa owa a gna ‘To zhin anagbayi m.’ <verse eid="MAT 5:27"/><verse number="28" style="v" sid="MAT 5:28"/>Ama ma ci ge, ezaho-zahoyi n wa shi nyikwoza awye nna shaakpe wye y, wo ku anagbayi lu zhin n woyi dna wo bugba mi. <verse eid="MAT 5:28"/><verse number="29" style="v" sid="MAT 5:29"/>Ntu ce nu, ndei oho wye kwo oho wye manayi nu n kwoyi-ɓa zhin ha wo shakpe, bikwo ya. Goma oho wye kwo wunya, n jdei nho ɓa lo anapyi n ho nayi vinya nyi. <verse eid="MAT 5:29"/><verse number="30" style="v" sid="MAT 5:30"/>Ndei oho bwa-kwo bwai-zhe nu-ɓa zhin ho ha zhin laifi, ha zun kwo ya Goma n kwo zun-zun ya yi n doyi n ho ɓa lo anapyi n ho nayi vinya nyi.<verse eid="MAT 5:30"/></para>
  <para style="p">
    <verse number="31" style="v" sid="MAT 5:31"/>“Musa owa gna ge, ‘Ndei ezaho-zahoyi ye wa gna ewo nyikwo ami, sai wa ga wo wasika amigna nya.’ <verse eid="MAT 5:31"/><verse number="32" style="v" sid="MAT 5:32"/>Ama ma ci ge, eza n wa gna owo nyikwo ami, ndei anagbai zhin ɓo nu to n, wo la nyikoyi ho dna anagbai zhin. Eza n wa la wo, wo ku anagbai zhin.<verse eid="MAT 5:32"/></para>
  <para style="p">
    <verse number="33" style="v" sid="MAT 5:33"/>“Musa owa kwa je da ge, ‘Ho ta bma ho alkawali ya n ha zhin ga Shekwoyi m, tile ha nu ɓa vinya.’ <verse eid="MAT 5:33"/><verse number="34" style="v" sid="MAT 5:34"/>Ama ma ci ge, To zhin alkawali doho-doho yi m. Kwo ha ci ge, ʼN sheyi, kwo zhin alkawali gyi-gyi-yi nu n Shekwoyi aba, ntu ge eshe zhin Shekwoyi asese ba nu. <verse eid="MAT 5:34"/><verse number="35" style="v" sid="MAT 5:35"/>Kwo hoi gna, ‘N nanyi yei deye kwo zhin nya-si nu, ntu ge anyi zhin owo apitakpe ba nu. To si nyasi n Urushelima yi m,’ ntu ge Urushelima zhin ezhi Esu dnagmayi nya nu. <verse eid="MAT 5:35"/><verse number="36" style="v" sid="MAT 5:36"/>To si nya-si ha gna, ‘Nmi tukwo yi m,’ ntu ge ho ta mi ha zhin tukwoyi gmanyi kwa ze zhi-zhiyi kwo bui-bui m. <verse eid="MAT 5:36"/><verse number="37" style="v" sid="MAT 5:37"/>Bwa ho nya ci ge, ‘E, nɓa zhin’ kwo ‘Awo, mi ta zhin m.’ Kwo la kun. N ha mi ho ɓeda gni n nyasi yi, kwo wu nu ge enya dna lo. <verse eid="MAT 5:37"/><verse number="38" style="v" sid="MAT 5:38"/>Musa owa gna, ‘N eza bi ho ewye ya hohin ha bi wo nya ya. N nyikna nu, ha ka wo kpeya.’ <verse eid="MAT 5:38"/><verse number="39" style="v" sid="MAT 5:39"/>Ama ma ci ge, To gba ɓe nukwoyi ta m. N eza ce ho epmi n na gnayi, ha wu wo bayi. <verse eid="MAT 5:39"/><verse number="40" style="v" sid="MAT 5:40"/>Nna lo hoi na wada aba a eje gwo ho gmanyi, ha ku bayi ga. <verse eid="MAT 5:40"/><verse number="41" style="v" sid="MAT 5:41"/>N soja gna ho ge ho la wa kaya ha lo cei mili gmanyi, lo n cei mili ngun aba. <verse eid="MAT 5:41"/><verse number="42" style="v" sid="MAT 5:42"/>Eza n wa nya ho nya ɓo, ha ga wo, to ha bu aza si n ɓa ye ɓa ɓa ho nya m.<verse eid="MAT 5:42"/></para>
  <para style="p">
    <verse number="43" style="v" sid="MAT 5:43"/>“Ɓeda lo ai ci ge, ‘Ye n ha nugundo yi, ha wun oho anuwun yi nu.’ <verse eid="MAT 5:43"/><verse number="44" style="v" sid="MAT 5:44"/>Ama ma ci ge, ye nha nuwun-yi yi. Zhin aduwa ntu naza ɓo nɓa ga ho wahala! <verse eid="MAT 5:44"/><verse number="45" style="v" sid="MAT 5:45"/>N fya zhin lo nu, kwo ɓa wu ge fye nu zhin aɓi a gaiciy da, efye Dada nya n wo dna n ʼshe nyi. Ntu ge wo zhin wa ga nyipyei buzangna n na za manayi aba ɓedo na za nukwoyi yi, wa je ɓa tnu n gmayi n na ba gmanyi.<verse eid="MAT 5:45"/></para>
  <para style="p">
    <verse number="46" style="v" sid="MAT 5:46"/>“N fya ye naza yi nu n ɓa ye fye nyi, kni ɓemanayi nu shi lo ɓo a? Ntu ge a tna viyi zhin ɓa zhin lonu! <verse eid="MAT 5:46"/><verse number="47" style="v" sid="MAT 5:47"/>Nfya bwa nugundo gyi n fya nugundo yi nu, fye shando lo na azaje yi nu? Aɓenayi bwa zhin lonu <verse eid="MAT 5:47"/><verse number="48" style="v" sid="MAT 5:48"/>Ama kwo bmiya fya ze aza nunuyi, ngye shi efye Dada n wo dna n ʼshe nyi, wo zhin nunuyi nu.”<verse eid="MAT 5:48"/></para>
  <chapter eid="MAT 5"/>
  <chapter number="6" style="c" sid="MAT 6"/>
  <para style="p">
    <verse number="1" style="v" sid="MAT 6:1"/>Yi zhin peceye. Yi to zhin aɓo manayi na za abye ntu ge ɓa ci yi m, n ya zhin lo nu, yi ta bwa lada n eyi Dada aba nwo dna nʼshe nyi m. <verse eid="MAT 6:1"/><verse number="2" style="v" sid="MAT 6:2"/>Esa nu ha ga nyaɓayi cauta to dna ewyi m, shi akwoce dnayi zhin ɓai bye amwayi na aduwa nyakun, na zokwoyi ntu ge aza gye ɓe manayi n a zhin nyi! Gaiciya ma gna fye ɓa la oɓa lada pma gwo n ɓa ɓa bwa nyi. <verse eid="MAT 6:2"/><verse number="3" style="v" sid="MAT 6:3"/>Ama esa nu ha zhin eza ɓemanayi, ha zhin kwo fiya to ye ge bwa pmi kwa kpe oɓo n bwaizhe zhin m. <verse eid="MAT 6:3"/><verse number="4" style="v" sid="MAT 6:4"/>Efye Dada n wo kpe asigyi nyi, wo ɓa ga fye lada.<verse eid="MAT 6:4"/></para>
  <para style="s1">Aduwa Zhin Ɓedo n Mikun Shi Yi</para>
  <para style="p">
    <verse number="5" style="v" sid="MAT 6:5"/>Ntu aduwa zhin ɓo, esa fya zhin aduwa, fye to zhin ngye a kwoce dnayin. Ɓa nu n a zhin aduwa na zokwo n aduwa nyakun yi, ntu ge aza gye ɓa. Gaiciya, oɓa lada nu n ɓa ɓa bwa gwo. <verse eid="MAT 6:5"/><verse number="6" style="v" sid="MAT 6:6"/>Ama esa ha zhin aduwa, la lo dna nyakun, ha ku aba gu, ha zhin aduwa ga ʼho Dada fiya, oho Dada n wo kpe asigyi nyi, wo ɓa ga ho lada.<verse eid="MAT 6:6"/></para>
  <para style="p">
    <verse number="7-8" style="v" pubnumber="7,8" sid="MAT 6:7-8"/> To zhin, aduwa hoi da ɓo gmanyi-gmanyi, ngye shi aɓenayi zhin m. Ɓa gye ge aɓa wo ɓa aduwa ntu ɓeda gmanyi da ɓo nu cici. Pa ge oho Dada kpe nya yelo n ho ye, tunyi to hoi nya wo m.<verse eid="MAT 6:7-8"/></para>
  <para style="p">
    <verse number="9" style="v" sid="MAT 6:9"/>Fye zhin aduwa ge “Eye Dada n ho dna eshe nyi ayi ho eye gyi-gyi-yi. <verse eid="MAT 6:9"/><verse number="10" style="v" sid="MAT 6:10"/>Yi ye oho ebe kwa ɓe wolo. Fa azhin ho ɓeye dna nu anyi ye, ngye shi a zhin dna eshemi. <verse eid="MAT 6:10"/><verse number="11" style="v" sid="MAT 6:11"/>Gayi nyagyi n jesun naiye ngye shi ho shin yi ga. <verse eid="MAT 6:11"/><verse number="12" style="v" sid="MAT 6:12"/>Ha zhin yi alaifi gafara ngye shi yi zhin ɓa n ɓa zhin yi laifi nyi. <verse eid="MAT 6:12"/><verse number="13" style="v" sid="MAT 6:13"/>To lo n yi n jaraba mi m, ama ha gniyi n Eza nukwoyi. Amin. <verse eid="MAT 6:13"/><verse number="14-15" style="v" pubnumber="14,15" sid="MAT 6:14-15"/> Efye Dada n wo dna eshe nyi wo ɓa zhin fye gafara ndei fya zhin azaje gafara, ama n fye to ye ɓa gafara zhin ɓo m, wohin ta zhin fye m.<verse eid="MAT 6:14-15"/></para>
  <para style="p">
    <verse number="16" style="v" sid="MAT 6:16"/>“N sayi ntu azumi ɓo. Fye tna nyagyi-gyi ntu zafun ɓo. Fye to zhin kwo pei-pei m, ngye shi a kwoce- dnayi zhin ɓa wu ge ɓa n wahala yi lo, to ɓa so tukwo m, n nabai aza ci ɓa sun-sun. Gaiciya, lada nu n ɓa ɓa bwa. <verse eid="MAT 6:16"/><verse number="17" style="v" sid="MAT 6:17"/>Ama esa n fye zhin azumi, fye ku aje manayi kpe. <verse eid="MAT 6:17"/><verse number="18" style="v" sid="MAT 6:18"/>N nabai to zaho wa kpe ge mikun gun fye lom, sai efye Dada n wo kpe asigyi vinya nyi. Wo ɓa ga fye lada.<verse eid="MAT 6:18"/></para>
  <para style="p">
    <verse number="19" style="v" sid="MAT 6:19"/>“Fye to so fye nyabwa shi nu anyi aba kwo ɓa wunya, ko avi awyi ko m. <verse eid="MAT 6:19"/><verse number="20" style="v" sid="MAT 6:20"/>Ama fye so nya shi nʼshe aba kwo ta wunyam, aba na vi ta mi ɓa wyi m. <verse eid="MAT 6:20"/><verse number="21" style="v" sid="MAT 6:21"/>Ndei efye nyabwa so shi lo nʼshe, efye bugba ɓa sun ɓo nu.<verse eid="MAT 6:21"/></para>
  <para style="p">
    <verse number="22" style="v" sid="MAT 6:22"/>“N ho wye gyi-gyi-yi lo, aɓa gye buzangna n ho bugba mi. <verse eid="MAT 6:22"/><verse number="23" style="v" sid="MAT 6:23"/>Ama n ho wye n cegyei lo na ɓo nuɓwozhin nukwoyi yi, ho dna lo n wyegma yakwo ntu zafun aɓo ɓo. Wyegma dnagmayi nu kuwa.<verse eid="MAT 6:23"/></para>
  <para style="p">
    <verse number="24" style="v" sid="MAT 6:24"/>“Ho ta mi ha zhin a Dagayi ngun aba bauta m, watau Shekwoyi n na gyiwye yi. Tile haye n gmanyi yi, ha wun gmanyi nu.<verse eid="MAT 6:24"/></para>
  <para style="p">
    <verse number="25" style="v" sid="MAT 6:25"/>“Emi shaula nu nyi, fye to saɓo n nya ɓo n fye ɓa gyi m, kwo fya sin, kwo fya kpem, Ntu ge fye n wye-wyei lo ɓedo n nayi, ɓa du anyagyi lo naje kpe yi. <verse eid="MAT 6:25"/><verse number="26" style="v" sid="MAT 6:26"/>Fye dna alu wye! Ɓa to na ɓesa yi ntu ɓa nyagyi ɓo m, ɓa ta bye m, ai gna ɓa do ɓa so fi na dobu m. Efye Dada n wo dna nʼshe nyi, wo nu kpa ɓa. Fyehin kuwa wo gna sun lo n fya pmayi n du ɓa. <verse eid="MAT 6:26"/><verse number="27" style="v" sid="MAT 6:27"/>Efya ɓesa ɓa ɓe fye wye-wyei kpa?<verse eid="MAT 6:27"/></para>
  <para style="p">
    <verse number="28" style="v" sid="MAT 6:28"/>“Kniyi nu zhin fyei saɓo ntu aje ɓo a? Fye shi amamayi wye n bmana, ɓa ta saɓo ntu ɓa je ɓo m. <verse eid="MAT 6:28"/><verse number="29" style="v" sid="MAT 6:29"/>Kwo Esu Solomon n wo mwa-mwa yi vinya, wo to kpe aje manayi ngye ɓa m. <verse eid="MAT 6:29"/><verse number="30" style="v" sid="MAT 6:30"/>Ndei Shekwoyi lura na mamayi n sun lo nu, oɓa nu n ɓa lo naiye nsu ɓai zo, wo ta gna lura n fyei nu, o aza agaiciya ga gba-gbayi da?<verse eid="MAT 6:30"/></para>
  <para style="p">
    <verse number="31-32" style="v" pubnumber="31,32" sid="MAT 6:31-32"/> “Ntu cenu fye to saɓo ntu nyagyi ɓo n naje yin. Fye to zhin ngye awye-gma da m. Ntuge a mwa ɓahin tukwo n naɓo deye, har ɓai saɓo n mwa. Ama efye Dada kpe lo sarai anya n fye gyisan. <verse eid="MAT 6:31-32"/><verse number="33" style="v" sid="MAT 6:33"/>Wo ɓa ga fye ɓa n bugba da yi, ndei fya wo nu shi na bye kpa, fyei zan-zan ngye shi wo ye fya zan.<verse eid="MAT 6:33"/></para>
  <para style="p">
    <verse number="34" style="v" sid="MAT 6:34"/>“Ntu ce nu fye to saɓo ntu nsu ɓo m. Shekwoyi ɓa lura n koyi. Nyipyeyi doho-dohoyi nkwo aɓo yi.<verse eid="MAT 6:34"/></para>
  <chapter eid="MAT 6"/>
  <chapter number="7" style="c" sid="MAT 7"/>
  <para style="p">
    <verse number="1" style="v" sid="MAT 7:1"/>“Fye to ci aza aɓo nya m, a ta ci fyehin aɓo nya ce m. <verse eid="MAT 7:1"/><verse number="2" style="v" sid="MAT 7:2"/>Ntu ge aza ɓa zhin fye, ngye shi fye zhin ɓa. <verse eid="MAT 7:2"/><verse number="3" style="v" sid="MAT 7:3"/>Kniyi zhin hoi wo osha ɓiyi ɓo nkwo dna n ho zado wye hoi bwa gnilo n shinwan-knunuyi dna n ho wyeʼa? <verse eid="MAT 7:3"/><verse number="4" style="v" sid="MAT 7:4"/>Ho ɓa mi ha gna ge, ‘Emi zado, fa ma gmi ho,’ sha ɓiyi ya nwye, to hoi gye wyeba lon, ntu ge shinwan-knunu dna lo n ho wye. <verse eid="MAT 7:4"/><verse number="5" style="v" sid="MAT 7:5"/>Zakwoce-dnayi! La shinwan-knunu gmiya nho wye kpa, ha kpe wyeba gye ha bma ho zado zhin.<verse eid="MAT 7:5"/></para>
  <para style="p">
    <verse number="6" style="v" sid="MAT 7:6"/>“To fa nya gyi-gyi-yi ga aza nukwoyi m, to ga aburutu nya manayi m. Ɓa ɓa kpe kwo apita, ɓa pmi da fye nsayi ɓa sa fye ya. <verse eid="MAT 7:6"/><verse number="7" style="v" sid="MAT 7:7"/>Fye ɓa, aɓa ga fye nya fye ye! Fye zan shin, fye ɓa bwa! Je abagunya, aɓa gu aba ya. <verse eid="MAT 7:7"/><verse number="8" style="v" sid="MAT 7:8"/>Ntu ge ezaho- zahoyi nwo a, wo zhin wa gwo. Zaho-zahoyi nwo zanshin, wo zhin wa bwa. N fya je aba, aɓa gu fye aba ya. <verse eid="MAT 7:8"/><verse number="9" style="v" sid="MAT 7:9"/>Ndei eɓi nya wo dada bredi ɓo, wo ɓa ga wo kuta? <verse eid="MAT 7:9"/><verse number="10" style="v" sid="MAT 7:10"/>Ndei wa nya wo ebmiya ɓo, wo ɓa ga wo owa? Awo! <verse eid="MAT 7:10"/><verse number="11" style="v" sid="MAT 7:11"/>Ndei efye abugba kala-kpeyi, a laifi da, fye kpe shi fye ɓa ga efye aɓi anya manayi. To fya ku gna kpe ge, efye dada Shekwoyi ɓa ga aza anya manayi na nya wo nyin?<verse eid="MAT 7:11"/></para>
  <para style="p">
    <verse number="12" style="v" sid="MAT 7:12"/>“Zhin aza shi ho ye ɓa zhin ho. Kwo nu zhin wuwu dna Musa owa.<verse eid="MAT 7:12"/></para>
  <para style="s1">Eshe Zokwo</para>
  <para style="p">
    <verse number="13" style="v" sid="MAT 7:13"/>“A ɓa bwa eshe mi lo eza ya du n na boknumi pma-pma yi nu. Zokwo palalayi lo anapi nya, okwa bokun- mi kuwa n mwa pata. Aza begye lo konu lo wato aza n ɓa kni zokwo fa-fayi. <verse eid="MAT 7:13"/><verse number="14" style="v" sid="MAT 7:14"/>Ama wye-wyei abokunmi gba-gbayi, zokwo kuwa n pma-pmayi, aza fyewyi nu bwa kwo gye ɓai wan.<verse eid="MAT 7:14"/></para>
  <para style="p">
    <verse number="15" style="v" sid="MAT 7:15"/>“Fye zhin pceiye na malami akata nya yi ɓa zhin ɓa ɓe ngye akni ntna ɓaina, ama n ɓa mi, a cam-cam nu ɓa ɓa gna fye ajeya laɓa. <verse eid="MAT 7:15"/><verse number="16" style="v" sid="MAT 7:16"/>Fye ɓa mi fya kpe ɓa ye ntu ɓa aɓo zhinzhin ɓo, ngye shi fye kpe shinwan ye n kwo gyi-gyi-yi nyi. To fya gye nyi-nyi-wyi kwa dna fye do, fya gna gye knawuyi nu m, kwo gbayi fya gna shinwa nukwoyi m. <verse eid="MAT 7:16"/><verse number="17" style="v" sid="MAT 7:17"/>A ɓa mi a kpe shinwan doho-dohoyi ye n kwo gyi-gyi-yi. <verse eid="MAT 7:17"/><verse number="18" style="v" sid="MAT 7:18"/>Shinwan manayi ta mi kwa ga gyi-gyi nukwoyi m. Shi nukwoyi ta mi kwa ga gyi-gyi manayi m. <verse eid="MAT 7:18"/><verse number="19" style="v" sid="MAT 7:19"/>Shinwan nkwo to ga gyi-gyi manayi m, a zhin a zun kwo ya a shekwo fi nʼna. <verse eid="MAT 7:19"/><verse number="20" style="v" sid="MAT 7:20"/>Ntu ge akpe shin-wan ye, kwo eza, ntu oɓa gyi-gyi ɓo nɓa ga nyi.<verse eid="MAT 7:20"/></para>
  <para style="p">
    <verse number="21" style="v" sid="MAT 7:21"/>“Aza vinya nu to n ho gye ɓa ge ɓa zhin a Yesu viyi nu m. Ɓa yi mi ge, ‘Dagayi, Dagayi’ ama ɓa ta lo she m, ntuge ɓenya gmanyi nu shi. Kwo ɓa vi emi Dada ɓeye lo n wo dna n ʼshe nyi. <verse eid="MAT 7:21"/><verse number="22" style="v" sid="MAT 7:22"/>N wada wyi, aza mwa begye ɓei ci mi ge, ‘Dagayi, Dagayi yi ku ho nabari gna azaje har ya kun azafun nukwoyi ya n hoye yi, yi zhin aɓo wo-woyi n jesun.’ <verse eid="MAT 7:22"/><verse number="23" style="v" sid="MAT 7:23"/>Ama mi ɓei ciɓa ge, ‘Fye kumi kala lo bwai. Fye to zhin maza nun, ntu ge fye zhin aɓo nukwoyi zhin yi nu.’<verse eid="MAT 7:23"/></para>
  <para style="p">
    <verse number="24" style="v" sid="MAT 7:24"/>“Aza nɓa wo mi ɓeda ɓai vi kwo, ɓa zhin aza cece nu, ngye eza n wo mi nyakun tu na pma. <verse eid="MAT 7:24"/><verse number="25" style="v" sid="MAT 7:25"/>Ko ogmayi zhi n mwa a nuwan yi ɓagye, asei ci n kala yi ɓayi lu nyakunyi, kwo ta miya m, ntu ge a mi kwo tu na pma nu.<verse eid="MAT 7:25"/></para>
  <para style="p">
    <verse number="26" style="v" sid="MAT 7:26"/>“Ama aza n ɓa wo mi ɓeda to ɓai gye ɓa nuwan, ɓa zhin aza atnacei nu, ngye eza n wa mi nyakun tu na mwi. <verse eid="MAT 7:26"/><verse number="27" style="v" sid="MAT 7:27"/>Ntuge she ogma zhi, a nuwan yi ɓa-gye, ase yi ci, kwa lu nyakun ye, koɓa miya gbidim-shi konyi a mi kwo tu na mwi nu.” <verse eid="MAT 7:27"/><verse number="28" style="v" sid="MAT 7:28"/>Ca wo aza, ntu waʼazi ɓo n Yesu ɓo zhin nyi. <verse eid="MAT 7:28"/><verse number="29" style="v" sid="MAT 7:29"/>Ntu ge wo ɓo wu ɓa ngye eza nu n wo ikwoyi, to wu ngye shi a Yahudawayi a tukwo da zhin ɓa wu ɓa nyi m.<verse eid="MAT 7:29"/></para>
  <chapter eid="MAT 7"/>
  <chapter number="8" style="c" sid="MAT 8"/>
  <para style="s1">Yesu Woi Ka Anyasan Gna Gbo-gbo</para>
  <para style="p">
    <verse number="1" style="v" sid="MAT 8:1"/>Shi Yesu ɓo shin zhi n ʼpe, aza mwa begye ɓa vi wo shin zhi. <verse eid="MAT 8:1"/><verse number="2" style="v" sid="MAT 8:2"/>Ho gye! Kuturu ɓelo. Wa ya shi wa ga Yesu mwa-mwa, wa gna, “Eza dnagmayi, n ha ye, ho ɓa mi ha kami gna.”<verse eid="MAT 8:2"/></para>
  <para style="p">
    <verse number="3" style="v" sid="MAT 8:3"/>Yesu wa towo bwa wa gna, “Mi lla ye, gwo kagna.” Nsayi-sayi Ikuturu nyasan fa wo.<verse eid="MAT 8:3"/></para>
  <para style="p">
    <verse number="4" style="v" sid="MAT 8:4"/>Yesu wa gna wo ge, “To kpe gni ha daɓo n zaho-zahoi yi m, lo ho wu hohin na malami aba, ha lo n nya gai shi, ngye shi Musa, wa da tu naza ɓo n kuturu nyasan ku ɓa fa, ntu seda ɓo naza ɓa gye ho la kagna bwa.”<verse eid="MAT 8:4"/></para>
  <para style="p">
    <verse number="5-6" style="v" pubnumber="5,6" sid="MAT 8:5-6"/> Yesu wa lo Kafarnafum, Romayi za-asoja tukwo da, wa ɓe wo aba wa gyi wo wye ge wo ɓe wo puwa wa ka wo ɓi gna n wo shi n nyasan yi, n nayi fi-fiyi.<verse eid="MAT 8:5-6"/></para>
  <para style="p">
    <verse number="7" style="v" sid="MAT 8:7"/>Yesu wa gna, “E, miɓa ɓe ma ka wo gna.”<verse eid="MAT 8:7"/></para>
  <para style="p">
    <verse number="8-9" style="v" pubnumber="8,9" sid="MAT 8:8-9"/> A soja tukwoda ci ge, “Eza dnagmayi, mi to kunce lo ha ɓe mi puwan, (kwoi to zhin tile nu ha ɓe m.) Mi kpe lo ge n ha bwa ho nya gni ya ha cige, ‘Wo kagna.’ Emi fyenu ɓa bwa lafiya. Ntu ge mihin mi dna n iko sinta nu, aza lo n kpe n mi she. Mi n ikoi lo tu mi a soja tukwo, esa n ma gna eza deye ge lo, wa lo, eza do ɓe, wa ɓe. Ma ci mi fyenu nugbayi zhin deye, wa zhin. Mi kpe lo ho ikoi lo ha gna, wo nyasan ge kwo lo, kwa lo.”<verse eid="MAT 8:8-9"/></para>
  <para style="p">
    <verse number="10" style="v" sid="MAT 8:10"/>Yesu wa kpe gni cei wo-wo. Wa igna aza yezhi. “Dna Israila kni vinya, mi to shin gye eza n gaiciya gai la yi m. <verse eid="MAT 8:10"/><verse number="11" style="v" sid="MAT 8:11"/>Ma gna fye, abye do n mwa begye (ngye Romayi za ye) ɓa ɓei kun n nanyi laɓa ɓa ɓe Shekwoyi bemi, ɓa sase n Ibrahim yi, n Ishaku yi, n Yakubu yi.” <verse eid="MAT 8:11"/><verse number="12" style="v" sid="MAT 8:12"/>Ama aza n obe zhin ɓa nya nyi, a ɓei ku ɓa she ya fi nwyegma, aba nɓa ɓei cibwi ɓai gyi anyikna.<verse eid="MAT 8:12"/></para>
  <para style="p">
    <verse number="13" style="v" sid="MAT 8:13"/>Yesu wa gna Romayi soja tukwoda ge, “Lo apyi, kwo ku zhin ngye shi ha ga gaiciya.” Dna sahi, eɓi ho, wa kagna.<verse eid="MAT 8:13"/></para>
  <para style="p">
    <verse number="14" style="v" sid="MAT 8:14"/>Yesu wa lo Bitrus puwa, wa gye Bitrus yezhi nyikwoza da wangye tu n gado, n nayi nagnu yi zagyi. <verse eid="MAT 8:14"/><verse number="15" style="v" sid="MAT 8:15"/>Ama Yesu wa to wo bwa nyasan kwa wo fa, wa laka wa zhin ɓa- nyagyi.<verse eid="MAT 8:15"/></para>
  <para style="p">
    <verse number="16" style="v" sid="MAT 8:16"/>N wyeshe yi aɓe nazafun nukwoyi dayi n Yesu aba, shi Yesu ɓo daɓo kawai azafun nukwoyi ɓa busi, anyasan yi vinya ɓa gwo kagna. <verse eid="MAT 8:16"/><verse number="17" style="v" sid="MAT 8:17"/>Deye ɓo ku nu anabi Ishaya ɓo da ge, “Wa la eya nyasan tu wohin.”<verse eid="MAT 8:17"/></para>
  <para style="s1">Anuwan Kma Ngun Aba-ba</para>
  <para style="p">
    <verse number="18" style="v" sid="MAT 8:18"/>Shi Yesu ɓo gye aza yezhi ɓai mwa, wa gna wa bara ge ɓa zhin shiri ɓa piya lo kmayi. <verse eid="MAT 8:18"/><verse number="19" style="v" sid="MAT 8:19"/>Esa fyewyi a Yahudawayi Malami ho wa ɓe wa gna, “Malam miɓa vi ho abaho-bahoyi ha lo.”<verse eid="MAT 8:19"/></para>
  <para style="p">
    <verse number="20" style="v" sid="MAT 8:20"/>Ama Yesu a ci ge, A cam-cam nɓa bai lo, alu nɓa ma yi lo, ama Emi, Masihu, to napi lo n mi ɓa dna imihim tukwo m.<verse eid="MAT 8:20"/></para>
  <para style="p">
    <verse number="21" style="v" sid="MAT 8:21"/>Owo viyi ho wa je ci ge, “Zadnagmayi, pmi mi la mi dada bi kpa.”<verse eid="MAT 8:21"/></para>
  <para style="p">
    <verse number="22" style="v" sid="MAT 8:22"/>Ama Yesu wa gna wo, “Vi mi n sayiye, Fa aza nɓa fi-fiyi dna n zafun ɓa bi aje.”<verse eid="MAT 8:22"/></para>
  <para style="p">
    <verse number="23" style="v" sid="MAT 8:23"/>Wa lo dna n ʼya wa ya piya ɓedo n wa bara yi. <verse eid="MAT 8:23"/><verse number="24" style="v" sid="MAT 8:24"/>Sa fyewyi ese kwa laka n kala yi n nuwan dokwo yi har to ai gye eya wye m. Ama Yesu ɓei la wangye.<verse eid="MAT 8:24"/></para>
  <para style="p">
    <verse number="25" style="v" sid="MAT 8:25"/>Abara lo ɓa yi wo ge wo kun agyewyi ɓai nawyi ge, “Dagayi, gni yi! Gye yi ye ya bwi nuwan.”<verse eid="MAT 8:25"/></para>
  <para style="p">
    <verse number="26" style="v" sid="MAT 8:26"/>Yesu wa ci ɓa ge, efye agaiciya-gai ɓi-ɓiyi da, kniyi nu zhin fyei wo edna? Wa laka wa gnakni ese, n nuwan yi, har ɓa ce pi.<verse eid="MAT 8:26"/></para>
  <para style="p">
    <verse number="27" style="v" sid="MAT 8:27"/>Ce a wo abara ɓa nya ge, “Nkanu n za deye yi har ese n nuwan yi ɓai wo wo ɓeda?”<verse eid="MAT 8:27"/></para>
  <para style="p">
    <verse number="28" style="v" sid="MAT 8:28"/>Shi ɓa ɓo si kmayi dna Gadara ʼkni a zafun nukwoyi da ngun aba ɓa shegun ɓa. Oɓa sese ba na vingwo nu, aza to ɓo zhin ɓa mi diya n bwayi m, ntuge ɓa ga aza wahala.<verse eid="MAT 8:28"/></para>
  <para style="p">
    <verse number="29" style="v" sid="MAT 8:29"/>Ɓa ya aku fi, “Ho ye kniyi n ʼya, O Shekwoyi Nugun? Esa to si n ho ɓa ga yi wahala n cei kpa m.”<verse eid="MAT 8:29"/></para>
  <para style="p">
    <verse number="30" style="v" sid="MAT 8:30"/>A burutu garke ɓei fyi ɓai gya nyagyi n kpai. <verse eid="MAT 8:30"/><verse number="31" style="v" sid="MAT 8:31"/>A zafun nukwoyi a gna Yesu ge, “N ha kun yi ya, ha tnu yi na burutu garke yi.”<verse eid="MAT 8:31"/></para>
  <para style="p">
    <verse number="32" style="v" sid="MAT 8:32"/>Yesu wa gna ɓage, “To fye kunya lo.” Ɓa knu na zahi ɓa lo fyi na burutu, aburutu vinya ɓa ku bwi nuwan. <verse eid="MAT 8:32"/><verse number="33" style="v" sid="MAT 8:33"/>A burutu knayi ɓa busi lo zhimi n nabariyi ɓo kwa zhin. <verse eid="MAT 8:33"/><verse number="34" style="v" sid="MAT 8:34"/>Aza vinya knu ɓe ɓa gye Yesu. Ɓa gna wo ge wo lo, wa ɓa kni fa ɓa.<verse eid="MAT 8:34"/></para>
  <chapter eid="MAT 8"/>
  <chapter number="9" style="c" sid="MAT 9"/>
  <para style="s1">Emi Tnu-Tnu Dna Nna Anyi Ye</para>
  <para style="p">
    <verse number="1" style="v" sid="MAT 9:1"/>Ntu cenu, Yesu wa lo eya wa je piya lo Kafarnafum, owa yi. <verse eid="MAT 9:1"/><verse number="2" style="v" sid="MAT 9:2"/>Esa fyewyi aza ɓe n ʼɓi nayi fi-fiyi da yi ntu na pece. She Yesu ɓo gye ɓa gaiciya ga, wa ci eɓi nyasan yi ge “Nugun, laka! Miku oha laifi zhin gafara!”<verse eid="MAT 9:2"/></para>
  <para style="p">
    <verse number="3" style="v" sid="MAT 9:3"/>“Tukwo-mwa,! Eza deye gna ge wo zhin Shekwoyi nu.” A Yahudawayi abyeda nu gna je lo nu. <verse eid="MAT 9:3"/><verse number="4" style="v" sid="MAT 9:4"/>Yesu ɓei kpe a aɓonubozhin ye, Wa nya ɓa ge, kniyi nu zhin fyei zhin aɓo nukwoyi nubo a? <verse eid="MAT 9:4"/><verse number="5" style="v" sid="MAT 9:5"/>“Kni dei nu gna wo lo fwa-fwa, a cige miku ha laifi zo, kwo kuwa a la ho kagna?” <verse eid="MAT 9:5"/><verse number="6" style="v" sid="MAT 9:6"/>Ntu cenu, Ma wu fye ge mi iko yi lo dna na nyi ma zo alaifi, wa pmi da ɓi nyasan yi wa gna, “Lakala, kmi ha pece ha lo ho puwa.”<verse eid="MAT 9:6"/></para>
  <para style="p">
    <verse number="7" style="v" sid="MAT 9:7"/>Eɓi ho wa laka woi gye agna wa lo wonya.<verse eid="MAT 9:7"/></para>
  <para style="p">
    <verse number="8" style="v" sid="MAT 9:8"/>Odna wo azayezhi, shi aɓeye ɓo zhin ai gye ɓa la Shekwoyi tu she wa ga aza iko lo nu.<verse eid="MAT 9:8"/></para>
  <para style="p">
    <verse number="9" style="v" sid="MAT 9:9"/>Shi Yesu ɓo zan-zan lo n zokwo yi, wa gye gadu gwoyi, Matta, n dna na gadu gwo ba. “Be ha ze mi bara,” Yesu nu gnawo lo nu. Matta laka wa gni lo nwoi.<verse eid="MAT 9:9"/></para>
  <para style="p">
    <verse number="10" style="v" sid="MAT 9:10"/>Esa nu Yesu ɓei dna n wa bara yi ɓai gyi nyagyi, (n Matta puwa), azagyifiyi ɓei fi ɓo n zhin azhi-ɓeyi.<verse eid="MAT 9:10"/></para>
  <para style="p">
    <verse number="11" style="v" sid="MAT 9:11"/>She a Farisiyawa yi ɓei gye ɓa nya Yesu abara ge, “Kniyi nu zhin efye Male yi ye wohin ɓedo n naza deye pya ya?”<verse eid="MAT 9:11"/></para>
  <para style="p">
    <verse number="12" style="v" sid="MAT 9:12"/>Yesu wa gna ɓage, “A lafiya da ta zan shigbe da shin, sai anyasan yi. <verse eid="MAT 9:12"/><verse number="13" style="v" sid="MAT 9:13"/>Fye lo fye zan aya ye awyega shin, ‘Mi ta ye sadaka lo n na nyaga yim, Mi ye fya ze asun-sun gye yi.’ Ma ɓe, ntu ge ma yi alaifi da ɓa ɓe Shekwoyi aba to ge aza n ɓa yi ɓahin ge aɓe-fyeceyi m.”<verse eid="MAT 9:13"/></para>
  <para style="p">
    <verse number="14" style="v" sid="MAT 9:14"/>N wyihoyi Yohana batisma zhin yi abara ɓa ɓe Yesu aba ɓa nya wo ge, “Kniyi nu zhin to oha bara yi zhin azumi n gye yi ɓedo na Farisiyawa yi ma?”<verse eid="MAT 9:14"/></para>
  <para style="p">
    <verse number="15" style="v" sid="MAT 9:15"/>Yesu wa nya ge, “Kwo bmiya lo mula ɓa anugundo ɓa wun bugba to ɓai gyi nyagyin, mulaɓai gnisun n ɓai? Ama esa ɓelo a la Miya n ɓa ba, n sayi nu n ɓa to ɓei gyi nyagyi m.<verse eid="MAT 9:15"/></para>
  <para style="p">
    <verse number="16" style="v" sid="MAT 9:16"/>“Nyikanu ɓagu eje kwokwoyi ta n je woiwoyi ya? Ntuge kwo ɓei jesaya na tagu ba, oɓwo ko ladu n pata. <verse eid="MAT 9:16"/><verse number="17" style="v" sid="MAT 9:17"/>Ko nyikanu ɓa fi nuwan shu-shuyi woi-woyi n pwakun kwokwoyiʼa? Nuwan shu-shuyi ye ɓa bma kwo har pwakun ɓa cepwo anab nuwan zeya. Sai dai a fi anab woi-woi n pwakun woi-woi, aɓa bwa ɓa pma vinya.”<verse eid="MAT 9:17"/></para>
  <para style="p">
    <verse number="18" style="v" sid="MAT 9:18"/>Wo gni woi da ɓo, aduwa nyakun tukwoda ɓe wa yashi n Yesu a pita ba wa ga wo mwa-mwa: a gna wo, “Emi ɓi ye bwa fi nu, ama ho ɓami ha je wo wye-wyei ga, ndei ha ɓe ha to wo bwa.”<verse eid="MAT 9:18"/></para>
  <para style="p">
    <verse number="19" style="v" sid="MAT 9:19"/>Yesu nwa bara yi, ɓa gni lo n woyi. <verse eid="MAT 9:19"/><verse number="20" style="v" sid="MAT 9:20"/>Ɓai ye filo n zan yi mi, Nyikwoza ho wo yi ku eye bwa awo-cei-aba ami yi zewo ya, wa lo wa to Yesu je kpe bwa. <verse eid="MAT 9:20"/><verse number="21" style="v" sid="MAT 9:21"/>Ntu ge wo ɓo zhin nubo ge, “Ko ma bwa wo bwa to-to, miɓa kagna.”<verse eid="MAT 9:21"/></para>
  <para style="p">
    <verse number="22" style="v" sid="MAT 9:22"/>Yesu wa pmiwye ya wa gye wo wa gna, “Nyigun, bugba bui-bui! Eho gaiciya ga la ho kagna!” Nyikwozahi wa bwa lafiya nsayi-sayi yi.<verse eid="MAT 9:22"/></para>
  <para style="p">
    <verse number="23" style="v" sid="MAT 9:23"/>Esa nu Yesu ɓo si tukwodayi puwa, wagye azai nawyi, ai gyi afi-nya, <verse eid="MAT 9:23"/><verse number="24" style="v" sid="MAT 9:24"/>Wa gna, “A kun ɓaya, ntu ge ɓinyinkwoyi deye to fi m, ama wowan gye nu.” Aza ma wo san, ɓai kpe wa gye. <verse eid="MAT 9:24"/><verse number="25" style="v" sid="MAT 9:25"/>She aza ɓo la za kun ya zhi n bmi, Yesu wa lo aba n ɓinyikwoyi ɓo dna, Yesu wa tabwa shi wo, wa je wye-wyei bwa. <verse eid="MAT 9:25"/><verse number="26" style="v" sid="MAT 9:26"/>Nabari kwagnami n ekniyi vinya ntu aɓo wowo yi ɓo n Yesu ɓo zhin nyi.<verse eid="MAT 9:26"/></para>
  <para style="p">
    <verse number="27" style="v" sid="MAT 9:27"/>Shi Yesu ɓo gmi n puwa yi, awyebwayi ngun aba, ɓa vi wo ɓe ɓai gna, “Osu Dauda Nugun, gye yi sunsun.”<verse eid="MAT 9:27"/></para>
  <para style="p">
    <verse number="28" style="v" sid="MAT 9:28"/>Wa pmi wa to ɓa wye bwa wa gna, “Ntu fye gaiciya ga ɓo, fye gye wyeba!”<verse eid="MAT 9:28"/></para>
  <para style="p">
    <verse number="29" style="v" sid="MAT 9:29"/>Wa pmi wa to ɓa wye bwa wa gna, “Ntu fye gaiciya ga ɓo, fye gye wyeba!”<verse eid="MAT 9:29"/></para>
  <para style="p">
    <verse number="30" style="v" sid="MAT 9:30"/>Nsai-sayi, ɓa gye wyeba, Yesu wa tu ɓa gbe ge, ɓa to gna zaho-zaho yi m. <verse eid="MAT 9:30"/><verse number="31" style="v" sid="MAT 9:31"/>Ama to ɓa ce pyi m, sai ɓa da nabari laɓa n zhimi.<verse eid="MAT 9:31"/></para>
  <para style="p">
    <verse number="32" style="v" sid="MAT 9:32"/>Yesu wa laka ɓo, wa she gun takpeɓeda, ntu ge azafun nukwoyi ɓo fi wo. <verse eid="MAT 9:32"/><verse number="33" style="v" sid="MAT 9:33"/>Yesu wa kun ɓaya, zahi wa ya ɓeda da. Ca wo aza yezhi n mwa ɓai gna, “Yi to shin aɓeye gyem.”<verse eid="MAT 9:33"/></para>
  <para style="p">
    <verse number="34" style="v" sid="MAT 9:34"/>Ama a Farisiyi ɓa gna, “Nya ko zhin woi kun azafun nukwoyi ya nyi, ntu ge wo ɓai lo n wohin, Shetan dna lo n wo mi, azafun nukwoyi su.”<verse eid="MAT 9:34"/></para>
  <para style="s1">Atnu-Tnuyi Apma Nɓa Yi-yi-i</para>
  <para style="p">
    <verse number="35" style="v" sid="MAT 9:35"/>Yesu wa zan laɓa na zhi ɓiyi n na azhi dnagmai yi woi wu aza dna na Yahudawayi aduwa nyakun, woi danabari manayi ntu Shekwoyi ebe mi ɓo woi ka anyasan gna abaho-bahoi n wa lo. <verse eid="MAT 9:35"/><verse number="36" style="v" sid="MAT 9:36"/>Aza sun-sun a wan wo, ntu ge ɓaɓo na ɓei mwa begye to akpe shi ɓa ɓa zhin ko aba n ɓa-ɓa lo ntu bmazhin ɓom, n wu gye akni ntna knayi.<verse eid="MAT 9:36"/></para>
  <para style="p">
    <verse number="37" style="v" sid="MAT 9:37"/>Wa gna wa bara ge, “Wyido lo mwa ama atnu-tnuyi bwa sun lo fyewyi nu. <verse eid="MAT 9:37"/><verse number="38" style="v" sid="MAT 9:38"/>Fye zhin aduwa ga Dagayi wyido nya watnu n na tnu-tnu zhin-yaje yi nwo fwa.”<verse eid="MAT 9:38"/></para>
  <chapter eid="MAT 9"/>
  <chapter number="10" style="c" sid="MAT 10"/>
  <para style="s1">Awyidna Nna Bei Ga Abara</para>
  <para style="p">
    <verse number="1" style="v" sid="MAT 10:1"/>Yesu wa yi wa bara awo-cei-aba wa ga a iko a kun azafun nukwoyi ya, ɓai ka anyasan doho-dohoi pya gna.<verse eid="MAT 10:1"/></para>
  <para style="p">
    <verse number="2-4" style="v" pubnumber="2,3,4" sid="MAT 10:2-4"/> Owa bara aye nu nyi:</para>
  <para style="li1" vid="MAT 10:2-4">Siman (ai je wo yi ge Bitrus),</para>
  <para style="li1" vid="MAT 10:2-4">Andrew (Bitrus zado),</para>
  <para style="li1" vid="MAT 10:2-4">Yakub (Zebedi nugun),</para>
  <para style="li1" vid="MAT 10:2-4">Yohanna (Yakub zado),</para>
  <para style="li1" vid="MAT 10:2-4">Filibus,</para>
  <para style="li1" vid="MAT 10:2-4">Bartalomaus,</para>
  <para style="li1" vid="MAT 10:2-4">Toma</para>
  <para style="li1" vid="MAT 10:2-4">Matta (Godu goyi),</para>
  <para style="li1" vid="MAT 10:2-4">Yakub (Alfis nugun),</para>
  <para style="li1" vid="MAT 10:2-4">Siman (Siyasa da),</para>
  <para style="li1" vid="MAT 10:2-4">Yahuda Iskariyoti (eza wo ɓo kun Yesu nyi).<verse eid="MAT 10:2-4"/></para>
  <para style="s1">Awyidna Nna Ɓei Ga Abara</para>
  <para style="p">
    <verse number="5" style="v" sid="MAT 10:5"/>Yesu wa tnu ɓa wa gaɓa gbe ge, “Fye to lo abyedo aba kwo a Samariyayi aba m. <verse eid="MAT 10:5"/><verse number="6" style="v" sid="MAT 10:6"/>Fye bwa a Israila yi abanu lo, akni bwi-bwiyi. <verse eid="MAT 10:6"/><verse number="7" style="v" sid="MAT 10:7"/>Lo fye gna ɓage, Shekwoyi ebe la wo vi-vi. <verse eid="MAT 10:7"/><verse number="8" style="v" sid="MAT 10:8"/>Fya ka anyasan yi gna, fya ku a fi-fiyi kala, fya ka a kuturu gna, fya kun azafun nukwoyi ya. Fya gacauta, shi fya gwo cauta.<verse eid="MAT 10:8"/></para>
  <para style="p">
    <verse number="9" style="v" sid="MAT 10:9"/>“Fye to lo na gyiwyei shi m. <verse eid="MAT 10:9"/><verse number="10" style="v" sid="MAT 10:10"/>Fye to la pwakun, ko aje do, kwo abuada, kwo busi zan-zan nya: Ntu ge aza n fye lo fye bma ɓa zhin nyi ɓa ɓa ga fye nyagyi. <verse eid="MAT 10:10"/><verse number="11" style="v" sid="MAT 10:11"/>Esa nu fya lo ezhi yakwo ko ezhi ɓi-yi, fye zan Shekwoyi za shin fya fyi n wo puwa har esa nu fye ɓakun n ʼzhi yi, fya lo ezhi do. <verse eid="MAT 10:11"/><verse number="12" style="v" sid="MAT 10:12"/>Esa nu fya nya ɓo ntu ge a ye ge fye lofi; fya ku ze anugundo. <verse eid="MAT 10:12"/><verse number="13" style="v" sid="MAT 10:13"/>N fya gye Shekwoyi za puwa nu, fya tu ɓa anabarka, nto lo nu n, fya ku fye anabarka shi. <verse eid="MAT 10:13"/><verse number="14" style="v" sid="MAT 10:14"/>Ezhi doho-dohoi, kwo puwa n fya lo, to kwa gwo fye m, fya lu abwi-tukun ya n fya pita fya kun. <verse eid="MAT 10:14"/><verse number="15" style="v" sid="MAT 10:15"/>Gaiciya! N wada wyi yi, Sodom n Gomora yi ɓo ku du ɓa n sauci bwa.<verse eid="MAT 10:15"/></para>
  <para style="p">
    <verse number="16" style="v" sid="MAT 10:16"/>“Mi tnu fyei ngye akni fi na cam-cam tasin. Fye la ce ngye awa, ntna ɓaina ngye a lukpe. <verse eid="MAT 10:16"/><verse number="17" style="v" sid="MAT 10:17"/>Ama mi ye fya kpe ge a ɓa wan fye, ai da fye wa, ai iu fye fi na aduwa nyakun. <verse eid="MAT 10:17"/><verse number="18" style="v" sid="MAT 10:18"/>E-har ma fye ɓa gni-agni n gwamna abye ɓedo asuyi ntu ʼMi ʼye ɓo. Deye kwo ɓei ga fye sa ntu ge fya zhin mi saida n ɓa bye ɓedo n na nyi yi vinya.<verse eid="MAT 10:18"/></para>
  <para style="p">
    <verse number="19" style="v" sid="MAT 10:19"/>“Sa na wan fye, fye to wo dna n ɓoi fye ɓa da n na wada ba m, ntu ge aɓei wu fye ɓo fye ɓada n ko sai. <verse eid="MAT 10:19"/><verse number="20" style="v" sid="MAT 10:20"/>Ntu ge efye nu ta da ɓo m, ama zafun efye Dada nya n wo dna ʼshe nyi, wo ɓa daɓo n fye gbe yi.<verse eid="MAT 10:20"/></para>
  <para style="p">
    <verse number="21" style="v" sid="MAT 10:21"/>“Eza ɓei bwi wo zado har efi, adada ɓei bwi ɓa ʼɓi. Aɓi ce ɓei kuka da ɓa dada har koi zhin ɓa fi. <verse eid="MAT 10:21"/><verse number="22" style="v" sid="MAT 10:22"/>Aza ɓei wun fye nu, ntu ge fye zhin ma nya nu. Amma eza n wa mi gni har nyalo-nyalo, wo ɓa pwo.<verse eid="MAT 10:22"/></para>
  <para style="p">
    <verse number="23" style="v" sid="MAT 10:23"/>“Ndei a ga fye wahala n ʼzhi, fya kun fya lo ezhi do, miɓa jeze ɓe kafin fye zo azhi zan vinya. <verse eid="MAT 10:23"/><verse number="24" style="v" sid="MAT 10:24"/>Makaranta ɓi to du wo malamin, ko fyenu ntu wo pida tukon. <verse eid="MAT 10:24"/><verse number="25" style="v" sid="MAT 10:25"/>Makaranta ɓi zhin wa ɓe wa sun ngye wo malami, fyenu lo nu ngye wo pida. Ntu cenu, shi ɓa ku mi yi ge ‘Shetan’, n mi zhin fye Dagayi nyi, balle efye! <verse eid="MAT 10:25"/><verse number="26" style="v" sid="MAT 10:26"/>Ama fye towo aza dna n ɓa ga fye wahala nyi m. Ntu ge esa ɓe lo n gaiciya ɓa da kwohin: eɓa asiri a kpeya pei-pei.<verse eid="MAT 10:26"/></para>
  <para style="p">
    <verse number="27" style="v" sid="MAT 10:27"/>“Enya n mi gnafye dna n wyegmaa nyi fye la begye tu fya da kwo n nyipyei yi. Aɓo sanya n mi gna fye nyi fye knitu n nyakun she fya da ɓa.<verse eid="MAT 10:27"/></para>
  <para style="p">
    <verse number="28" style="v" sid="MAT 10:28"/>“Fye to wo aza dna n ɓa wu fye anayi kawai m, ama fye wo Shekwoyi dna n wo nu ikoyi wa wu nahi ɓedo n wye-wyei dna n na napyi. <verse eid="MAT 10:28"/><verse number="29" style="v" sid="MAT 10:29"/>Gbakolowyi (asi ɓa akninya? Ngun aba kabo?) Doho-dohoi to lo n kwo ɓa fi to efye Dadai kpe kwo ɓo m. <verse eid="MAT 10:29"/><verse number="30" style="v" sid="MAT 10:30"/>Efya tukwo-yi kudo-kukui lo vinya. <verse eid="MAT 10:30"/><verse number="31" style="v" sid="MAT 10:31"/>Ntu ce nu fye to damun, fye du agbakolowyi lo ampanyi.<verse eid="MAT 10:31"/></para>
  <para style="p">
    <verse number="32" style="v" sid="MAT 10:32"/>“Eza n wa da Mi ɓo pei-pei na za ʼba ge Mi zhin wo nugundo nu, Mi hin miɓa da wo ɓo ge wo zhin mi nugundo nu n Mi Dada abye, wo dna ʼshe nyi. <verse eid="MAT 10:32"/><verse number="33" style="v" sid="MAT 10:33"/>Ama eza n wa nama ɓo, mi hin miɓa nawo aɓo n Mi Dada abye, n wo dna ʼshe nyi.<verse eid="MAT 10:33"/></para>
  <para style="p">
    <verse number="34" style="v" sid="MAT 10:34"/>“Fye to gye ge ma ɓe, na sese lafiya nyai nu n nanyi mi m, sai ebe yako. <verse eid="MAT 10:34"/><verse number="35" style="v" sid="MAT 10:35"/>Ma ɓe ntu ge ma zhin nugun wa zhin gaba n wo dada yi. Nyigun wa zhin gaba n wo ʼya yi, tnayi wa zhin gaba n wo viya yi. <verse eid="MAT 10:35"/><verse number="36" style="v" sid="MAT 10:36"/>Eza nuwun-yi ɓa bwa jekun n wo puwa nu. <verse eid="MAT 10:36"/><verse number="37" style="v" sid="MAT 10:37"/>Ndei ho ye ho dada n ho ʼya yi n dumi, ho to kunce lo ha ze mi nya m. Ko ho ye ho nugun ko nyigun n du mi, ho to kunce lo ha ze mi nya m. <verse eid="MAT 10:37"/><verse number="38" style="v" sid="MAT 10:38"/>N ha gnage ho ta la ho zundu ha vi mi m, ho to kunce lo ha ze mi nya m.<verse eid="MAT 10:38"/></para>
  <para style="p">
    <verse number="39" style="v" sid="MAT 10:39"/>“N ha kpema ho wye-wyei, ko ɓa ho bwi, ama n ha ga ko ntu mi ɓo, kwa ho pwo.<verse eid="MAT 10:39"/></para>
  <para style="p">
    <verse number="40" style="v" sid="MAT 10:40"/>“Aza n ɓa gwo fye, ɓa gwo mi nu! Aza ɓa gwo mi, ɓa gwo Shekwoyi nu n wa tnu mi nyi. <verse eid="MAT 10:40"/><verse number="41" style="v" sid="MAT 10:41"/>N ha gwo anabi ntu ge wo zhin Shekwoyi za nu, ho ɓei gwo lada dai-dai n anabi yi. N ha gwo aza manayi kwo aɓefye-cei ntu ɓa ɓemanayi zhin ɓo, ho ɓei gwo lada dai-dai n ɓai.<verse eid="MAT 10:41"/></para>
  <para style="p">
    <verse number="42" style="v" sid="MAT 10:42"/>“Efye n fye zhin Ema tukwo shanyi, nfya ga eɓi nawyi nuwan fu-fuyi, lallai fye ɓa bwa lada.”<verse eid="MAT 10:42"/></para>
  <chapter eid="MAT 10"/>
  <chapter number="11" style="c" sid="MAT 11"/>
  <para style="p">
    <verse number="1" style="v" sid="MAT 11:1"/>Shi Yesu ɓo ku nya zo wa bara wu, ɓa kuka ɓalo azhi yakwo, ɓai zhin waʼazi n ɓa ɓei ku shiri zhin ɓa lo nyi.<verse eid="MAT 11:1"/></para>
  <para style="s1">Yesu Wa Mi Yohanna Gni</para>
  <para style="p">
    <verse number="2" style="v" sid="MAT 11:2"/>Yohanna batisma zhin-yi, woi dna n kurkuku, wa wo aɓo wo-woi n Masihu zhin lo, wa tnu wa bara ɓa nya Yesu ɓo, <verse eid="MAT 11:2"/><verse number="3" style="v" sid="MAT 11:3"/>Oho nu zhin eza n yi pmi, kwo yi ye tuwye na bye na?<verse eid="MAT 11:3"/></para>
  <para style="p">
    <verse number="4" style="v" sid="MAT 11:4"/>Yesu a gna ɓa, “Fye lo fye gna Yohanna aɓo awo-woyi n fye ku gye mi zhin: <verse eid="MAT 11:4"/><verse number="5" style="v" sid="MAT 11:5"/>Awyebuayi ɓai gye wyeba, aza bmazhi ɓai zan-zan, akuturu ɓai gwo kagna, atnubua-gunayi ɓai wo ɓeda, azafi yi bwa wye-wyei, fye gna wo mi Nabari manayi ɓo, n Mi da na wyekwoyi aba nyi. <verse eid="MAT 11:5"/><verse number="6" style="v" sid="MAT 11:6"/>Fye gna wo ge, ʼanabarka nu nazayi n ɓa ta zhin shaka ntu mi ɓo m.”<verse eid="MAT 11:6"/></para>
  <para style="p">
    <verse number="7-8" style="v" pubnumber="7,8" sid="MAT 11:7-8"/> Shi ɓa ɓo kuka, Yesu wa ya ɓeda tu Yohanna tukwo. “Esa fye ɓo lo zhabui ntu ge fya gye Yohanna, fye ɓo gye ge aɓo gye wo wuna? Ngye agbegbe n ese ci n ɓai nyi? Kwo fye ɓo gye ge fye ɓa gye eza na jei kpe ngye ʼsu nugun na? <verse eid="MAT 11:7-8"/><verse number="9" style="v" sid="MAT 11:9"/>Ko fye ɓo wyei tu n anabi Shekwoyi nya na? E, woi du anabi lo. <verse eid="MAT 11:9"/><verse number="10" style="v" sid="MAT 11:10"/>Ntu ge Yohanna nu na ɓo da wo ɓo dna n Alkawali kwo-kwoyi ge, tnu-tnu yi n wo ɓa ɓe n ma bye, wa gna aza emi ɓeɓe ɓo, wa zhin zokwo aba.<verse eid="MAT 11:10"/></para>
  <para style="p">
    <verse number="11" style="v" sid="MAT 11:11"/>“Gaiciya, dna aza vinya na la ɓa luma, zaho to n buzagna yi ngye Yohanna m, du-du lonu, buzagna ɓi-ɓiyi n Shekwoyi ʼbe mi, kwo ɓei la du wo! <verse eid="MAT 11:11"/><verse number="12" style="v" sid="MAT 11:12"/>Tunyi, esa nu Yohanna ɓo ya waʼazi zhin ɓedo n batisma yi har n sayi, aza mwa begye lo ɓai ɓe Shekwoyi ebe mi. <verse eid="MAT 11:12"/><verse number="13" style="v" sid="MAT 11:13"/>Ntu ge Musa owa ɓedo anabi yi oɓa vinya ɓo na wyeyi shi nabye ntu Masihu ɓeɓe ɓo. Yohanna pmi wa ɓe. <verse eid="MAT 11:13"/><verse number="14" style="v" sid="MAT 11:14"/>Ndei fye ye lo fya kpe ɓeye n mi da, wonu zhin Iliya, eza nu anabi ɓei gna wo ɓa ɓe (n Shekwoyi ebe ya sa.) <verse eid="MAT 11:14"/><verse number="15" style="v" sid="MAT 11:15"/>Ngye fye na tnubua ɓowo nyai lo, fye wo n saiye.<verse eid="MAT 11:15"/></para>
  <para style="p">
    <verse number="16" style="v" sid="MAT 11:16"/>“ ‘Miɓa da ge na tu naɓe ye tukwa? Aza deye wu lo ngye aɓi fan awye ɓai yi aje ge anugundo ɓiyi, <verse eid="MAT 11:16"/><verse number="17" style="v" sid="MAT 11:17"/>Ya fan awye ngye yi pa mula, ta da fye m, ya fan awye ngye yi biza, to fya zhin bugba zhi-zhiyi m.’ <verse eid="MAT 11:17"/><verse number="18" style="v" sid="MAT 11:18"/>Ntu ge Yohanna to ɓei sin nuwan shu-shuwuyi eje m, saho to wa gyi nyagyi m, ama fya gna wo zhin nyazei nu. <verse eid="MAT 11:18"/><verse number="19" style="v" sid="MAT 11:19"/>Emihin, Masihu, mi gyi mi sin, fya da gnunu-gnunu ge, mi zhin fwanada nu mwa, miyi zan na laifi nukwoi da yi. Ama efye aza cece, fye kpe shi fye kna fyehin a pita nfye tna gaiciya doho-dohoyi.”<verse eid="MAT 11:19"/></para>
  <para style="s1">Pmagna Ɓedo N Yi-yi-i</para>
  <para style="p">
    <verse number="20" style="v" sid="MAT 11:20"/>Wa pmi wa ya aɓeda bugba wunya da, tu na zhi tukwo aba wo ɓeyi ku aɓo wo-woyi zhin, ama dudu lonu to ɓa ga Shekwoyi gaiciya m. <verse eid="MAT 11:20"/><verse number="21" style="v" sid="MAT 11:21"/>“Aiya n fya ba Korazi, aiya njesun n Ɓaisaida aba, Ntu ge aɓo wo-woyi n mi ku zhin n fya ba nyi, aɓoi gna ɓa zhin ɓa lo nu n Taya ɓedo Saida yi ɓa ɓei ɓa ku ye abui sapa-sapa dna vinyikwo n tukwo gba yi.<verse eid="MAT 11:21"/></para>
  <para style="p">
    <verse number="22" style="v" sid="MAT 11:22"/>“Gaiciya, Taya n Saida yi ɓei gna fye bmiya zhi n wada wyi yi. <verse eid="MAT 11:22"/><verse number="23" style="v" sid="MAT 11:23"/>Kafarnahum n kohin, n na koi latu nyi, kwo ɓei lo ʼna! Ntu ge aɓo awo-woyi n ma zhin n ha ba nyi ai ya gna a zhin ɓa n Sodom nu, kwo ye ɓei ye lo naiye.<verse eid="MAT 11:23"/></para>
  <para style="p">
    <verse number="24" style="v" sid="MAT 11:24"/>“Gaiciya Sodom ɓei la gna fye bmiya shi n wada wyi yi.”<verse eid="MAT 11:24"/></para>
  <para style="p">
    <verse number="25" style="v" sid="MAT 11:25"/>Yesu wa zhin aduwa ge, “O Dada, Dagayi, eshe nya n ʼkni yi, ma gode ngye shi ha so gaciya naza ba nɓa gye ɓahin tukwo ge aza ceceyi nu, ha wu ko naɓi nawyi aba. <verse eid="MAT 11:25"/><verse number="26" style="v" sid="MAT 11:26"/>E, Dada kwa da ho nu ha zhin ko lo nu.<verse eid="MAT 11:26"/></para>
  <para style="p">
    <verse number="27" style="v" sid="MAT 11:27"/>“Emi Dada ku anya vinya fa fi n ma kun. Dada gmanyi wo nu kpe Nugun ye, Nugun ce wa kpe Dada fye ɓedo naza yi n Nugun wu ɓa Dada. <verse eid="MAT 11:27"/><verse number="28" style="v" sid="MAT 11:28"/>Fye ɓe maba miɓa ga fye sun-sun, efye nu n fye naya shan-woi kpe. <verse eid="MAT 11:28"/><verse number="29-30" style="v" pubnumber="29,30" sid="MAT 11:29-30"/> Fye la ma kaya, ɓa wo lo fafa miɓa wu fye ge mi zhin eza hankali da nu n bugba sun-sun gye nya yi, efye wye-wyei ɓa bwa sun-sun. Ntu ge mi ta ga za akaya shan-wo yi m.”<verse eid="MAT 11:29-30"/></para>
  <chapter eid="MAT 11"/>
  <chapter number="12" style="c" sid="MAT 12"/>
  <para style="s1">Dagayi Satiwyi Nya</para>
  <para style="p">
    <verse number="1" style="v" sid="MAT 12:1"/>Nwyihoi, n satiwyi yi, nyipyei na Yahudawayi zhin ɓa la Shekwoyi tu, Yesu wa sadu na wyizhin n wa bara yi. Mikun ɓei ku ɓa gun, ɓa ya awyi shin bma ɓai wu kpe na bwada ɓai gyi.<verse eid="MAT 12:1"/></para>
  <para style="p">
    <verse number="2" style="v" sid="MAT 12:2"/>Ama shi a Farisiyi ɓei gye lo nu, ɓa gna, “Oha bara la owa zungna. Ɓai do-wyi n Satiwyi yi.”<verse eid="MAT 12:2"/></para>
  <para style="p">
    <verse number="3" style="v" sid="MAT 12:3"/>Ama Yesu wa gna ɓa, “Fye to shin ba fya wo ɓo nʼsu Dauda ɓo zhin n wa nugundo yi n mikun ɓei ku ɓa gun? <verse eid="MAT 12:3"/><verse number="4" style="v" sid="MAT 12:4"/>Wo ɓo lo dna na duwa zhin ba, ɓa gyi bredi nkwo ɓo shi ge a pirist nu ɓa bwa kwo gyi nyi. Ko ɓo zhin owa gnana zun nu ce. <verse eid="MAT 12:4"/><verse number="5" style="v" sid="MAT 12:5"/>Fye to shin ba njesun, dna n Musa wa ngye shi a pirist n ɓa fi na duwa zhin ba nyi, ɓa zhin tnu-tnu n Satiwyi yi n? <verse eid="MAT 12:5"/><verse number="6" style="v" sid="MAT 12:6"/>Ma gna fye gaiciya, Eza gni lo ya n wo du aduwa zhin ba lo n mwa-mwa. <verse eid="MAT 12:6"/><verse number="7" style="v" sid="MAT 12:7"/>Fye ɓo gna fye ku aya ye awyega bwa n kwo gna, ‘Mi ye fya ze a sun-sun gye yi, n du fye nyaga,’ to fyei zun tna laifida kni m. <verse eid="MAT 12:7"/><verse number="8" style="v" sid="MAT 12:8"/>E mi, ‘Zanugun, mi nu zhin Satiwyi Dagayi.’ ”<verse eid="MAT 12:8"/></para>
  <para style="p">
    <verse number="9" style="v" sid="MAT 12:9"/>Wa pmi wa lo ɓa duwa nyakun, <verse eid="MAT 12:9"/><verse number="10" style="v" sid="MAT 12:10"/>Wa gye obwa sha-shai da. A Farisiyi ɓa nya Yesu ge kwo bmiya lo a ka nyasan yi gna n Satiwyi yi? (Ɓai gye ngye wo ɓa ye ge, “E,” n nabai ɓa wan wo.) <verse eid="MAT 12:10"/><verse number="11" style="v" sid="MAT 12:11"/>Amsa nyi n wo ɓo ga, “Ndai ho n ena buyi bwasun lo gmanyi, kwa kaya dna rijiya n Satiwyi, ho ɓa gmi kwo n wyihi yi? Lallei ho ɓa gmi. <verse eid="MAT 12:11"/><verse number="12" style="v" sid="MAT 12:12"/>Shi eza du ena-buyi lo nyi, kwo bmiya lo a zhin ɓe manayi n Satiwyi yi?” <verse eid="MAT 12:12"/><verse number="13" style="v" sid="MAT 12:13"/>Wa pmi wa gna zahi ge, “Ta ho bwa ya.” Shi wo ɓo taya, wa lafiya bwa kwa wo ʼwu ngye bayi.<verse eid="MAT 12:13"/></para>
  <para style="p">
    <verse number="14" style="v" sid="MAT 12:14"/>Nsayi a Farisiyi ɓa lo ɓa zhin shawara ɓa wan Yesu ɓa wu wo. <verse eid="MAT 12:14"/><verse number="15" style="v" sid="MAT 12:15"/>Ama Yesu wa ku ɓa shawara kpe, wa gmi na duwa nyakun azai vi wo mwa. Anyasan yi vinya n ɓa mi wa ɓa kagna. <verse eid="MAT 12:15"/><verse number="16" style="v" sid="MAT 12:16"/>Ama wa gni ɓa tnubua ge, ɓa to gna Wo ɓeda mi aza kagna nya m. <verse eid="MAT 12:16"/><verse number="17" style="v" sid="MAT 12:17"/>Deye ko ku ɓo nu anabi Ishaya ɓei da nu, tu n Yesu tukwo:<verse eid="MAT 12:17"/></para>
  <para style="p">
    <verse number="18" style="v" sid="MAT 12:18"/>“Shi Mi Bara awye! Gye Mi Za kni-kniyi! Owo nu n mi ye, n mi wye-wyei dagma woi. Miɓa puwo mi Zafun, Wo ɓa da abye ʼwa. <verse eid="MAT 12:18"/><verse number="19" style="v" sid="MAT 12:19"/>Wo ta sun okun kwo wa ɓewyi m, wo ta la begye tu m. <verse eid="MAT 12:19"/><verse number="20" style="v" sid="MAT 12:20"/>Wo ta ye kalagbai fyan, kwo wa ci awyetu wyegba m. Owo nasara ɓa zo aɓo viyan. <verse eid="MAT 12:20"/><verse number="21" style="v" sid="MAT 12:21"/>Owo ye ɓa ze anyi vinya awyetu.”<verse eid="MAT 12:21"/></para>
  <para style="p">
    <verse number="22" style="v" sid="MAT 12:22"/>Zafun nukwoi da ho, wye-buai nu, takpe ɓeda njesun, aɓe n woi n Yesu aba, Yesu wa ka wo gna, wa mi wa da ɓo, woi gye wyeba n jesun. <verse eid="MAT 12:22"/><verse number="23" style="v" sid="MAT 12:23"/>Cawo azayezhi ɓai gna, “Ko Yesu zhin Masihu na?”<verse eid="MAT 12:23"/></para>
  <para style="p">
    <verse number="24" style="v" sid="MAT 12:24"/>Ama shi a Farisiyi ɓo wo ce, ɓa gna, “Wo mi woi kun a zafun nukwoyi ya, ntu ge wo zhin Shetan nu a zafun nukwoyi su.”<verse eid="MAT 12:24"/></para>
  <para style="p">
    <verse number="25" style="v" sid="MAT 12:25"/>Yesu wa ku a nubo zhin kpe wa gna ɓa ge, “Ebe n kwo zhin gaba n kohin yi, kwo ɓa miya. Ezhi n kwo zhin gaba n kohin ko ta mi kwa gni-agni m. <verse eid="MAT 12:25"/><verse number="26" style="v" sid="MAT 12:26"/>Ndei Shetan nya shetan ya, wo sunkun n wohin un, woi mi wo ʼbe ya. <verse eid="MAT 12:26"/><verse number="27" style="v" sid="MAT 12:27"/>Ndei fye gna ge, mi kun a zafun nukwoyi ya n shetan iko yi nu, efya za nɓa ku azafun nukwoyi ya nyi ma, ɓa kun ɓa ya n kni ikoyi na? Fye ga fyehin amsa. <verse eid="MAT 12:27"/><verse number="28" style="v" sid="MAT 12:28"/>Ama n gye mi kun azafun nukwoyi ya n Shekwoyi zafun yi nu, a gye Shekwoyi ebe la ɓe fya ba. <verse eid="MAT 12:28"/><verse number="29" style="v" sid="MAT 12:29"/>Eza tami wa wyi shetan iko m, sai wo la shetan pa kpa, n sayi wa mi wa kun a zafun nukwoyi ya. <verse eid="MAT 12:29"/><verse number="30" style="v" sid="MAT 12:30"/>Eza n wo ta bma mi zhin m, wo zhin mi wahala ga yi nu.<verse eid="MAT 12:30"/></para>
  <para style="p">
    <verse number="31-32" style="v" pubnumber="31,32" sid="MAT 12:31-32"/> “Eza n wa da mi ɓenukoyi, n laifi doho-dohoi yi, aɓa zhin za gafara, amma eza n wa da Zafun gyi-gyi-yi ɓenukwoyi, a ta zhin wo gafara m, ko nanyi ye, ko nanyi n ɓa ɓe lo nyi.<verse eid="MAT 12:31-32"/></para>
  <para style="p">
    <verse number="33" style="v" sid="MAT 12:33"/>“A kpe shinwan doho-dohoi ye n ko gyi-gyi yi nu. Shinwa manayi kwa gyi n bmiya, shinwa nukwoyi kwa ga gyi-gyi nukwoyi. <verse eid="MAT 12:33"/><verse number="34" style="v" sid="MAT 12:34"/>Efye awa ɓi! Ko ɓa ye zhin nwuna aza nukwoyi ngye fye fya da ɓeda manayia? Ntu ge eza bugba nu wu za ɓo nwo ɓa da. <verse eid="MAT 12:34"/><verse number="35" style="v" sid="MAT 12:35"/>Eza manayi zhin wa da ɓo manayi n ko fi n wo mi. Bugba nukwoyi da kuwa wa da ɓeda nukwoyi n kwo fi womi. <verse eid="MAT 12:35"/><verse number="36" style="v" sid="MAT 12:36"/>Ma gna fye, n wada wyi yi, ɓei ɓe n fye nyadoku yi tu ɓeda gbeloyi doho-dohoi ɓo n fye ku da. <verse eid="MAT 12:36"/><verse number="37" style="v" sid="MAT 12:37"/>Efya ɓeda n sayi ye nu ɓei zhin fya kni nʼwa, ko ɓei zhin a zun fye kni.”<verse eid="MAT 12:37"/></para>
  <para style="s1">Ga Yi Tuze Ho</para>
  <para style="p">
    <verse number="38" style="v" sid="MAT 12:38"/>N wyihoyi a Yahudawayi a tukwoda ɓedo a Farisiyi yi, ɓa ɓe Yesu aba ge ɓa ye wa wu ɓa tuze (kwa wu ge wonu ku Masihu zhin).<verse eid="MAT 12:38"/></para>
  <para style="p">
    <verse number="39-40" style="v" pubnumber="39,40" sid="MAT 12:39-40"/> Yesu wa gna ɓa ge, “Sai abye nukwoi ɓedo na tna gaiciya-gai yi, ɓa nu ɓa nya a tuze ɓo. Anyi ta shan ɓa doho wu ndu tuze anabi Yanana nya m! Ntu ge shi Yunana ɓo dna nʼbmiya yakwo mi anypyei gun ata, asukwoyi gun ata, nʼlo nu Emi Masihu ɓa dna nʼkni nubo anyipyeyi gun ata, asukwo gun ata. <verse eid="MAT 12:39-40"/><verse number="41" style="v" sid="MAT 12:41"/>N wada wyi yi, a Ninevayi ɓei zun fye kni. Ntu ge esa n Yunana ɓo zhin ɓa waʼazi ɓa ɓo ku ye abui Shekwoyi aba, ɓa ku aɓo nukwoi zokwo ya. Eza n wo du Yunana, wo gni lo ya fyei ta ye lo fya ga wo gaiciya m. <verse eid="MAT 12:41"/><verse number="42" style="v" sid="MAT 12:42"/>Sarauniya Sheba nya ɓo laka da abye ye wo zun ɓa kni n wada wyi yi, ntu ge wo ɓo gmi n kni do n kpai, wa wo Solomon ɓeyekpe, eza n wo du Solomon, wo gni lo ya fyei ta ye lo fya ga wo gaiciya m.<verse eid="MAT 12:42"/></para>
  <para style="p">
    <verse number="43-45" style="v" pubnumber="43,44,45" sid="MAT 12:43-45"/> “Aɓye ye wu lo ngye eza n wo zafun nukwoyi yi. Esa nu zafun nukwoyi gmi n wo kwalo zhabui koi ye asun-sun ba to kwa bwa m. Kwa gna ko ɓa jeze kwa lo kwa gusa, esa kwo ɓe kwa gye zahi bugba zhan baya shi, ama ntna nya dna yi! Sai kwa lo kwa yi a zafun nukwoyi ngun tnaba ɓa ɓe lofi n zahi mi. Ezahi esese kmaknayi ɓei la du kmisunyi n nukwoyi.”<verse eid="MAT 12:43-45"/></para>
  <para style="p">
    <verse number="46-47" style="v" pubnumber="46,47" sid="MAT 12:46-47"/> Esa nu Yesu ɓo dna woi daɓo naza yezhi yi n nyakun, owo ʼya ɓedo nwa zaje yi ɓa ɓe zhi n bmi ɓai ye ɓa daɓo n woi. Zaho wa gna wo ge ɓa ye wo lo. <verse eid="MAT 12:46-47"/><verse number="48" style="v" sid="MAT 12:48"/>Wa gna ge, “Nyikanu zhin mi ʼya? Anyika nu zhin maza-jeʼa?” <verse eid="MAT 12:48"/><verse number="49" style="v" sid="MAT 12:49"/>Wa wu wa bara bwa wa gna, “Gye! Aza deye ɓa nu zhin ma ʼya n mazaje yi. <verse eid="MAT 12:49"/><verse number="50" style="v" sid="MAT 12:50"/>Wa je ko ɓe ge, Eza n wo vi mi Dada ɓeye n wo dna she nyi, wo nu zhin mi zado, emi mapui n mi ʼya yi.”<verse eid="MAT 12:50"/></para>
  <chapter eid="MAT 12"/>
  <chapter number="13" style="c" sid="MAT 13"/>
  <para style="p">
    <verse number="1" style="v" sid="MAT 13:1"/>Dna n nyipyei hi mi, nʼsa do yi Yesu wa fa ʼpi wa lo ʼdnagbe. <verse eid="MAT 13:1"/><verse number="2-3" style="v" pubnumber="2,3" sid="MAT 13:2-3"/> Aza yezhi ɓo nmwa begye. Wa lodna nʼya wa wu aza dna ko, aza kukpe nuwan gbe ɓai kna tnubua. Waku anyi ɓesisi mwa dna n wo wazi. Wa ku do ho si lai “Fwaiza ho ɓo lo nyabye nwo fwa <verse eid="MAT 13:2-3"/><verse number="4" style="v" sid="MAT 13:4"/>Wa she nyabye ya fi nfwa, adoho ɓa kaya kpe n zokwo, a lu ɓa ɓe ɓa ɓa zotnu. <verse eid="MAT 13:4"/><verse number="5" style="v" sid="MAT 13:5"/>Adoho ɓa kaya kpe napma n kni pele-peleyi. Ɓa ku pa wolo-wolo kpe ʼkni pele-peleyi konu. <verse eid="MAT 13:5"/><verse number="6" style="v" sid="MAT 13:6"/>Ama nyipyei wowo a ku ɓa wu, n tu ge oɓa gbegye to lokni lo mwa m. <verse eid="MAT 13:6"/><verse number="7-8" style="v" pubnumber="7,8" sid="MAT 13:7-8"/> Adoho ɓa kaya fi na knawuyi, aknawuyi a ɓa yekma. Ama adoho ɓa kaya fi nʼkni manayi, ɓa ga gyi-gyi ndu do na ɓo she. Doha bwa shita, doho shitnanyi, doho tagyi. <verse eid="MAT 13:7-8"/><verse number="9" style="v" sid="MAT 13:9"/>Ngye fye na tnubua yi lo, fye wo!”<verse eid="MAT 13:9"/></para>
  <para style="p">
    <verse number="10" style="v" sid="MAT 13:10"/>Owa bara ɓe ɓa nya wo ge kni zhin hoi ɓe naɓe-sisi yi n ɓa dnaɓo a?<verse eid="MAT 13:10"/></para>
  <para style="p">
    <verse number="11" style="v" sid="MAT 13:11"/>Wa gna ɓa ge alaye fye fya kpe Eshe Ebemi ɓeye, ama toge azaje m.<verse eid="MAT 13:11"/></para>
  <para style="p">
    <verse number="12-13" style="v" pubnumber="12,13" sid="MAT 13:12-13"/> “Ntu ge eza nwo nyai, aɓa ɓewo wa bwa mwa,” ama eza n wo to ceyi m, “Ko odo n wo ncei fyewyi, a ɓeyi la gwo wo. Ce nu zhin mi yi da ɓo naɓe-sisi yi ntu ge ɓa wo, ɓai gye, to ɓa bwa aweygan.”<verse eid="MAT 13:12-13"/></para>
  <para style="p">
    <verse number="14" style="v" sid="MAT 13:14"/>“Deye kwa nu enya anabi Ishaya ɓoda, ‘Ɓa wo, ama awyega to lon, ɓai shawye, to ɓai gyen!<verse eid="MAT 13:14"/></para>
  <para style="p">
    <verse number="15" style="v" sid="MAT 13:15"/>“ ‘Ntu ge oɓa bugba woshan lo, oɓa tnubua yi gugui lo, ɓai ku ɓa wye kpe ɓai wan gye.’ <verse eid="MAT 13:15"/><verse number="16" style="v" sid="MAT 13:16"/>Ntu ce nu ɓa ta gye, ɓai wo ɓa bwa awyega, ɓa jeze ɓe Shekwoyi aba njesun ma ka ɓa gnan. Amma efya wye zhin anabarka nya nu, ntu ge ɓa gyelo, nfya tnubua yi, ntu ge ɓa wo lo. <verse eid="MAT 13:16"/><verse number="17" style="v" sid="MAT 13:17"/>Gaiciya, n mwa begye nu anabi n na ɓefyecei yi ɓo ye ɓa gyaɓo fye ku gye, ɓai wo aɓo nfye ku wo, to ɓa min.<verse eid="MAT 13:17"/></para>
  <para style="p">
    <verse number="18" style="v" sid="MAT 13:18"/>“To fye wo besisi awyega fwaiza nya nwo nyabye yi. <verse eid="MAT 13:18"/><verse number="19" style="v" sid="MAT 13:19"/>Zokwo nʼnyabye ɓo kaya kpe nyi, kwo wu gye ʼza bugba, n wo wo nabari manayi Shekwoyi Ebemi nya, to wa bwa awyegam, Shetanwa ɓe wa ɓeda yi gwo wo ya n wo bugba. <verse eid="MAT 13:19"/><verse number="20" style="v" sid="MAT 13:20"/>Apma ʼba, ekni pele-pelei ko wu gye ʼza bugba n wo wo nabari wa gwo kwo na gmada yi. <verse eid="MAT 13:20"/><verse number="21" style="v" sid="MAT 13:21"/>Ama ntu ge wo to nabai lo wa so ko dna n wo wye-wyei n, esa wahala laka ntu wo gaiciya ga ɓo, sai wo fuse, wa fa viɓo. <verse eid="MAT 13:21"/><verse number="22" style="v" sid="MAT 13:22"/>Ekni aknawuyi nya ko wu gye za n wo wo nabari, ama aɓopwawo anyi nya, nʼ nyabwa zanshinyi, ɓa ku Shekwoyi ɓeda gyisun, to wa mi nwo zhin nyaho ntu Shekwoyi ɓo m. <verse eid="MAT 13:22"/><verse number="23" style="v" sid="MAT 13:23"/>Ekni manayi gbedo nʼza bugbai nwo wo nabari kwa lowo na wyegayi har wa gni gyiba ɓecei ndu nya bye kokoi, doho shita, shitnai, har ma tagyi.”<verse eid="MAT 13:23"/></para>
  <para style="p">
    <verse number="24" style="v" sid="MAT 13:24"/>Yesu wa je ɓesisi ye da: “Shekwoyi Ebe wulo ngye fwai za n wo bye nyabye manai n wo fwa, <verse eid="MAT 13:24"/><verse number="25" style="v" sid="MAT 13:25"/>Ama n sukwoyi, woi la wangye, owo nuwunyi wa ɓe wa ku alogyi bye fyi na shewyi. <verse eid="MAT 13:25"/><verse number="26" style="v" sid="MAT 13:26"/>Shi ashewyi ɓo ya mwa, alogya mwa ɓahin ce.<verse eid="MAT 13:26"/></para>
  <para style="p">
    <verse number="27" style="v" sid="MAT 13:27"/>“Fwaizahi akodogo da ɓe ɓa gna wo, ‘Zadnagmai, aba yi ɓo bye nyabye manayi nyi, gye alogyi pa fi lo ɓodo.’<verse eid="MAT 13:27"/></para>
  <para style="p">
    <verse number="28" style="v" sid="MAT 13:28"/>“Wa gna ɓa, ‘Nuwun-yi ho na lo woi bye ɓa fi.’ Ɓa nya wo ge, ‘Yi lo yi shi ɓa ya?’<verse eid="MAT 13:28"/></para>
  <para style="p">
    <verse number="29" style="v" sid="MAT 13:29"/>“Wa gna, ‘Awo, fye ɓa shi ashewyi ya ɓedo. <verse eid="MAT 13:29"/><verse number="30" style="v" sid="MAT 13:30"/>Fa ɓa mwa dnado har esa naɓa gbe ɓa. Mʼ ɓei gna anyagbei ɓa tnu alogyi-ya kpa ɓa gyi ɓa ʼna, ama ɓaye ku ashewyi fi n dobui.’ ” <verse eid="MAT 13:30"/><verse number="31-32" style="v" pubnumber="31,32" sid="MAT 13:31-32"/> Ɓesisi do jesun, wa gna, “Shekwoyi Ebe mi wulo gye musta byegye (nya-bye-gye nu ciwyi ngye fulu) a bye kwo dna fwa. Ko gna nyabye doho-dohoi gba-gbayi, ama kwo zhin kwa ze shinwan dnagmai har alu a bwa abwi ba n kwa bwala.”<verse eid="MAT 13:31-32"/></para>
  <para style="p">
    <verse number="33" style="v" sid="MAT 13:33"/>Wa je ɓesisi ge, “Shekwoyi Ebe ɓa wu gye nyikoza n wo zhin bredi! She wo sin wyiluku, wa gmi kwaje n yisti yi, wa bu ko har kwa wyilukuyi gwo vinya.” <verse eid="MAT 13:33"/><verse number="34-35" style="v" pubnumber="34,35" sid="MAT 13:34-35"/> Yesu ɓo bwa ɓeda n dejiyi n naɓesisi yi nu. Anabi ɓo ku da ionu ge wo ɓei sanyi ɓesisi n mwa. Ntu cenu, wo to ɓo wu ɓa nyahon sai ri ɓesisi yi vi. Pmada anabi nyanyi, “Mʼɓeyi daɓo na ɓesisi yi; Mi-wu aɓo ɓodnai pei-pei n ɓa ɓo so zhi, tunyi shi anyi ɓei ya.” <verse eid="MAT 13:34-35"/><verse number="36" style="v" sid="MAT 13:36"/>Wa fa ʼza zhi n bmi wa lo apyi mi, owa bara gna wo ge wo wu ɓa awyega ɓesisi ashewyi nya na logyi yi.<verse eid="MAT 13:36"/></para>
  <para style="p">
    <verse number="37" style="v" sid="MAT 13:37"/>Yesu wa ci ɓa ge, “Madela, Emi nu zhin fwai n wo bye nyabye manayi nyi. <verse eid="MAT 13:37"/><verse number="38" style="v" sid="MAT 13:38"/>Ofa kwo nu zhin anyi, nyabye manayi kwo nu zhin aza Shekwoyi Ebe nya; alogyi kuwa ɓa nu zhin Shetan aza. <verse eid="MAT 13:38"/><verse number="39" style="v" sid="MAT 13:39"/>Nuwunyi n wo ɓo bye alogyi fi na shewyi nyi, Shetan nu; ashewyi gbe sa ko zhin anyi zo sa, ashewyi gbe-yi a malaika nu.<verse eid="MAT 13:39"/></para>
  <para style="p">
    <verse number="40" style="v" sid="MAT 13:40"/>“Ngye shi atnu alogyi ya agyi ɓaʼna n nabari ye nyi, nlo nu kwo ɓei ze nanyi zo sa. <verse eid="MAT 13:40"/><verse number="41" style="v" sid="MAT 13:41"/>Mi ɓei tnu n Ma malaika yi ɓo tnu jaraba ya n na ɓenukwoyi zhin-yi yi n She kwoyi ʼbe. <verse eid="MAT 13:41"/><verse number="42" style="v" sid="MAT 13:42"/>Aɓo she ɓa ya fi nʼna ɓai gyi ʼna, Nbwayi aɓei cibwi ai gyi anyikna naje. <verse eid="MAT 13:42"/><verse number="43" style="v" sid="MAT 13:43"/>Ama Shekwoyi aza ɓo fun ngye nyipyei dna ɓa Dada be mi. Aza nɓa na tnubua yi, ɓa wo.<verse eid="MAT 13:43"/></para>
  <para style="p">
    <verse number="44" style="v" sid="MAT 13:44"/>“Shekwoyi Ebe wulo ngye duciya nu n za ɓo gye n dna kni. Ntu dada ɓo, wa lo wa ku anya kun vinya n wo ɓo cei ntu ge wa bwa agyiwye kunce wa si ekni yi konu.<verse eid="MAT 13:44"/></para>
  <para style="p">
    <verse number="45" style="v" sid="MAT 13:45"/>“Shekwoyi Ebe wulo ngye duciya da nu n wo kun akuta anabmiya-yi ntu cenu wa laɓa woi zan amanayi shin. <verse eid="MAT 13:45"/><verse number="46" style="v" sid="MAT 13:46"/>Wa pmi wa odo gye n wo ɓa bwa gyiba, wa lo wa ku anya kun vinya ntu ge wa si kwo.<verse eid="MAT 13:46"/></para>
  <para style="p">
    <verse number="47-48" style="v" pubnumber="47,48" sid="MAT 13:47-48"/> “Aɓa mi a mwi Shekwoyi Ebe mi do n bmiya wan yi, n wo she esa fi n nuwan wa wan abmiya manayi na nukwoyi nyi. Shi ɓa la nu osa, wa ɓe cei n kma wa tnu amanayi wa ce anukwoyi wa ya. <verse eid="MAT 13:47-48"/><verse number="49" style="v" sid="MAT 13:49"/>Nlo nu kwo ɓei ze nanyi zo sa-amalaika ɓo tnu aza nukwoi ya na ɓefyeceyi. <verse eid="MAT 13:49"/><verse number="50" style="v" sid="MAT 13:50"/>Aɓo she aza nukwoyi ya fi nʼna, n bwayi aɓo cibwi ai gya nyikna naje.” <verse eid="MAT 13:50"/><verse number="51" style="v" sid="MAT 13:51"/>Wa nya ɓa ge, “Fye ku awyega bwa?” Ɓa gna, “E, yi ku bwa.”<verse eid="MAT 13:51"/></para>
  <para style="p">
    <verse number="52" style="v" sid="MAT 13:52"/>Wa je ɓa gna ge, “Aza n ɓa kpe a Yahudawayi owa ye ɓai zhin ma bara nu, ɓa ku duciya bwa ngun aba wato alkawali ko-koyi n woi-woi yi.”<verse eid="MAT 13:52"/></para>
  <para style="s1">Kafinta Nugun Nu To Bwasun?</para>
  <para style="p">
    <verse number="53-54" style="v" pubnumber="53,54" sid="MAT 13:53-54"/> Shi Yesu ɓo ku a ɓesisi ye zo da, wa jeze lo wa ʼyi (Nazarat n Galili kni) wa wu aza dna na duwa nyakun, ceiwo ɓa vinya ntu wo yekpe ɓo naɓo wo-woyi n wo ɓo zhin nyi.<verse eid="MAT 13:53-54"/></para>
  <para style="p">
    <verse number="55" style="v" sid="MAT 13:55"/>Ɓa nya ge, “Wo mi n wuna woi zhin lanya? Kafinta nugun nu to bwa gnin? Owo ya ai yi ge Maryamu n? Owa zaje nu to n Yakub yi Yusufu yi, n Siman yi ɓedo n Yahuda yi n? <verse eid="MAT 13:55"/><verse number="56" style="v" sid="MAT 13:56"/>Owa mapwi njesun n fyi n ʼya. Ko zhin wuna wo la ze za dnagmayi a?” <verse eid="MAT 13:56"/><verse number="57" style="v" sid="MAT 13:57"/>Owo ɓo kwa san ɓa, Yesu wa gna ɓa ge, anabi to n mwa-mwa yi dna wayi n wa za ba yin, sai dna zhi do. <verse eid="MAT 13:57"/><verse number="58" style="v" sid="MAT 13:58"/>Wa bwa aɓo wo-woi zhin fyewyi nu ɓo ntu ɓa tna gaiciya ga ɓo.<verse eid="MAT 13:58"/></para>
  <chapter eid="MAT 13"/>
  <chapter number="14" style="c" sid="MAT 14"/>
  <para style="s1">Shi Aɓei Wu Yohanna</para>
  <para style="p">
    <verse number="1" style="v" sid="MAT 14:1"/>Dna n sayi nu n Hiridus ɓo wo Yesu ɓo. <verse eid="MAT 14:1"/><verse number="2" style="v" sid="MAT 14:2"/>Wa gna wa za, “Aɓa gye Yohanna Batisma zhin yi nu la wye-wyei jebwa. Ce nu zhin woi mi woi zhin aɓo wo-woyi.” <verse eid="MAT 14:2"/><verse number="3" style="v" sid="MAT 14:3"/>Ntu ge Hiridus ɓo la Yohanna wan dna n kurkuku, shi owo nyiko?-?Hirodiyas-owo zado-Filibus-nyikwo ɓei gna wo zhin <verse eid="MAT 14:3"/><verse number="4" style="v" sid="MAT 14:4"/>Ntu ge Yohanna ɓo ku gna wo ge ko to bmiya lo wa la won. <verse eid="MAT 14:4"/><verse number="5" style="v" sid="MAT 14:5"/>Wo ɓo ɓa Yohanna wu ama wa wo ʼdna kada gyikici kwo laka, ntu ge aza vinya ɓei gaiciyai ga ge Yohanna zhin anabi nu. <verse eid="MAT 14:5"/><verse number="6" style="v" sid="MAT 14:6"/>Ama shi Hiridus nyipyei mama nya ɓo shegundo, wa zhin buci; Hirodiyas nyigun wa, nyanya kwa da Hiridus n mwa. <verse eid="MAT 14:6"/><verse number="7" style="v" sid="MAT 14:7"/>Wa zhin wo alkawali kala da ge, wo ɓa ga wo nyaho-nyahoi nwo ye. <verse eid="MAT 14:7"/><verse number="8" style="v" sid="MAT 14:8"/>Owo ʼya na wu wo nya wo ɓa ye, wa lo nʼsayi wa nya Yohanna tukwo nu ɓo tu fintala.<verse eid="MAT 14:8"/></para>
  <para style="p">
    <verse number="9" style="v" sid="MAT 14:9"/>Bugba ɓei la osu wun, ama ntu nyasi ɓo n wo ɓei la lu si nyi, to wa ye wa gba wohin naza bye m, wa ce wa ga gbe.<verse eid="MAT 14:9"/></para>
  <para style="p">
    <verse number="10" style="v" sid="MAT 14:10"/>A lo a zun Yohanna tukwo ya dna kurkuku. <verse eid="MAT 14:10"/><verse number="11" style="v" sid="MAT 14:11"/>A ɓe nwo tukwo yi tu fintala, a ga ɓi-nyikwoi ho, wa lo wo ʼya ce yi.<verse eid="MAT 14:11"/></para>
  <para style="p">
    <verse number="12" style="v" sid="MAT 14:12"/>Yohanna ʼbara ɓe ɓa la wo nayi ɓa bi, ɓa lo ɓaku gna Yesu.<verse eid="MAT 14:12"/></para>
  <para style="p">
    <verse number="13" style="v" sid="MAT 14:13"/>Shi Yesu ɓo wo lo nu, wa lo ʼya wa lo n wo gmanyi yi aba naza to ɓo nyi m. Ama aza-yezhi ɓo ku gye aba n wo lo, ɓa kun nazhi-yi gbo-gbo ɓa lo n kma-yi ɓa vi wo lo.<verse eid="MAT 14:13"/></para>
  <para style="s1">Yesu Wa Ga Aza Dubu Ngun A tnu Nyagyi</para>
  <para style="p">
    <verse number="14" style="v" sid="MAT 14:14"/>Shi Yesu ɓo piya tu n zhabui, wa gye deji zhi koi pmi wo, wa gye ɓa sun-sun wa ka ɓa nyasan-yi gna.<verse eid="MAT 14:14"/></para>
  <para style="p">
    <verse number="15" style="v" sid="MAT 14:15"/>N wyesheyi abara ɓe wa ʼba ɓa gna wo, “Wyeshe nyagyi sa la duya yin to nyaho yi lo n zliabui ye ɓa gyi m. Ku aza gnami ɓa si nyagyi na kauye ɓa gyi.”<verse eid="MAT 14:15"/></para>
  <para style="p">
    <verse number="16" style="v" sid="MAT 14:16"/>Yesu wa gna ɓa ge dole nu to a gna ɓa min, fye ga ɓa nyagyi ɓa gyi!<verse eid="MAT 14:16"/></para>
  <para style="p">
    <verse number="17" style="v" sid="MAT 14:17"/>“Kninya!” Ca wo ɓa, “Yi na bredi za-zai nu bwa shi lo n gun atnu, n na bmiya yi ngun aba.”<verse eid="MAT 14:17"/></para>
  <para style="p">
    <verse number="18" style="v" sid="MAT 14:18"/>Wa gna ɓa ge, “Fye ɓe ɓai ya.” <verse eid="MAT 14:18"/><verse number="19" style="v" sid="MAT 14:19"/>Wa gna aza ge ɓa ku sase kpe nagbe-gbe, Wa ku bredi yi ngun atnu ɓedo na bmiya yi ngun aba, wa kpa wye wu she wa ɓa Shekwoyi ge wo tu nyagyi anabarka, wa sa-kwo-ya, wa ga abara ɓa ga ʼza.<verse eid="MAT 14:19"/></para>
  <para style="p">
    <verse number="20" style="v" sid="MAT 14:20"/>Zaho-zahoyi wa gyi nubo a wo fu. Awyiwoyi n ɓa ɓo ce, a ye ɓa zhi ɓa ku nu a cekun awo-cei aba. <verse eid="MAT 14:20"/><verse number="21" style="v" sid="MAT 14:21"/>(A zanugbayi ɓo nyi dubu gun atnu (5,000) bam na nyikwo-zayi, n naɓi yi.) <verse eid="MAT 14:21"/><verse number="22" style="v" sid="MAT 14:22"/>N sayi-sayi yi Yesu wa gna wa bara ge ɓa lo ʼya ɓa piya lo kmayi. Wa ce gni wa gna za ʼmi.<verse eid="MAT 14:22"/></para>
  <para style="p">
    <verse number="23-24" style="v" pubnumber="23,24" sid="MAT 14:23-24"/> Shi wo ɓo ku aza gnami, wa gun epe wa zhin aduwa. Sukwo kwa ku wo abara zhin kpe ʼla, ɓai sin wahala. Ntu ge ese ɓo la laka nkala yi anuwa dokwoi kuka.<verse eid="MAT 14:23-24"/></para>
  <para style="p">
    <verse number="25" style="v" sid="MAT 14:25"/>Nfyegyi bwai ngye sin kna gun anyi, labmi nya, Yesu wa ɓe ɓa aba woi zan-zan tu nuwan. <verse eid="MAT 14:25"/><verse number="26" style="v" sid="MAT 14:26"/>Owa bara fyaku nʼdna yi shi ɓa ɓo gye wo, ntu ge ɓa ɓo gye ngye zafun nukwoyi nu ɓe.<verse eid="MAT 14:26"/></para>
  <para style="p">
    <verse number="27" style="v" sid="MAT 14:27"/>Ama Yesu wa daɓo ɓai wa gna, “Fye to wo dna m, Emi nu.” <verse eid="MAT 14:27"/><verse number="28" style="v" sid="MAT 14:28"/>Bitrus wa yi wo, “Dagayi, ngye ho nu gna mi ma ɓe haba mi yi zan-zan tu nuwan.”<verse eid="MAT 14:28"/></para>
  <para style="p">
    <verse number="29" style="v" sid="MAT 14:29"/>Wa gna wo ge, “Be” Bitrus wa gmi n eya walo Yesu aba woi zan-zan tu n nuwan. <verse eid="MAT 14:29"/><verse number="30" style="v" sid="MAT 14:30"/>Ama shi wo ɓei shi anuwan dokwo awye, wa wo ʼdna, sai wo ya shin. Wa sawyi ge, “Gnimi, Dagayi!”<verse eid="MAT 14:30"/></para>
  <para style="p">
    <verse number="31" style="v" sid="MAT 14:31"/>Nsai-sayi yi, Yesu wa tabwa wa wan wo. Yesu wa ciwo ge, Kninyi zhin hoi bma bugba ya? <verse eid="MAT 14:31"/><verse number="32" style="v" sid="MAT 14:32"/>Shi ɓa ɓo lofi n ʼya, ese kwa fa. <verse eid="MAT 14:32"/><verse number="33" style="v" sid="MAT 14:33"/>Azaje nɓa ɓo fi n ʼya nyi, cawo ɓa, ɓa gna, “Behin-hin, ho zhin Shekwoyi Nugun nu.”<verse eid="MAT 14:33"/></para>
  <para style="p">
    <verse number="34" style="v" sid="MAT 14:34"/>Ɓa piya kpe Janisarata kni. <verse eid="MAT 14:34"/><verse number="35" style="v" sid="MAT 14:35"/>N sayi-sayi yi, a ku wo zunɓa ge gye Yesu la ɓe. A tnu aza ɓa lo laɓa ɓai gna za vinyan ge ɓa ɓe nɓa nyasan-yi akaɓa gna. <verse eid="MAT 14:35"/><verse number="36" style="v" sid="MAT 14:36"/>Ba gyiwo wye ge wo la bwa yeye, ɓa towo ejekpe bwa aza nɓa ɓo ku to bwa viyan, ɓa ku kagna bwa.<verse eid="MAT 14:36"/></para>
  <chapter eid="MAT 14"/>
  <chapter number="15" style="c" sid="MAT 15"/>
  <para style="s1">Awyidna N Naɓo Bwashi Yi</para>
  <para style="p">
    <verse number="1" style="v" sid="MAT 15:1"/>Afarisiyi na Yahudawayi atukwodayi, ɓa kun n Urushelima ɓa ɓe ntu ge ɓa nya Yesu aɓenya-nya.<verse eid="MAT 15:1"/></para>
  <para style="p">
    <verse number="2" style="v" sid="MAT 15:2"/>Ɓa nya wo ge, “Kninyi nu zhin to ho abara yi vi a Yahudawayi akunnun ko-koyi ma? Ntu ge ɓa ta gye ɓa nuwan lo n kunnu yi ge, ɓa nabwa ɓa kpe nyagyi gyi m.” <verse eid="MAT 15:2"/><verse number="3" style="v" sid="MAT 15:3"/>Wa dnaɓegbe ge, “Kninyi nu zhin efya kunnu yi zun Shekwoyi ʼwa gna? <verse eid="MAT 15:3"/><verse number="4" style="v" sid="MAT 15:4"/>Ntu ge Shekwoyi ʼwa gna ge, ‘Ga ho dada mwa-mwa n ho ʼya yi, ezaho-zahoi wa kni wa zamayi akmi, wo ɓa fi.’ <verse eid="MAT 15:4"/><verse number="5-6" style="v" pubnumber="5,6" sid="MAT 15:5-6"/> Ama fya gna, ‘Ko oha zamayi fyi n sangyi, zanyikwoci ha ku gyi agyiwye gaga ko a Ikklisiya ha fa ɓa fi n sangyi?’ Nlo nu zanyikoci awyidna wun Shekwoyi owa ya, n wa gna eza wo ga wa zamayi mwa-mwa woi lura ɓai nyi. <verse eid="MAT 15:5-6"/><verse number="7" style="v" sid="MAT 15:7"/>Efye akoce-dnayi anabi Ishaya ɓo ku anabci zhin dai-dai tu fye tukwo, <verse eid="MAT 15:7"/><verse number="8" style="v" sid="MAT 15:8"/>‘Aza deye gna, ɓa ga mi mwa-mwa, ama oɓa bugba mwa kpa lo n mi yi! <verse eid="MAT 15:8"/><verse number="9" style="v" sid="MAT 15:9"/>Eɓa latu to na pmayi lo n, ntu ge ɓa wu awyidna nu n na zhin maimako Shekwoyi nya.’ ”<verse eid="MAT 15:9"/></para>
  <para style="p">
    <verse number="10" style="v" sid="MAT 15:10"/>Yesu wa yi azaye-zhi wa gna ɓa ge, “Fye wo ɓo mi da, fya zhin kukari fya bwa awyega. <verse eid="MAT 15:10"/><verse number="11" style="v" sid="MAT 15:11"/>Fye ta tu cegye ntu ge fya gyi nyagyi cegye da m. Nya fye da nyi, kwo nu ze fya cegye da.”<verse eid="MAT 15:11"/></para>
  <para style="p">
    <verse number="12" style="v" sid="MAT 15:12"/>Owa bara ɓe ɓa gna wo ge, “Ho la bugba wun a Farisiyi ya ntu ɓeda ɓo nha da nyi.”<verse eid="MAT 15:12"/></para>
  <para style="p">
    <verse number="13-14" style="v" pubnumber="13,14" sid="MAT 15:13-14"/> Yesu wa gna ɓa, “Shiwan doho-dohoi mi Dada nu to shi kon, a ɓa shi kwo ya, ntu ce nu fa ɓa. Ɓa zhin awyebuayi nu, ɓai gni awyebuayi busi oɓa vinya, ɓaɓa kaya fyi bwokun.”<verse eid="MAT 15:13-14"/></para>
  <para style="p">
    <verse number="15" style="v" sid="MAT 15:15"/>Bitrus wa nya Yesu ɓo ge, wo wu ɓeda ye awyega n wa da ge, eza ta tu cegye ge wo gyi nyagyi cegye da nu m. <verse eid="MAT 15:15"/><verse number="16" style="v" sid="MAT 15:16"/>Yesu wa nya wo ge, “Ho to kpe ganyin? <verse eid="MAT 15:16"/><verse number="17" style="v" sid="MAT 15:17"/>Ho ta gye nyagyi n ho gyi, ko lo nubo nu, kwa je kunya na miyin? <verse eid="MAT 15:17"/><verse number="18" style="v" sid="MAT 15:18"/>Ama aɓeda nukwoyi kun n bugba nukwoyi nu, ɓa tu ʼza cegye n wo da ɓa nyi. <verse eid="MAT 15:18"/><verse number="19" style="v" sid="MAT 15:19"/>N bugba nu na nubo-zhin nukwoyi kun, za wu, anagbai zhin, evi, akata-ce, ntukwo mwa yi. <verse eid="MAT 15:19"/><verse number="20" style="v" sid="MAT 15:20"/>Aɓo deye nu tu za cegye, ama nya to lo n kwo ɓa tu ho zafun cegye ge, ha gyi nyagyi n tna bwana yi m.”<verse eid="MAT 15:20"/></para>
  <para style="s1">Aɓo Wo-woyi</para>
  <para style="p">
    <verse number="21" style="v" sid="MAT 15:21"/>Yesu wa gmi n knihi wa lo har milu shitnu, wa lo Tayar n Sida. <verse eid="MAT 15:21"/><verse number="22" style="v" sid="MAT 15:22"/>Kaʼana nyikwo ho n dna ɓo, wa ɓe Yesu aba wa gna wo ge, “Gye mi sun-sun, O Dagayi, Osu Dauda Nugun! Emi nyigun lo n zafun nukwoyi koi gnawo gna-gna cici.”<verse eid="MAT 15:22"/></para>
  <para style="p">
    <verse number="23" style="v" sid="MAT 15:23"/>Ama to Yesu wa dna wo ɓegbe m. Owa bara gna wo ge, “Nya wo ya, gye wo gna yi gna-gna lo nwo wyegyi yi.”<verse eid="MAT 15:23"/></para>
  <para style="p">
    <verse number="24" style="v" sid="MAT 15:24"/>Yesu wa gna nyikwozayi ge, “A tnu miyi ma bma a Yahudawayi nu zhin, toge abye do m.”<verse eid="MAT 15:24"/></para>
  <para style="p">
    <verse number="25" style="v" sid="MAT 15:25"/>Ama wa ɓe wa ya shi wa ga wo mwa-mwa, wa je wo wyegyi, “Dagayi bma mi zhin.”<verse eid="MAT 15:25"/></para>
  <para style="p">
    <verse number="26" style="v" sid="MAT 15:26"/>Yesu wa gna wo ge, “Ko to bmiya a la aɓi nyagyi a ga amwi m.”<verse eid="MAT 15:26"/></para>
  <para style="p">
    <verse number="27" style="v" sid="MAT 15:27"/>Nyikwozahi wa gna, “A wo lo nu, ama awyiwoyi n ɓa kaya zhi n tebur sinta nyi, a zhin a fa amwi ɓiyi ɓa gyi.”<verse eid="MAT 15:27"/></para>
  <para style="p">
    <verse number="28" style="v" sid="MAT 15:28"/>Yesu wa gna wo, “Nyikoza, oho gaiciya ga mwa lo, nya ho ye, a la ga ho.”<verse eid="MAT 15:28"/></para>
  <para style="p">
    <verse number="29" style="v" sid="MAT 15:29"/>Nsayi Yesu wa jeze lo Galili ʼla, wa gun lo pe wa sase tu ɓo. <verse eid="MAT 15:29"/><verse number="30" style="v" sid="MAT 15:30"/>Deji kwa ɓe wo na zabmazhi yi, awyebuayi, atakpe-ɓeda n na nyasan yi gbo-gbo a ku ɓa ya zhi n Yesu abye, wa ɓa ka gna vinya. <verse eid="MAT 15:30"/><verse number="31" style="v" sid="MAT 15:31"/>Ɓe wowoyi. Atakpe-ɓedai daɓo, aza n ɓa ɓo na bwai ko apita gmanyi-gmanyi, ɓai bwa awoi-woyi, aza bmazhi yi zan-zan ɓai gyagna laɓa, awyebuayi gya wyeba laɓa, Cawo deji, ɓai la Shekwoyi Isralila nya tu.<verse eid="MAT 15:31"/></para>
  <para style="p">
    <verse number="32" style="v" sid="MAT 15:32"/>Yesu wa yi wo abara wa gna ɓa ge “Aza ye sun-sun wan mi lo, ɓaku anyipyei bwa gun ata n miyi, ɓai to nyagyi ce lo n, mi ta ye ma gna ɓa mi lo nun, kada azaho zunfyi zokwo.”<verse eid="MAT 15:32"/></para>
  <para style="p">
    <verse number="33" style="v" sid="MAT 15:33"/>Owo abara nya wo ge, “Yi ɓa bwa nyagyi na n zhabui ye ya ga deji yakwo ye ɓa gyia?”<verse eid="MAT 15:33"/></para>
  <para style="p">
    <verse number="34" style="v" sid="MAT 15:34"/>Yesu wa nya ɓa ge, “Fye nyagyi shi lo nsun na? Ɓa gna bredi ngun tnaba n nabmiya yi fyewyi.”<verse eid="MAT 15:34"/></para>
  <para style="p">
    <verse number="35" style="v" sid="MAT 15:35"/>Yesu wa gna aza vinya ge ɓa ku sa-se zhi ʼkni. <verse eid="MAT 15:35"/><verse number="36" style="v" sid="MAT 15:36"/>Wa go bredi tnaba yi na bmiya yi, wa zhin Shekwoyi godiya, wa sa ko ya ga wo abara ɓa pmi ɓa ga ʼza. <verse eid="MAT 15:36"/><verse number="37-38" style="v" pubnumber="37,38" sid="MAT 15:37-38"/> Zaho-zahoi wa gyi nubo a wo fu. Anugbayi vinya ɓo nyi 4,000, gbo na nyikozayi n na ɓi yi. Awyiwoi n ɓa ɓo ce a ye ɓa zhi, ɓa nu a chekun tnaba.<verse eid="MAT 15:37-38"/></para>
  <para style="p">
    <verse number="39" style="v" sid="MAT 15:39"/>Yesu wa gna aza ami, wa lo ʼya ɓa piya lo Magadan ʼkni.<verse eid="MAT 15:39"/></para>
  <chapter eid="MAT 15"/>
  <chapter number="16" style="c" sid="MAT 16"/>
  <para style="s1">Ɓai Ye Tuze</para>
  <para style="p">
    <verse number="1" style="v" sid="MAT 16:1"/>Nwyiho yi a Farisiyi ɓedo na Sadukiyi ɓa ɓe ntu ge ɓa mwi Yesu, ngye shi wo gna ge wo zhin Masihu nu nyi, wa wu ɓa atuze nshe bmana.<verse eid="MAT 16:1"/></para>
  <para style="p">
    <verse number="2-3" style="v" pubnumber="2,3" sid="MAT 16:2-3"/> Wa dna ɓa ɓegbe ge, “Fye zhin a ɓeyekpeyi nu eshe bmana nya, nshe wu n byei-byei yi, ko wu ge efye ɓa gyi agya ʼɓo bmiya, nshe wu n byei-byei yi, n labmi yi ko wu ge aɓo ta dagma n wyiyi yi m.” Ama fye ta mi fya ba atuze anyi nya m.<verse eid="MAT 16:2-3"/></para>
  <para style="p">
    <verse number="4" style="v" sid="MAT 16:4"/>Abye nukwoyi, atna gaiciya ga yi, fye nya atuze ɓo n she bmana, a ta wu fye atuze do n du Yunana nya n. Yesu a la wo nya ka, wa fa ɓa zhi.<verse eid="MAT 16:4"/></para>
  <para style="p">
    <verse number="5" style="v" sid="MAT 16:5"/>Ɓa piya kpe n kma, abara paje ge, gye yi ku zamwi to yi ɓe n nyagyi shi m.<verse eid="MAT 16:5"/></para>
  <para style="p">
    <verse number="6" style="v" sid="MAT 16:6"/>Yesu wa gna ɓa ge, “Fye zhin peceiye n Yisti a Farisiyi nya, n na Sadukiyi yi.”<verse eid="MAT 16:6"/></para>
  <para style="p">
    <verse number="7" style="v" sid="MAT 16:7"/>Ɓa gye ge wo da lo nu ge shi ɓa zamwi to ɓai ɓe n nyagyi yi shi nun.<verse eid="MAT 16:7"/></para>
  <para style="p">
    <verse number="8" style="v" sid="MAT 16:8"/>Yesu wa kukpe ɓo ɓa zhin nubo cei, wa gna ɓa, “Efye, aza a gaiciya ga gba-gbai da, Kniyi nu zhin fyei gna fyehin tukwo gna-gna ge, fye to nyagyi shi lo ma? <verse eid="MAT 16:8"/><verse number="9" style="v" sid="MAT 16:9"/>Fye ta shan ganyi kpe n? Fye ta pa lo aza 5,000 n mi ɓo ga ɓa nyagyi n bredi yi gun atnu, nya ko ɓo ce kwa nu a cekun? <verse eid="MAT 16:9"/><verse number="10" style="v" sid="MAT 16:10"/>Fye tapa aza 4,000 ɓo lon, ɓa gyi har koi ce n? <verse eid="MAT 16:10"/><verse number="11" style="v" sid="MAT 16:11"/>Knihi nu ɓa zhin fya zhin nubo ge mi da nyagyi nu ɓo a? Ma je fye gna, ʼfye zhin peceiye n yisti a Farisiyi nya yi ɓedo na Sadukiyi yi.”<verse eid="MAT 16:11"/></para>
  <para style="p">
    <verse number="12" style="v" sid="MAT 16:12"/>Gni ɓo nu ɓa kpe ge yisti konu, wo da wu-wu nukwoyi nu ɓo na Farisiyi ɓedo na Sadukiyi wu nyi.<verse eid="MAT 16:12"/></para>
  <para style="p">
    <verse number="13" style="v" sid="MAT 16:13"/>Shi Yesu ɓo si Kaisariya Filibi, Wa nya wo abara ge, “Aza gna ge mi zhin nyikana?”<verse eid="MAT 16:13"/></para>
  <para style="p">
    <verse number="14" style="v" sid="MAT 16:14"/>Ɓa gna, “Azaho gna Yohanna batisma zhinyi, azaho ge Iliya, azoho ge Irimiya-ko anabi ho.”<verse eid="MAT 16:14"/></para>
  <para style="p">
    <verse number="15" style="v" sid="MAT 16:15"/>Wa nya ɓa ge, “Fyehin gna ge mi zhin nyika na?”<verse eid="MAT 16:15"/></para>
  <para style="p">
    <verse number="16" style="v" sid="MAT 16:16"/>Siman Bitrus wa gna ge, “Kristi Masihu, Shekwoyi Wye-wyei da Nugun.”<verse eid="MAT 16:16"/></para>
  <para style="p">
    <verse number="17" style="v" sid="MAT 16:17"/>Yesu wa gna wo ge, “Shekwoyi la ho tu anabarka, Siman, Yunana nugun. Ntu ge emi Dada n wo dna ʼshe nyi, wo na wu ho ɓeye, zanyikoci nu ton. <verse eid="MAT 16:17"/><verse number="18" style="v" sid="MAT 16:18"/>Ho nu zhin Bitrus, kuta; n na pma ye nu miɓa mi mi Ikklisiya. Iko anapyi nya ta mi kwa zhin nasara n ko yi m. <verse eid="MAT 16:18"/><verse number="19" style="v" sid="MAT 16:19"/>Miɓa ga ho mabudi Shekwoyi ɓemi nya, abokunmi doho-dohoi ha gu nanyi, a la ɓa gu ʼshe, ado n ha guya, ala ɓa guya ʼshe.”<verse eid="MAT 16:19"/></para>
  <para style="p">
    <verse number="20" style="v" sid="MAT 16:20"/>Wa pmi wa kun wo abara ge, ɓa to gna aza ge wo zhin Masihu nu m.<verse eid="MAT 16:20"/></para>
  <para style="p">
    <verse number="21" style="v" sid="MAT 16:21"/>Tunyi n sahi, Yesu wa gna Wo abara Urushelima lo ɓo pei-pei, wa wu ɓa nya ko ɓo sin wo ɓo- Wo ɓa sin wahala na Yahudawayi a tukoda ʼkun, a wu wo, ama dna na nyipyei gun ata avun, wo ɓei je wye-wyei bwa.<verse eid="MAT 16:21"/></para>
  <para style="p">
    <verse number="22" style="v" sid="MAT 16:22"/>Ama Bitrus wa pmi wo gni gna-gna wa gnakni wo, wa gna, “Shekwoyi sauka, aɓeye ta bwa ho lo nu m.”<verse eid="MAT 16:22"/></para>
  <para style="p">
    <verse number="23" style="v" sid="MAT 16:23"/>Yesu wa gna Bitrus, “La mi ka lo bwai, shetan! Ho zhin kuta bonyice nya-nu maba. Eza ɓemwi nu n ho da, Shekwoyi nya nu to m.”<verse eid="MAT 16:23"/></para>
  <para style="p">
    <verse number="24" style="v" sid="MAT 16:24"/>Yesu wa pmi wa gna abara ge, “Ndei zaho-zahoi ye wa vi mi, sai wa na wohin tukwo aɓo, wa la wohin zundu, wa vi mi. <verse eid="MAT 16:24"/><verse number="25" style="v" sid="MAT 16:25"/>Ntuge zaho-zahoi wa shi wo wye-wyei ntu wohin tukwo ɓo, ko ɓa wo bwi. Ama eza n wa bwi wo wye-wyei ntu mi ɓo, wo ɓa je kwo bwa. <verse eid="MAT 16:25"/><verse number="26" style="v" sid="MAT 16:26"/>Kni gyibai nu n za ɓa bwa ge anyi vinya ɓa ku ze wo nya, ama wa tna wye-wyei nyalo-nyalo nya? A ɓa mwi wye-wyei nyalo-nyalo nya do n kniyi ya? <verse eid="MAT 16:26"/><verse number="27" style="v" sid="MAT 16:27"/>Ntuge Emi, Zanugun, ɓaɓe n ma malaikayi dna latu Emi Dada nya, miye da zaho-zahoi owa shi wa zhan ɓo wu.<verse eid="MAT 16:27"/></para>
  <para style="p">
    <verse number="28" style="v" sid="MAT 16:28"/>“Ɓehin-hin, azaho zhi lo ʼya n ɓa ɓei gye Mi, Mi ɓe dna Mi ʼbe mi.”<verse eid="MAT 16:28"/></para>
  <chapter eid="MAT 16"/>
  <chapter number="17" style="c" sid="MAT 17"/>
  <para style="s1">Yesu Dna Nwo Mwa-Mwa</para>
  <para style="p">
    <verse number="1" style="v" sid="MAT 17:1"/>Shi aɓo bwa anyipyei tnai, Yesu wa ku a Bitrus, Yakub n wo zadoi ngye Yohanna, wa lo ɓai n ʼpe yakwo tukwo, ɓahin-ɓahin.<verse eid="MAT 17:1"/></para>
  <para style="p">
    <verse number="2" style="v" sid="MAT 17:2"/>Ɓa zhi ɓai shi wa wye, ɓa gye wo la shando, Owa wyebai bmiyana ngye nyipyei, Owa je ɓa ku wu bui-bui yi pau.<verse eid="MAT 17:2"/></para>
  <para style="p">
    <verse number="3" style="v" sid="MAT 17:3"/>Nsa gmanyi yi, ɓa gye Musa n Iliya yi nku ɓe ɓai daɓo wo yi.<verse eid="MAT 17:3"/></para>
  <para style="p">
    <verse number="4" style="v" sid="MAT 17:4"/>Bitrus wa ci ge, Dagayi, ko bmiya lo ya ku yi nya kpe ʼya. N ha ye, miɓa kpe alubui gun ata, gmanyi jntu ho ɓo, gmanyi ntu Musa ɓo, gmanyi ntu Iliya ɓo.<verse eid="MAT 17:4"/></para>
  <para style="p">
    <verse number="5" style="v" sid="MAT 17:5"/>Wo ye dna ɓeda mi, anyi buzangna nya ɓe, kwa tu ɓa fun, begye kwa gmi na nyiyi kwa gna, “Emi Nugun Yeye yi nu nyi, mi bwa gmada n woi zam. Fye vi wo ɓeda.”<verse eid="MAT 17:5"/></para>
  <para style="p">
    <verse number="6" style="v" sid="MAT 17:6"/>N sayi abara miya zhi na wyei knianyikun, ednai wo ɓa.<verse eid="MAT 17:6"/></para>
  <para style="p">
    <verse number="7" style="v" sid="MAT 17:7"/>Yesu wa ɓe wa to ɓa bwa wa gna ɓa, “Fye kuka, fye to woʼdna m.”<verse eid="MAT 17:7"/></para>
  <para style="p">
    <verse number="8" style="v" sid="MAT 17:8"/>Shi ɓa ɓo sha wye, ɓa bwa Yesu nu gye gni n kunsun n ɓai.<verse eid="MAT 17:8"/></para>
  <para style="p">
    <verse number="9" style="v" sid="MAT 17:9"/>Shi ɓa ɓo shin zhi ʼpei, Yesu wa gna ɓa ge ɓa to gna zaho-zahoi aɓo ɓa ku gye nyi m, sai wo la laka n vingwo kpa.<verse eid="MAT 17:9"/></para>
  <para style="p">
    <verse number="10" style="v" sid="MAT 17:10"/>Owo abara ɓa nya wo ge, “Knihin nu zhin a Yahudawayi a tukwodai gna ge sai Iliya la jeze ɓe kpa kafin Masihu wo ɓe ʼa?”<verse eid="MAT 17:10"/></para>
  <para style="p">
    <verse number="11" style="v" sid="MAT 17:11"/>Yesu wa gna ɓa ge ɓa da gaiciya nu, “Tile Iliya wa ɓe kpa wa zhan ʼɓo zhi dai-dai. <verse eid="MAT 17:11"/><verse number="12" style="v" sid="MAT 17:12"/>Nkusun kuwa, Iliya la ɓeɓe kwo, ama a to kpe wo ye m, har a ga wo wahala. Emihin, Masihu, miɓa sin wahala n ɓa kun.” <verse eid="MAT 17:12"/><verse number="13" style="v" sid="MAT 17:13"/>Gni ɓo nu abara kpe ge wo da Yohana batisma zhinyi nu ɓo.<verse eid="MAT 17:13"/></para>
  <para style="s1">Yesu Wa Ka Oɓi Gna</para>
  <para style="p">
    <verse number="14" style="v" sid="MAT 17:14"/>Nɓa zo kakazhi yi nʼpe sinta, ɓagye deji zhi koi pmi ɓa. Ezaho wa ɓe wa yashi n Yesu abye wa gna, <verse eid="MAT 17:14"/><verse number="15" style="v" sid="MAT 17:15"/>“Dagayi, gye mi nugun sun-sun, ntu ge wo nʼfi kpe-kpe nyasan yi lo, woi gya zhin n mwa. Nsahoyi, wa shefi nʼna ko nuwan. <verse eid="MAT 17:15"/><verse number="16" style="v" sid="MAT 17:16"/>Mi la ɓe woi ho abara aba, ama ɓato mi ɓai ka wo gna m.”<verse eid="MAT 17:16"/></para>
  <para style="p">
    <verse number="17" style="v" sid="MAT 17:17"/>Yesu wa gna, “Efye akala-kpei, atna gaiciya ga yi, miɓa bwa atna nfyei har kni sai na? Fye ɓemi woi ya.”<verse eid="MAT 17:17"/></para>
  <para style="p">
    <verse number="18" style="v" sid="MAT 17:18"/>Yesu wa gnakni zafun nukwoyi nkwo ɓei dna ɓihin nyi, kwa gmi n wo, wa bwa lafiya n sayi-sayi yi.<verse eid="MAT 17:18"/></para>
  <para style="p">
    <verse number="19" style="v" sid="MAT 17:19"/>Avun abara nya Yesu ge, “Knihin na zhin, to yi mi yi gmi zafun nukwoyi ya ma”?<verse eid="MAT 17:19"/></para>
  <para style="p">
    <verse number="20" style="v" sid="MAT 17:20"/>Yesu wa gna ɓa ge ntu fye gaiciya ga gba-gbai ɓo nu. “Ntu ge fye ɓo n gaiciya gai lo ko ngye fulu byegye, fye ɓa mi fya gna epe ye ge, ‘Laka,’ kwa laka. Ɓoho to lo nkwo ta ye zhin m. <verse eid="MAT 17:20"/><verse number="21" style="v" sid="MAT 17:21"/>Ama zafun nukwoyi ye pya ta ye gmiyan, sai na duwa zhin yi na zumi yi ɓe.”<verse eid="MAT 17:21"/></para>
  <para style="p">
    <verse number="22-23" style="v" pubnumber="22,23" sid="MAT 17:22-23"/> Nwyi hoyi, ɓai ye fyi n Galili, Yesu wa gna ɓa ge, “Aɓa ga Mi naza kun n ɓa ɓa wu mi nyi, ama nyipyei tayi, mʼɓei je wye-wyei bwa.” Bugba wun wa bara zin.<verse eid="MAT 17:22-23"/></para>
  <para style="p">
    <verse number="24" style="v" sid="MAT 17:24"/>Ɓa si Kafarnahun a gadu goyi ɓa ɓe ɓa nya Bitrus ge, “Efye maigida ta gba gadu n?”<verse eid="MAT 17:24"/></para>
  <para style="p">
    <verse number="25" style="v" sid="MAT 17:25"/>Bitrus wa gna, “Sosei, wo gba.” Wa lo api mi wa da ɓo Yesu yi, ama kafin wo bwa ʼsa wa daɓo n woi, Yesu wa nya wo ge, “Bitrus, ha gye wuna? Asu kpe aza nu gadu, ko aknido da n na ku ɓa gyi nkun yi a?”<verse eid="MAT 17:25"/></para>
  <para style="p">
    <verse number="26-27" style="v" pubnumber="26,27" sid="MAT 17:26-27"/> Bitrus wa gna, “Aknidoda nu.” Yesu wa gna, “Ashe akni aɓi ku pwo! Ama to ya wun ɓa bugban, lo ʼdna gbe ho she ogwo, ebmiya n ho ɓa wan nabye, ha la kwo gbe ya, ho ɓa gye agyiwye fyi nɓa ɓa kun yi gadu gba, ha ɓe cei ha ga ɓa.”<verse eid="MAT 17:26-27"/></para>
  <chapter eid="MAT 17"/>
  <chapter number="18" style="c" sid="MAT 18"/>
  <para style="s1">Fye Ku Ze Ngye Aɓi Nawyi</para>
  <para style="p">
    <verse number="1" style="v" sid="MAT 18:1"/>Sa fyewyi abara ɓe Yesu aba ɓa nya wo ɓo ntu ʼza ɓo nwo ɓei zhin za-dnagmai dudu yi n Shekwoyi ʼbe mi.<verse eid="MAT 18:1"/></para>
  <para style="p">
    <verse number="2" style="v" sid="MAT 18:2"/>Yesu wa yi ʼɓi nawyi ɓe cei dna ɓa tasin. <verse eid="MAT 18:2"/><verse number="3" style="v" sid="MAT 18:3"/>Wa gna, “Sai fya ye abui n Shekwoyi aba, fya fwa alaifi, fya ze ngye aɓi, n to lo nu n, fye ta lo Shekwoyi ʼbe mi m. <verse eid="MAT 18:3"/><verse number="4" style="v" sid="MAT 18:4"/>Ntu ce nu, eza n wa gba wohin ngye ɓinai ye, wo nu ɓei zhin ʼza-dnagmayi du-duyi n Shekwoyi ʼbe mi. <verse eid="MAT 18:4"/><verse number="5" style="v" sid="MAT 18:5"/>Njesun eza wa gwo ɓinai lai ntu mi ʼye ɓo, wo gwo Mi nu. <verse eid="MAT 18:5"/><verse number="6" style="v" sid="MAT 18:6"/>Ama ndei eza zhin ɓinai n wo kpema Mi wa fwa gaiciya ga ɓo ko ɓa gna bmiya a gyi wo ata wyigwo nya n begye a she wo ya dna n ʼla.<verse eid="MAT 18:6"/></para>
  <para style="p">
    <verse number="7" style="v" sid="MAT 18:7"/>“Aiya nanyi aba ntu kwo aɓo nukwoi ɓo, tile a jaraba ɓe, ama aiya n za aba n wa ɓe n jaraba bonyi cenya yi. <verse eid="MAT 18:7"/><verse number="8" style="v" sid="MAT 18:8"/>Ntu ce nu ndei oho bwa ko pita ɓa zhin ho ha zhin laifi, sai ha zunkoya ha ko sheya. Ko gna bmiya lo ha lo ʼshe n bwai zun-zunyi ya ko pita ndoi n ho ɓa lo ana pyi nha bwai ɓedo na pitai gun aba.<verse eid="MAT 18:8"/></para>
  <para style="p">
    <verse number="9" style="v" sid="MAT 18:9"/>“Ndei ewye ɓa zhin ha zhin laifi, sai ha bi ko ya ha ko sheya. Ko gna bmiya lo ha lo ʼshe n wyei gmanyi da ho dna na napyi nawyei gun aba.<verse eid="MAT 18:9"/></para>
  <para style="p">
    <verse number="10" style="v" sid="MAT 18:10"/>“Fye zhin peceiye to fya ci aɓi naiye wyegbam. Ntu ge oɓa amalaika ʼshe zhin ɓa lo mi Dada aba cici. <verse eid="MAT 18:10"/><verse number="11" style="v" sid="MAT 18:11"/>Emi, Masihu, ma ɓe ntu gema gni abwi-bwi yi nu.<verse eid="MAT 18:11"/></para>
  <para style="p">
    <verse number="12" style="v" sid="MAT 18:12"/>“Ndei eza n akni yi tagyi, gmanyi kni kwa bwi, wo ta fwa shi ciwa-gmanyi-cei-ciwagmanyi wa lo ape sepa wo zan gmanyi shin nkwa bwi nyin? <verse eid="MAT 18:12"/><verse number="13" style="v" sid="MAT 18:13"/>Nwa ko gye, wo ɓa dagma n mwa ntu ko ɓo, ndu shi ciwa-gmanyi-cei-ciwagmanyi nɓa cefyi napi n lafiyai nyi. <verse eid="MAT 18:13"/><verse number="14" style="v" sid="MAT 18:14"/>Nlo nu; Emi Dada ɓomwi nu to gmanyi dna na ɓi naiye wa bwi m.<verse eid="MAT 18:14"/></para>
  <para style="s1">Yi Zhin Aje Gafara</para>
  <para style="p">
    <verse number="15" style="v" sid="MAT 18:15"/>“Ndei oho zado wa zhin ho laifi, lo wa aba ho gna wo. N wa wo ho, wa ku wo laifi da, ho la wo jeze ɓe cei. <verse eid="MAT 18:15"/><verse number="16" style="v" sid="MAT 18:16"/>Ama n wo to wo n, ha la ʼza gmanyi ko gun aba fya lo ha jewo wo laifi wu ntuge asaida-da ɓai wo. <verse eid="MAT 18:16"/><verse number="17" style="v" sid="MAT 18:17"/>Ndei wo to go wo laifin, ha lo n ɓedai-yi n Ikklisiya. N Ikklisiya daɓo kwa ku daho, to wa du wa yen, Ikklisiya wo ze ngye tna-viyi, to a zhin jedoɓe nwoi m. <verse eid="MAT 18:17"/><verse number="18" style="v" sid="MAT 18:18"/>Ma gna fye-nyaho-nyahoi nfya ko pa nanyi, a la ko pa n ʼshe, nyaho-nyahoi nfya loya nanyi, aɓa ko loya n ʼshe.<verse eid="MAT 18:18"/></para>
  <para style="p">
    <verse number="19" style="v" sid="MAT 18:19"/>“Ma je fye gna, ndei aza gun aba ku gbe gun nanyi ye ɓa gyiwye ntu nyaho ɓo, Emi Dada n Wo dna ʼshe nyi, Wo ɓa zhin ko ga fye. <verse eid="MAT 18:19"/><verse number="20" style="v" sid="MAT 18:20"/>Ntu ge aba naza gun aba ko gun ata yezhi ntu ge ɓa zhin minya nu, Mi dna lo nɓa tasin.”<verse eid="MAT 18:20"/></para>
  <para style="p">
    <verse number="21" style="v" sid="MAT 18:21"/>Bitrus wa ɓe wa nya wo ge, “Dagayi, miɓa zhin mi zado gafara abwa knihin nu woi ya zhin mi laifiʼa? Abwa tnaba?”<verse eid="MAT 18:21"/></para>
  <para style="p">
    <verse number="22" style="v" sid="MAT 18:22"/>Yesu wa gna wo, “Awo! Abwa tnaba har shi-tnaba.”<verse eid="MAT 18:22"/></para>
  <para style="p">
    <verse number="23" style="v" sid="MAT 18:23"/>Aɓa mi a mwi Shekwoyi bemi do nʼsu yi n wo ɓo ye wa ku wa gyiwye do, wa gye nya wo ceyi. <verse eid="MAT 18:23"/><verse number="24" style="v" sid="MAT 18:24"/>Dna nanya dokumi, a ɓe wo ntada hoi n wo ɓo cei shi ₦10,000,000. <verse eid="MAT 18:24"/><verse number="25" style="v" sid="MAT 18:25"/>To wa mi nwo gban, osu wa gna a la wo kun ɓedo n wo nyikwoi na ɓi yi, n na nyai n wo cei vinya. <verse eid="MAT 18:25"/><verse number="26" style="v" sid="MAT 18:26"/>“Ama zahi wa yashi wa gyi ʼsu kni, ‘woi kwa mwi kpe wohin, wa gna, ʼsuku-suku, bwa hankuri n mi yi, miɓa gba ta yi vinya.’<verse eid="MAT 18:26"/></para>
  <para style="p">
    <verse number="27" style="v" sid="MAT 18:27"/>“Osu hi wa gye wo sun-sun wa wo loya, wa ku eta yi zo wo.<verse eid="MAT 18:27"/></para>
  <para style="p">
    <verse number="28" style="v" sid="MAT 18:28"/>“Ama she zahi ɓo gmiya nʼsu aba, wa lo zaha ʼba n wo ɓo tai shi wo ce ₦2,000, wa ta bwa shi wo n sha wa gna wo ge wo gba wo ta, n sai-sai ye.<verse eid="MAT 18:28"/></para>
  <para style="p">
    <verse number="29" style="v" sid="MAT 18:29"/>“Eta-dahi wa ya shi wa ɓa wo ge, ‘Zhin hankuri ha gami ʼsa fyewyi, mi ɓa gba ho vinya.’<verse eid="MAT 18:29"/></para>
  <para style="p">
    <verse number="30" style="v" sid="MAT 18:30"/>“Ama to wa fwan, wa la wo wa wo dna n kurkuku, sai ge wa zo eta yi gba vinya.<verse eid="MAT 18:30"/></para>
  <para style="p">
    <verse number="31" style="v" sid="MAT 18:31"/>“Zahi a-nugundo ɓa lo ɓa gna osu ɓo ko ku zhin. <verse eid="MAT 18:31"/><verse number="32" style="v" sid="MAT 18:32"/>Osu wa yi wo n wo ɓei ku ʼta zo wo nyi, wa ci wo ge, ‘Oho, bugba nukwoyi da, mi ku hota yakwo yi zo ho vinya, ntu ge ha gna mi gye ho sun-sun. <verse eid="MAT 18:32"/><verse number="33" style="v" sid="MAT 18:33"/>Ko to ɓei kunce ha gye ho zado sun-sun ngye shi ma gye ho sun-sun?’<verse eid="MAT 18:33"/></para>
  <para style="p">
    <verse number="34" style="v" sid="MAT 18:34"/>“Osu minagyi kwa laka wa wo dna na wahala ba sai wa zo etahi gba ce vinya. <verse eid="MAT 18:34"/><verse number="35" style="v" sid="MAT 18:35"/>N lo nu Emi Dada eshe nya zhin fye n fyeto ye nfya bugbai, fya zhin fya zaje gafara m.”<verse eid="MAT 18:35"/></para>
  <chapter eid="MAT 18"/>
  <chapter number="19" style="c" sid="MAT 19"/>
  <para style="p">
    <verse number="1" style="v" sid="MAT 19:1"/>Shi Yesu ɓo ku aɓeda ye zo da, wa fa Galili, wa pi Urdun ya wa jeze lo Yahudiya. <verse eid="MAT 19:1"/><verse number="2" style="v" sid="MAT 19:2"/>Azayezhi mwa ɓa vi wo, wa ka ɓa anyasan-yi gna.<verse eid="MAT 19:2"/></para>
  <para style="p">
    <verse number="3" style="v" sid="MAT 19:3"/>A Farisiyi ho ɓa ɓe ɓa mwi wo, n nabai wa daɓo nko ɓa zhin ɓa wan wo. Ɓa nya ge, “Ho ga gbe ge a gna nyiko ami?”<verse eid="MAT 19:3"/></para>
  <para style="p">
    <verse number="4" style="v" sid="MAT 19:4"/>Wa gna ɓa ge, “Fye ta ba Shekwoyi ɓeda n? Dna Shekwoyi ɓeda a ka fi ge, Shekwoyi ɓo zhin zanugbai n nyikwozayi nu n kmisunyi. <verse eid="MAT 19:4"/><verse number="5-6" style="v" pubnumber="5,6" sid="MAT 19:5-6"/> Ntu cenu, Zanugbai ɓa fa wo dada n wo ʼya yi wa nyima wo nyikwo nyalo-nyalo. Oɓa aba ɓa ku ze gmanyi-aza gun aba nu ton, ama eza gmanyi! Nya Shekwoyi la kwo yeɓedo, eza ta gna kwa jeya m.”<verse eid="MAT 19:5-6"/></para>
  <para style="p">
    <verse number="7" style="v" sid="MAT 19:7"/>Ɓa nya ge, “Kninya zhin Musa wa gna eza ɓa mi wa gna wo nyikwo ami n wasika amignanya yi a?”<verse eid="MAT 19:7"/></para>
  <para style="p">
    <verse number="8" style="v" sid="MAT 19:8"/>Yesu wa gna ɓa, “Musa ɓo da lonu ntu fya bugba nukwoyi na bugba gnanakwoi ɓo nu, ama Shekwoyi ɓeye nu to ɓo nun, n kmisunyi m. <verse eid="MAT 19:8"/><verse number="9" style="v" sid="MAT 19:9"/>Ma gna fye, zaho-zahoi wa ya wo nyikwo, ndei anushin ɓo nu ton, wa la do, wo ku anagbai zhin.”<verse eid="MAT 19:9"/></para>
  <para style="p">
    <verse number="10" style="v" sid="MAT 19:10"/>Yesu abaraɓa gna wo ge, “Ngye kwo wulo lonu, ha gye kwo gna bmiya lo to za pa mulan!” <verse eid="MAT 19:10"/><verse number="11" style="v" sid="MAT 19:11"/>Yesu wa gna, “To vinya nu nɓa ɓa mi ɓa zhin lo nu m, sai dai aza n Shekwoyi wa bma ɓa zhin. <verse eid="MAT 19:11"/><verse number="12" style="v" sid="MAT 19:12"/>Azaho lo na ma ɓa n zhin akala-gbai, azaho kuwa, aza nu ze ɓa akala-gbai, azaho ta ye mula pa ɓon, ntu Shekwoyi be-mi ɓo. Fa za wo ɓa mi, wa gwo Mi ɓeda.”<verse eid="MAT 19:12"/></para>
  <para style="p">
    <verse number="13" style="v" sid="MAT 19:13"/>Aɓe na ɓi nai n Yesu aba ntu ge wa kpe ɓa bwa wa zhin aduwa. Ama owa bara gyi minagyi, ɓa gnakni ɓa ge ɓa gna wo gna-gna.<verse eid="MAT 19:13"/></para>
  <para style="p">
    <verse number="14" style="v" sid="MAT 19:14"/>Yesu wa gna, “Fye fa aɓi naiye ɓa ɓe Ma ba, fye to nya ɓa ya m. Adeye pya, ɓa zhin Shekwoyi be-mi nya nu.” <verse eid="MAT 19:14"/><verse number="15" style="v" sid="MAT 19:15"/>Wa kpe ɓa bwa, Wa tu ɓa anabarka ɓa lo ɓa nya.<verse eid="MAT 19:15"/></para>
  <para style="s1">Nyabwayi Wa Ma-Wyeya Wa Lo Wo Nya</para>
  <para style="p">
    <verse number="16" style="v" sid="MAT 19:16"/>Zaho wa ɓe wa nya Yesu ɓo ge, “Dagayi Manayi, kni emanayi nu mi ɓa zhin ma bwa wye-wyei nyalo-nyalo nya?”<verse eid="MAT 19:16"/></para>
  <para style="p">
    <verse number="17" style="v" sid="MAT 19:17"/>Wa nya ge, “Manayi? Eza bwa sun lo gmanyi nu n Wo zhin manayi gaiciya nya (Wo nu zhin Shekwoyi.) Ama gbedna miɓa dna ho, ho ɓa mi ha lo she ndei ha shi awyidna bwa.”<verse eid="MAT 19:17"/></para>
  <para style="p">
    <verse number="18" style="v" sid="MAT 19:18"/>Wa nya ge, “Akni deya?” Yesu wa gna wo ge, “To wu za m, to ha zhin anagbayi m, to ha wyi vi m, to ha ce akata m, <verse eid="MAT 19:18"/><verse number="19" style="v" sid="MAT 19:19"/>Ga ho dada mwa-mwa n ho ʼya yi, ha ye ho kun-zhi yi ngye shi ho ye hohin tukwo!”<verse eid="MAT 19:19"/></para>
  <para style="p">
    <verse number="20" style="v" sid="MAT 19:20"/>Wa gna, “Mi zhan ɓeye lo vinya. Knihin nu miyi ce ma zhiʼa?”<verse eid="MAT 19:20"/></para>
  <para style="p">
    <verse number="21" style="v" sid="MAT 19:21"/>Yesu wa gna wo, “Ndei ho ye ha ze za nu-nuyi, lo ho ku anya kun vinya n ho cei, ha ku agyiwye ga a san-yi, ho ɓa bwa duciya n she, ha ɓe ha vi mi.” <verse eid="MAT 19:21"/><verse number="22" style="v" sid="MAT 19:22"/>Ama she ɓiniyi ye ɓo wo lonu, wa laka bugba wun yi, ntu ge wo ɓo zhin duciya da nu mwa.<verse eid="MAT 19:22"/></para>
  <para style="p">
    <verse number="23" style="v" sid="MAT 19:23"/>Yesu wa gna wa bara, “Gaiciya, kwo dnaɓo lo duciya da wa lo Shekwoyi ʼbe-mi. <verse eid="MAT 19:23"/><verse number="24" style="v" sid="MAT 19:24"/>Ma je fye gna, kwo du lo n sauci lakunmi kwa du naci bwo da duciya da wo lo Shekwoyi ʼbe-mi!”<verse eid="MAT 19:24"/></para>
  <para style="p">
    <verse number="25" style="v" sid="MAT 19:25"/>Ɓedahi kwa wo abara ɓa gna, “Nyikanu ɓa shan pwo nanyi ye nɓa shi nyi ʼa?”<verse eid="MAT 19:25"/></para>
  <para style="p">
    <verse number="26" style="v" sid="MAT 19:26"/>Yesu wa shi ɓa wye zun wa gna, “N zanyi-kwoci wyegye, zaho to lo m! Ama n Shekwoyi yi, aɓo vinya ɓa ye zhin.”<verse eid="MAT 19:26"/></para>
  <para style="p">
    <verse number="27" style="v" sid="MAT 19:27"/>Bitrus wa gna Wo ge, “Yi ku anya vinya fa ntu ge ya vi Ho. Yi ɓa bwa kninyi dna nkwo miʼa?”<verse eid="MAT 19:27"/></para>
  <para style="p">
    <verse number="28" style="v" sid="MAT 19:28"/>Yesu wa gna, “Gaiciya, esa Mi, Eza Nugun, ɓei sase tu Mi shinkpegye latu nya n Shekwoyi Bemi, fyehin, Oma bara ɓei sase kpe na shin-kpegye awo cei-aba fyei da Israilayi abye awo-cei-aba owa.<verse eid="MAT 19:28"/></para>
  <para style="p">
    <verse number="29" style="v" sid="MAT 19:29"/>“Zaho-zahoi n wo la wa pyi fa, nwa zaje yi, n wa mapui, n dada yi, n ʼya yi, nnyikwo yi, naɓi yi, kwo duciya, ntu ge wa vi mi, wo ɓa bwa gyiba har abwa tagyi ngye shi wa fa anya sun, njesun wo ɓa bwa wye-wyei nyalo-nyalo nya. <verse eid="MAT 19:29"/><verse number="30" style="v" sid="MAT 19:30"/>Ama n mwa begye nɓa zhin akmisunyi saiye, ɓa ɓei ze a kmaknayi, akmaknayi ho n saiye ce ɓei ze a kmisunyi.”<verse eid="MAT 19:30"/></para>
  <chapter eid="MAT 19"/>
  <chapter number="20" style="c" sid="MAT 20"/>
  <para style="p">
    <verse number="1" style="v" sid="MAT 20:1"/>Fye wo ɓe-sisi do Shekwoyi ʼbemi nya. Ekni da ho ɓo gmi n labmi-labmi yi woi ye aza ɓa zhin tnu-tnu wo fa. <verse eid="MAT 20:1"/><verse number="2" style="v" sid="MAT 20:2"/>Ba ku shiri zhin ge wo ɓa gba ɓa ₦20 n nyipyei gmanyi wa lo ɓai na tnu-tnu ba. <verse eid="MAT 20:2"/><verse number="3" style="v" sid="MAT 20:3"/>Dna sado, woi du wonya ya, wa gye azado zhi ɓai ye tnu-tnu.<verse eid="MAT 20:3"/></para>
  <para style="p">
    <verse number="4" style="v" sid="MAT 20:4"/>Wa tnu ɓai nwo fa, wa gna ɓa ge wo ɓei gba ɓa nya wagye kwo bmiya nyipyei yi lazo. <verse eid="MAT 20:4"/><verse number="5" style="v" sid="MAT 20:5"/>N nyi-pyei yi na tukwo, n jesun ngye sinkna gun ata sa, wa je azado ku wa lo cei, wa bwa ɓa ɓo gmanyi-gmanyi nu gna.<verse eid="MAT 20:5"/></para>
  <para style="p">
    <verse number="6" style="v" sid="MAT 20:6"/>Ngye sinkna gun atnu wyeshei, wa lo zhimi wa gye azaho zhi n tna tnu-tnu, wa nya ɓa ge, “Knihin nu zhin fyei zhi n tna tnu-tnu, har nyipyei zo ye vinya?”<verse eid="MAT 20:6"/></para>
  <para style="p">
    <verse number="7" style="v" sid="MAT 20:7"/>“Ɓa gna wo ge, ‘Ntu ge zaho to ga yi tnu-tnu m.’ Wa gna ɓa ge, ‘To fye lo daza n mi fa.’<verse eid="MAT 20:7"/></para>
  <para style="p">
    <verse number="8" style="v" sid="MAT 20:8"/>“N wyeshei, wa gna gyiwye gbai ge wo yi aza ɓe cei wa gba ɓa, wa ya gba naza a kmaknayi! <verse eid="MAT 20:8"/><verse number="9" style="v" sid="MAT 20:9"/>Aza na ɓo ku ɓa n sinkna gun atnui nyi, wa gba ɓa ₦20. <verse eid="MAT 20:9"/><verse number="10" style="v" sid="MAT 20:10"/>Shi aza kmisunyi ɓo ɓe, ɓa gye ge ɓa ɓa gwo ndu ɓo. Ama ɓa gwo naira shiba-shiba (₦20) nu ce.”<verse eid="MAT 20:10"/></para>
  <para style="p">
    <verse number="11-12" style="v" pubnumber="11,12" sid="MAT 20:11-12"/> Ɓa ya wyice ɓai gna, “Aza dohi ɓa bwa tnu-tnuʼzhin awa gmanyi nu, hoi ga ɓa naira shiba (₦20) ngye yi, eyi n nyipyei ku zo kpe yi nyi.”<verse eid="MAT 20:11-12"/></para>
  <para style="p">
    <verse number="13" style="v" sid="MAT 20:13"/>Wa gna gmanyi nɓami, “Mi nugundo, ai mi to zhin ho ɓe nukwoyi m. Ho to ku ye ge ho ɓa zhin tnu-tnu nya wyi-zon tu naira shiba-shiba tukwon? <verse eid="MAT 20:13"/><verse number="14" style="v" sid="MAT 20:14"/>Gwo ha lo. Emi nubo-zhin nu ma gba za vinya nsun dai-dai. <verse eid="MAT 20:14"/><verse number="15" style="v" sid="MAT 20:15"/>Ko zhin laifi nu ma ga za ma gyiwye ndei mi ye lo? Ho ɓagyi minagyi shi mi zhin ɓo manayi? <verse eid="MAT 20:15"/><verse number="16" style="v" sid="MAT 20:16"/>Nlonu kwo ɓa ze ge kmaknayi ɓa ze kmisunyi, kmisunyi njesun ɓa ze kmaknayi.”<verse eid="MAT 20:16"/></para>
  <para style="s1">Tile Tukwoda Wa Zhin Bauta</para>
  <para style="p">
    <verse number="17" style="v" sid="MAT 20:17"/>Shi Yesu ɓo wan zan woi lo Urushelima, wa ku wo abara awo-cei-aba wa pmiya gni ɓai. <verse eid="MAT 20:17"/><verse number="18" style="v" sid="MAT 20:18"/>Wa gna ɓa nya kwo ɓo zhin wo n bwai. “Aɓo ga mi dna na pirist yakwo akun, ɓedo na Yahudawayi atukwodai, ɓa da mi wa efyi nya, ɓa zun mi ʼkni. <verse eid="MAT 20:18"/><verse number="19" style="v" sid="MAT 20:19"/>Bai la mi ga dna na Romayi asoja akun, ɓai kpe ma gye, ɓa zun mi du, nyi-pyei tayi miye laka n wye-wyei jesun.”<verse eid="MAT 20:19"/></para>
  <para style="p">
    <verse number="20" style="v" sid="MAT 20:20"/>Yakubu n Yohanna yi, Zebedi anugun, Eɓa ʼya ɓe n ɓai n Yesu aba, wa ya shi, wa gyiwye.<verse eid="MAT 20:20"/></para>
  <para style="p">
    <verse number="21" style="v" sid="MAT 20:21"/>Yesu wa nya wo ge, “Ho ye kninya?” Wa gna Yesu ge, “N ho ebe-mi, ho ɓa ye ema nugun ngun-aba ɓai sase na shin-kpegye, eza gmanyi nho bwai-zhe, eza gmanyi n bwai-pmi?”<verse eid="MAT 20:21"/></para>
  <para style="p">
    <verse number="22" style="v" sid="MAT 20:22"/>Ama Yesu wa gna wo ge, “Ho ta kpe ɓe ye lo nho nya min.” Wa pmi da Yakubu n Yohanna yi wa nya ɓa ge, “Fye ɓa mi fya sin n kofi azhin-nya n mi ye ma sin nyi?” Ɓa gna, “E, yi ɓa mi!”<verse eid="MAT 20:22"/></para>
  <para style="p">
    <verse number="23" style="v" sid="MAT 20:23"/>Wa gna ɓa, “Fye ɓa ku sin nkwo. Ama mi ta mi ma da, aza n ɓa ɓei sase kpe na shinkpegye n wo Vivi n Mi yi m. Aba deye zhin ntu naza ɓo nu n mi Dada wa ga ɓa.”<verse eid="MAT 20:23"/></para>
  <para style="p">
    <verse number="24" style="v" sid="MAT 20:24"/>Abara je gun awo a gyi minagyi, nɓo yi n Yakub n Yohanna yi ɓo nya nyi.<verse eid="MAT 20:24"/></para>
  <para style="p">
    <verse number="25" style="v" sid="MAT 20:25"/>Yesu wa yi ɓa zhi vinya n wo aba wa gna ɓa, “N na byedo aba, asu zhin ɓa wu ikwo. Zadnagmai doho-dohoyi a ka ikwo wu naza ba nɓa kafi n wo sinta. <verse eid="MAT 20:25"/><verse number="26" style="v" sid="MAT 20:26"/>Ama nfya ba, ko wu lo gbo. Zaho-zahoi n wo ye wa ze zadnagmai nfye mi, tile wa ze fyenu n fya ba. <verse eid="MAT 20:26"/><verse number="27" style="v" sid="MAT 20:27"/>Ndei ho ye ha tu na za she vinya, tile ha zhin bauta ngye fyenu. <verse eid="MAT 20:27"/><verse number="28" style="v" sid="MAT 20:28"/>Tile efya-ɓo zhin-zhin ɓa wu gye Mi nya, ntu ge Emi, Za Nugun, to ɓe ntu ge azhin mi bauta nu n, ama ma zhin bauta, ma ga mi wye-wyei ngye nya-doshan ntu naza begye ɓo.”<verse eid="MAT 20:28"/></para>
  <para style="p">
    <verse number="29" style="v" sid="MAT 20:29"/>Shi ɓa ɓo fa Jeriko, deji kwa vi Wo lo.<verse eid="MAT 20:29"/></para>
  <para style="p">
    <verse number="30" style="v" sid="MAT 20:30"/>Awyebua yi ho gun-aba, n sase zhi n zokwo gbe, ɓa wo ge Yesu duya ɓelo n zokwoyi. Ɓa la begye tu ɓai gna, “Dagayi, Osu Dauda Nugun, gye yi sun-sun.”<verse eid="MAT 20:30"/></para>
  <para style="p">
    <verse number="31" style="v" sid="MAT 20:31"/>Aza-yezhi ɓa gna ɓa ge ɓa ku ce pyi, ama ɓa gna begye la-latu.<verse eid="MAT 20:31"/></para>
  <para style="p">
    <verse number="32-33" style="v" pubnumber="32,33" sid="MAT 20:32-33"/> Shi Yesu ɓo si ɓa aba, wa kpe gni zokwo wa nya ɓa ge, “Fye ye ma zhin fye knihin na?” Ɓa gna, “Dagayi, yi ye ya gye wyeba nu.”<verse eid="MAT 20:32-33"/></para>
  <para style="p">
    <verse number="34" style="v" sid="MAT 20:34"/>Oɓa sun-sun a wan Yesu, wa to ɓa wye bwa. Nsayi-sayi yi, ɓa gye wyeba, ɓa vi Wo.<verse eid="MAT 20:34"/></para>
  <chapter eid="MAT 20"/>
  <chapter number="21" style="c" sid="MAT 21"/>
  <para style="s1">Yesu Wa Lo Urushelima</para>
  <para style="p">
    <verse number="1" style="v" sid="MAT 21:1"/>Shi Yesu n wa bara yi ɓo ga Urushelima si, vivi n zhi ɓiyi hoi ai yi ko Betifaji n kpe n Zaitun pe, Yesu wa tnu wa bara gun aba ɓa lo ezhi ɓiyi, n ka zhi nkwa bye.<verse eid="MAT 21:1"/></para>
  <para style="p">
    <verse number="2" style="v" sid="MAT 21:2"/>Wa gna ɓa, shi fye lo, fye ɓo gye zhagawyi (jaki) gyi gni n kwo ɓi yi, fye lo ɓa fya ɓe ɓai ya. <verse eid="MAT 21:2"/><verse number="3" style="v" sid="MAT 21:3"/>Ndei zaho nya fye ɓo fye zhin, fya gna, Dagayi n ɓa pma yi lo, a ɓa fa fye fya ɓe ɓai.<verse eid="MAT 21:3"/></para>
  <para style="p">
    <verse number="4" style="v" sid="MAT 21:4"/>Deye ɓo zhin ntu ge kwa nu anabi ɓeda nu. <verse eid="MAT 21:4"/><verse number="5" style="v" sid="MAT 21:5"/>“Gna Urushelima ge Okwo Su ɓe da kwo lo, n tukwo gba yi, ntu zhagawyi ɓi yi.”<verse eid="MAT 21:5"/></para>
  <para style="p">
    <verse number="6" style="v" sid="MAT 21:6"/>Abara yi gun aba ɓa zhin shi Yesu ɓo da. <verse eid="MAT 21:6"/><verse number="7" style="v" sid="MAT 21:7"/>Ba ɓe zhagawyi yi Inkwo ɓi yi, ɓa ta e pe n ɓi yi, Wa gun tu. <verse eid="MAT 21:7"/><verse number="8" style="v" sid="MAT 21:8"/>Azaho na za-yezhi, ɓa kma ɓa ʼje ɓai ta-zhi n zokwo azahoi gba fintolo ɓai ta-zhi n Wa bye.<verse eid="MAT 21:8"/></para>
  <para style="p">
    <verse number="9" style="v" sid="MAT 21:9"/>Aza-yezhi nɓa ɓo gyi nabye, naza yi ɓa-ɓo nyi navun, ɓa la begye tu ɓai gna, “Shekwoyi tu Osu Dauda Nugun anabarka.” “La wo tu! Shekwoyi ‘Za la ɓe,’ Tu wo anabarka, Dagayi!”<verse eid="MAT 21:9"/></para>
  <para style="p">
    <verse number="10" style="v" sid="MAT 21:10"/>Aza vinya n Urushelima hankali a laka, shi wo ɓo lo zhimi lo, ɓai nya ge, “Nyikanu Wo ya?”<verse eid="MAT 21:10"/></para>
  <para style="p">
    <verse number="11" style="v" sid="MAT 21:11"/>Aza-yezhi ɓa gna ɓa ge, “Anabi Yesu nu n wo gmi n Nazarati Galili nya nyi.”<verse eid="MAT 21:11"/></para>
  <para style="p">
    <verse number="12" style="v" sid="MAT 21:12"/>Yesu wa lo-dna na duwa-nyakun wa kun a gnikwo gni yi ya. Wa mi agyiwye shan yi a tebur ya, ɓedo na lumpa yi aza nya n ɓa ɓo zhin ɓai kun alukpe nyi.<verse eid="MAT 21:12"/></para>
  <para style="p">
    <verse number="13" style="v" sid="MAT 21:13"/>Wa gna, “Littafi Gyi-gyi-yi a gna, ‘Ema duwa-nyakun zhin aduwa zhin ba nu, ama fye la kwo ze avi puwa.’ ”<verse eid="MAT 21:13"/></para>
  <para style="p">
    <verse number="14" style="v" sid="MAT 21:14"/>Wyebuayi n zabmazhi yi, ɓa ɓe wo aba na duwa-nyakun, Wa kaba gna dna ɓo. <verse eid="MAT 21:14"/><verse number="15" style="v" sid="MAT 21:15"/>Ama shi a prist ɓedo na Yahudawayi atukwoda yi ɓo gye ɓo wo-woi n Wo ɓei zhin nyi, ɓa je aɓi wo ɓai la wo tu, ɓai gna, “Shekwoyi tu Dauda Nugun anabarka,” ɓa gyi minagyi, ɓa ci Wo ge, “Ho wo ɓo lo na ɓi ye zhi ɓai da nyi?”<verse eid="MAT 21:15"/></para>
  <para style="p">
    <verse number="16" style="v" sid="MAT 21:16"/>Yesu wa ci ɓage, “E-mi wo lo. Fye to shin Littafi Gyi-gyi-yi ban?” A ci ge, “Har aɓi putu ɓa ci wo!”<verse eid="MAT 21:16"/></para>
  <para style="p">
    <verse number="17" style="v" sid="MAT 21:17"/>Wa laka wa jeze-lo Betenya, wa-a wan ʼgye n bwai.<verse eid="MAT 21:17"/></para>
  <para style="p">
    <verse number="18" style="v" sid="MAT 21:18"/>N labmi yi, woi je ze lo Urushelima, wa wo mikun kwoi gun wo.<verse eid="MAT 21:18"/></para>
  <para style="p">
    <verse number="19" style="v" sid="MAT 21:19"/>Wa gye gbayi gni n zokwo gbe. Wa lo ge kpekni wo ɓa gye kwo gyi kpe, ama wa gye afintolo kawai. Wa ci kwo ge, “Ho ta shan gyi m!” Safyewyi, kwa ya bwa.<verse eid="MAT 21:19"/></para>
  <para style="p">
    <verse number="20" style="v" sid="MAT 21:20"/>Ca wo wa bara ɓa nya ge, “Kninya zhi gbayi yi kwa bwa wolo-wolo lo nuʼa?”<verse eid="MAT 21:20"/></para>
  <para style="p">
    <verse number="21" style="v" sid="MAT 21:21"/>Yesu wa gna ɓa ge, “Ɓehinhin, ndei fye gaciya gai lo, ntna shaka, fye ɓa mi fya zhan ɓeye pya har ma ndu ɓo. Fye ɓa mi fya gna Zaitun ʼpe ye ge, ‘Laka ha she dna ʼla,’ kwa zhin lo nu. <verse eid="MAT 21:21"/><verse number="22" style="v" sid="MAT 21:22"/>Fye ɓa gwo nyaho-nyahoi, nfya zhan duwa ntu kwo ɓo ndei fya ga gaiciya.”<verse eid="MAT 21:22"/></para>
  <para style="s1">Ayahudiyi A tukwoda Agam</para>
  <para style="p">
    <verse number="23" style="v" sid="MAT 21:23"/>Shi wo ɓo la jeze lo aduwa-nyakun, woi wu nya, a pirist dnagmai, na Yahudawayi a tukwo dayi, ɓa ɓe waba ɓai ye ɓa kpe za wo ɓo ga wo iko wa nya agnikwo gni yi ya na duwa-nyakun nyi.<verse eid="MAT 21:23"/></para>
  <para style="p">
    <verse number="24" style="v" sid="MAT 21:24"/>Yesu wa gna ɓa ge, “Miɓa gna fye, ndei fya gna mi ɓo Miɓa nya fye nyi kpa. <verse eid="MAT 21:24"/><verse number="25" style="v" sid="MAT 21:25"/>Shekwoyi nu ɓo tnu n Yohanna batisma zhin-yi yi ko awo? Sai ɓa ya nubo zhin najei.” N ya gna n Shekwoyi aba nu wo ɓo gmi, wo ɓa nya yi ge, “Knihi nu ɓo zhin to ya ga Yohanna gaiciya ma? <verse eid="MAT 21:25"/><verse number="26" style="v" sid="MAT 21:26"/>N ya gna ge Shekwoyi nu to ɓo tnu woyi m, deji ta fa yi m, ntu ge ɓa gye ge wo ɓo zhin anabi nu.” <verse eid="MAT 21:26"/><verse number="27" style="v" sid="MAT 21:27"/>Ɓa gna Yesu ge, “Yi ta kpe lo m.” Wa ci ɓa ge, “Mi ta ga fye amsa ce m. <verse eid="MAT 21:27"/><verse number="28" style="v" sid="MAT 21:28"/>Ama fya gye ɓeye wuna? Eza na nugun yi ngun-aba, wa gna nugun dnagmai ge, ‘Nugun, ho ɓa lo fa naiye.’ <verse eid="MAT 21:28"/><verse number="29" style="v" sid="MAT 21:29"/>Wa ci ge, ‘Mi ta lo m.’ Ama sa fyewyi wa bugba shando wa lo. <verse eid="MAT 21:29"/><verse number="30" style="v" sid="MAT 21:30"/>Wa gna nugun nawyi ge, ‘Lo!’ Wa gna, ‘Dada, miɓa lo.’ Ama to wa lo m. <verse eid="MAT 21:30"/><verse number="31" style="v" sid="MAT 21:31"/>Aɓi ngun-aba yi, nyika nu vi wo dada ɓeye a?” Ɓa ci ge. “Ai eɓi kmisunyi nu.” Yesu wa wu ɓa wa gna, “Lalei aza nukwoyi na-kaluwa yi, ɓei ku lo Shekwoyi bemi n fya bye. <verse eid="MAT 21:31"/><verse number="32" style="v" sid="MAT 21:32"/>Ntu ge Yohanna baptisma zhin yi ɓo gna fye ge fye ya bui, fya pmi da Shekwoyi to fya ye m, sai aza nukwoyi na kaluwa yi ɓa da ku ya bui! Har ma fya gye deye to fya ye abui ye ɓo fya ga gaiciya m.<verse eid="MAT 21:32"/></para>
  <para style="p">
    <verse number="33" style="v" sid="MAT 21:33"/>“Fye wo ɓe-sisi ye. Ekni daho ɓo nu ajemwinyi fa, wa-a ko zun kna vinya, wa aba mi, n fwa wyednai ɓa dna. Wa pmi wa ofwayi ga afwa nuyi ho n nagbai zhin zhi, wa laka wa lo ʼknido.<verse eid="MAT 21:33"/></para>
  <para style="p">
    <verse number="34" style="v" sid="MAT 21:34"/>“Shi ajemwinyi ɓi sa ɓo lasi, wa tnu waza ge ɓa lo ɓa gwo nya ɓewo cei, nkwo ɓa si wo. <verse eid="MAT 21:34"/><verse number="35" style="v" sid="MAT 21:35"/>Ama afwa nuyi ɓa kuka da waza, ɓa lu zaho, ɓa zaho wu, ɓa she zaho akuta.<verse eid="MAT 21:35"/></para>
  <para style="p">
    <verse number="36" style="v" sid="MAT 21:36"/>“Waje azado tnu ndu aza akmisunyi n begye, ama ɓa bwa ɓa je zhin lo nu. <verse eid="MAT 21:36"/><verse number="37" style="v" sid="MAT 21:37"/>Kmaknayi wa tnu n wo nugun yi, woi gye kpekni ɓa ɓa ga wo mwa-mwa.<verse eid="MAT 21:37"/></para>
  <para style="p">
    <verse number="38" style="v" sid="MAT 21:38"/>“Ama shi a fwayi ɓo gye woi ɓe, ɓa gnaje ge, ‘wo nu ɓo gyi ofwa ye gado, fye ɓe ya wu wo ntu ge ofwa ye kwa ze yi nya!’ <verse eid="MAT 21:38"/><verse number="39" style="v" sid="MAT 21:39"/>Ɓa gniwo ya fwa mi, ɓa wu wo.<verse eid="MAT 21:39"/></para>
  <para style="p">
    <verse number="40" style="v" sid="MAT 21:40"/>“Shi of wa dayi ɓei zhi, fye gye ge wo ɓei zhin afwa nuyi yi n wuna?”<verse eid="MAT 21:40"/></para>
  <para style="p">
    <verse number="41" style="v" sid="MAT 21:41"/>A Yahudawayi atukwoda cige, “Wo ɓei wu aza nukwoi ntna sun-sun gye, woi pmi wa la fwa wa ga azado, n ɓa ɓa gba wo ntna sa wunya yi.”<verse eid="MAT 21:41"/></para>
  <para style="p">
    <verse number="42" style="v" sid="MAT 21:42"/>Yesu wa pmi wa nya ɓa, “Fye to shin ba n Shekwoyi ɓedan, ‘Kuta na nyamiyi ta ye, kwo nu la ze kusurwa kuta yakon? Degye kwo nu zhin ɓezhin-zhin wo-woyi Dagayi nya.’<verse eid="MAT 21:42"/></para>
  <para style="p">
    <verse number="43" style="v" sid="MAT 21:43"/>“Oɓo Mi zhin nufi cei ko nu nyia ɓei la Shekwoyi Bemi gwo fyeya, a ga ebye do n kwo ɓa ga Shekwoyi Owo fwa gyiba. <verse eid="MAT 21:43"/><verse number="44" style="v" sid="MAT 21:44"/>Zaho-zahoi wa ce bonyi n kuta gaiciya nya ye, wo ɓa bmaya, ama aza n kwa kaya tu ɓa, ɓa ɓa viya ngye amwi”.<verse eid="MAT 21:44"/></para>
  <para style="p">
    <verse number="45" style="v" sid="MAT 21:45"/>Shi a pirist yakwo na Yahudawayi atukwoda jei ɓo ku kpe ge Yesu da ɓa nu ɓo-nge ɓanu zhin a fwai n Wo ɓe-sisi. <verse eid="MAT 21:45"/><verse number="46" style="v" sid="MAT 21:46"/>Ɓa ye ɓa wan Wo, ama ɓa ku wo deji dna, n tuge ɓa ɓo gwo Yesu ngye anabi nu.<verse eid="MAT 21:46"/></para>
  <chapter eid="MAT 21"/>
  <chapter number="22" style="c" sid="MAT 22"/>
  <para style="s1">Shekwoyi Bemi Dogbe</para>
  <para style="p">
    <verse number="1-2" style="v" pubnumber="1,2" sid="MAT 22:1-2"/> Yesu ɓo da anabari n mwa begye ntu ge wa wu ngye shi Shekwoyi ʼBemi wu. Wa gna, “Aɓa mwi ko do n ʼsu ho yi n wo ɓo zhin amula wyefan shiri dnagmai ntu wo nugun ɓo. <verse eid="MAT 22:1-2"/><verse number="3" style="v" sid="MAT 22:3"/>Wa ku awyefan ɓo pa aza mwa, She shiri ɓo ku zo zhin, wa tnu ge aza ɓa ɓe gye sa la si, ama oɓa vinya, to ɓa ɓe m. <verse eid="MAT 22:3"/><verse number="4" style="v" sid="MAT 22:4"/>Wa je aza do tnu ge agna ɓa ge, ‘Aku shiri zo zhin, aɓu ku ɓi. Ɓa ku pye!’<verse eid="MAT 22:4"/></para>
  <para style="p">
    <verse number="5" style="v" sid="MAT 22:5"/>“Ama aza n wo ɓo pa ɓa awyefan nyi, ɓa ma wo san ɓa gya-bye ɓa tnu-tnu yi, zaho wa lo wo nya wo fwa, zaho wa lo wo gniko. <verse eid="MAT 22:5"/><verse number="6" style="v" sid="MAT 22:6"/>Azaho ɓa wan tnu-tnu da yi ɓa lu, ɓa dna ɓa vinyikwo har a kwa zaho wu.<verse eid="MAT 22:6"/></para>
  <para style="p">
    <verse number="7" style="v" sid="MAT 22:7"/>“Minagyi a gyi ʼsu yi wa tnu n wa sojayi, ɓa lo ɓa ku azayi wu nɓa ɓo wu waza nyi, ɓa ku ɓa ezhi kpe ʼna. <verse eid="MAT 22:7"/><verse number="8" style="v" sid="MAT 22:8"/>Wa pmi wa gna wa fyenu ge, ‘Aku mula nyagyi zo shiri zhin, aza n mi ɓo pa ɓa nyi, ɓa to ɓo kunce ma pa ɓa m. <verse eid="MAT 22:8"/><verse number="9" style="v" sid="MAT 22:9"/>Fye lo fye zan na zokwo, zaho-zahoi fya gye, fya gna wo wa ɓe.’<verse eid="MAT 22:9"/></para>
  <para style="p">
    <verse number="10" style="v" sid="MAT 22:10"/>“Afyenu ɓa lo ɓa yi aza ɓe cei, amanayi n na nukwoi yi mula nyagyi-ba nugni na zhiɓei yi. <verse eid="MAT 22:10"/><verse number="11" style="v" sid="MAT 22:11"/>Ama she osu ɓo ɓe ge wa zhin azhiɓei mabe, wa gye zaho dna ntna mula je-kpe kpe yi (n na ɓo gawo nyi).<verse eid="MAT 22:11"/></para>
  <para style="p">
    <verse number="12" style="v" sid="MAT 22:12"/>“Wa nya ge, ‘Nugundo, ko zhin wuna hoi dna ʼya ntna mula je-kpe ya’? To zaya dna ɓegbe m.<verse eid="MAT 22:12"/></para>
  <para style="p">
    <verse number="13" style="v" sid="MAT 22:13"/>“Osu wa gna wa bmazhin-yi ge, ‘Fye la wo pa nabwa na pita yi fya she woya dna wyegma, aba n bwici lo ɓedo na nyikna gyi yi.’ <verse eid="MAT 22:13"/><verse number="14" style="v" sid="MAT 22:14"/>Ntuge ayi-yihi mwa ɓegye lo, ama a kni-kniyi fyewyi nu.”<verse eid="MAT 22:14"/></para>
  <para style="p">
    <verse number="15" style="v" sid="MAT 22:15"/>Sai a Farisiyi a yezhi, ɓa zhin shaula shi ɓa ɓa zhin wa da ɓo ho n kwo ɓa zhin ɓa wan wo. <verse eid="MAT 22:15"/><verse number="16" style="v" sid="MAT 22:16"/>Ɓa ku shaula zhin ge, ɓa tnu n ɓa zayi ɓedo na siyasa-da yi, ɓo nya wo ɓeye: “Zadnagmai, yi kpe lo ge ho da gaiciya ko ai ɓa tu ho ʼbe nu sha, ntna dna, to hoi kni-kni m. <verse eid="MAT 22:16"/><verse number="17" style="v" sid="MAT 22:17"/>Yi ye ha gna yi, ko bmiya lo ya ga a Romayi Gamnati gadu kwo awo?”<verse eid="MAT 22:17"/></para>
  <para style="p">
    <verse number="18" style="v" sid="MAT 22:18"/>Ama Yesu wa ku kpe ɓo ye ɓa ye, “Wa gna ɓa, Efye aza-kwocednayi! Fye ye fya ze nyikanu mama n fya ɓenya a dabara nya yi a? <verse eid="MAT 22:18"/><verse number="19" style="v" sid="MAT 22:19"/>Fye wu Mi gyiwye.” Ɓa ga wo kobo.<verse eid="MAT 22:19"/></para>
  <para style="p">
    <verse number="20" style="v" sid="MAT 22:20"/>Wa nya ɓa ge, “Nyikado foto nu tu ya? Nyikado ye yinu ka kpe n foto sinta?”<verse eid="MAT 22:20"/></para>
  <para style="p">
    <verse number="21" style="v" sid="MAT 22:21"/>Ɓa gna, “Kaisar nya.” Wa gna ɓa ge, “Fye ga Kaisar enya kwo zhin wo nya, fyaga Shekwoyi nyaho-nyahoi kwo zhin Shekwoyi nya.”<verse eid="MAT 22:21"/></para>
  <para style="p">
    <verse number="22" style="v" sid="MAT 22:22"/>Shi wo ɓo ga ɓa amsa lo nu ca wo ɓa, ɓa kuka ɓa lo ɓa nya.<verse eid="MAT 22:22"/></para>
  <para style="p">
    <verse number="23" style="v" sid="MAT 22:23"/>N wyiyi yi jesun, a Sadukiyi, aza nɓa gna kalaku to lo n vingwo n, ɓa ɓe Waba ɓa nya ge, <verse eid="MAT 22:23"/><verse number="24" style="v" sid="MAT 22:24"/>“Zadnagmai, Musa ɓo gna nza fyi to woi ma aɓi m, owo zado ɓa mi wa la wo nyigbai, oɓa-ɓi ɓa ku zafifiyi gado.<verse eid="MAT 22:24"/></para>
  <para style="p">
    <verse number="25" style="v" sid="MAT 22:25"/>“N ya tasin, azaho ɓo nyi ngun tnaba nɓa ʼya mi. Eza kmisun-yi wa la nyikwo wa fi to ɓai ma ɓi m, owo mada la nyiko yi. <verse eid="MAT 22:25"/><verse number="26" style="v" sid="MAT 22:26"/>Mado yi wa ka fice, ntna ɓi, owa ʼza-yatiyi wa kala har, oɓa tnaba, zaho-zahoi ɓami, wa nyikwo yi la. <verse eid="MAT 22:26"/><verse number="27" style="v" sid="MAT 22:27"/>Nyiko yi ce, wa ɓe wa fi. <verse eid="MAT 22:27"/><verse number="28" style="v" sid="MAT 22:28"/>N kalaku vingwo ma, wo ɓei zhin nyikado nyikwo na? Ntu ge oɓa tnaba, zaho-zahoi ɓo la wo la.”<verse eid="MAT 22:28"/></para>
  <para style="p">
    <verse number="29" style="v" sid="MAT 22:29"/>Ama Yesu wa gnaɓa ge, “Efya babwi pa ge fye ta kpe Littafi gyi-gyi yi ye lo n Shekwoyi iko yi m. <verse eid="MAT 22:29"/><verse number="30" style="v" sid="MAT 22:30"/>Ntu ge n kalaku na vingwo, mula-pa to lo n, Zaho-zahoi ɓo la ze ngye amalaika n ʼshe. <verse eid="MAT 22:30"/><verse number="31" style="v" sid="MAT 22:31"/>Ntu na zafyi kalaku ɓo, fye to shin Littafi Gyi-gyi-yi ba n? Fye ta kpe ge Shekwoyi ɓo daɓo n fyei nu Wa gna, <verse eid="MAT 22:31"/><verse number="32" style="v" sid="MAT 22:32"/>‘Emi nu zhin Shekwoyi Ibrahim nya, Ishaku, n Yakubu n?’ Ntu cenu, Shekwoyi to zhin Shekwoyi aza fi-fiyi nya nu m, ama Shekwoyi aza wye-wyeyi da nya.”<verse eid="MAT 22:32"/></para>
  <para style="p">
    <verse number="33" style="v" sid="MAT 22:33"/>Ca wo aza yezhi na amsa yi n wo ɓo ga nyi. <verse eid="MAT 22:33"/><verse number="34-35" style="v" pubnumber="34,35" sid="MAT 22:34-35"/> Ama gbo na Farisiyi! She ɓa ɓo wo ge a Sadukiyi to gyi nasara n, ɓa zan ɓonya do shin ɓa nya Wo. Owa yekpei ho nɓa mi, wa daɓo wa gna, <verse eid="MAT 22:34-35"/><verse number="36" style="v" sid="MAT 22:36"/>“Zadnagmai, kni wyidnai nu du vinya n Musa ʼwa?”<verse eid="MAT 22:36"/></para>
  <para style="p">
    <verse number="37" style="v" sid="MAT 22:37"/>Yesu wa gna, “ ‘Ye Dagayi oho Shekwoyi nho bugbai vinya, nho wye-wyei yi, nho ɓomwi yi.’ <verse eid="MAT 22:37"/><verse number="38" style="v" sid="MAT 22:38"/>Deye nu zhin wyidna dnagmai kmisunyi. <verse eid="MAT 22:38"/><verse number="39" style="v" sid="MAT 22:39"/>Odo nyi kwo yatu kwo, ‘Ye ho kunzhi-yi ngye shi ho ye hohin tukwo.’ <verse eid="MAT 22:39"/><verse number="40" style="v" sid="MAT 22:40"/>Awyidnaje vinya, nna anabi ɓeda yi, ɓa kun nu awyidna gun-aba ye mi nu. Ɓa nu ɓami jesun, n ha shi ɓa bwa, ho ku aje shi bwa vinya nu.”<verse eid="MAT 22:40"/></para>
  <para style="p">
    <verse number="41" style="v" sid="MAT 22:41"/>Shi a Farisiyi ɓo ku she wo gun, wa nya ɓa ɓo. <verse eid="MAT 22:41"/><verse number="42" style="v" sid="MAT 22:42"/>“Masifu ma, Nyika do nugun nu n woya”? Ɓa gna, “Dauda nugun.”<verse eid="MAT 22:42"/></para>
  <para style="p">
    <verse number="43" style="v" sid="MAT 22:43"/>Yesu wa nya ɓa ge, “Kniyi nu zhin Dauda woi daɓo dna n Zafun Gyi-gyi-yi iko woi yi wo ge Dagayiʼa?<verse eid="MAT 22:43"/></para>
  <para style="p">
    <verse number="44" style="v" sid="MAT 22:44"/>“Shekwoyi ɓo gna mi Dagayi ge, ‘La sase mi bwaizhe-bwa har ma ku ha nuwunyi fi nha pita sinta.’ <verse eid="MAT 22:44"/><verse number="45" style="v" sid="MAT 22:45"/>Shi Dauda ɓo yi wo ge Dagayi nyi, ko ɓa ze wuna agna ge wo zhin wo nugun na?”<verse eid="MAT 22:45"/></para>
  <para style="p">
    <verse number="46" style="v" sid="MAT 22:46"/>To ɓa bwa ɓegbe-dna m. Ntu wyi yi yi, to zaho-zaho yi wa jemi wo ɓo nya m.<verse eid="MAT 22:46"/></para>
  <chapter eid="MAT 22"/>
  <chapter number="23" style="c" sid="MAT 23"/>
  <para style="s1">Afarisiyi Aba Bwi</para>
  <para style="p">
    <verse number="1" style="v" sid="MAT 23:1"/>Yesu wa gna azayezhi, ɓedo wa bara yi, <verse eid="MAT 23:1"/><verse number="2" style="v" sid="MAT 23:2"/>“Fye ɓagye ngye a Yahudawayi a tukoda, ɓedo na Farisiyi zhin Musa nu, ngye shi ɓa ɓe na wyidnayi mwa begye. <verse eid="MAT 23:2"/><verse number="3" style="v" sid="MAT 23:3"/>Ko bmiya lo fya vi ɓa-ɓo nɓa da, ama fye to vi ɓo nɓa zhin m, ntu ge ɓa ta zhin ɓo ɓa gna fye ge fye zhin m.<verse eid="MAT 23:3"/></para>
  <para style="p">
    <verse number="4" style="v" sid="MAT 23:4"/>“Ɓa gna fye ge fye zhin aɓo ɓa dnaɓo na zhin ba ɓahin ta tumwi ge ɓa zhin n ɓa m. <verse eid="MAT 23:4"/><verse number="5" style="v" sid="MAT 23:5"/>Nya ɓa zhin vinya ɓa zhin ge agye nu. Ɓa zhan ɓo gye aza gyi-gyi-yi, ɓai shi a takarda aduwa nya n na ayoyi kafi, ɓai ɓe atnu-tnu-je ɓopa nya yi kpe. <verse eid="MAT 23:5"/><verse number="6" style="v" sid="MAT 23:6"/>Ɓa zhin ɓa ye ɓa sase kpe nabye n na nyagyi, ba, ɓedo na saseba manayi na duwa-nyakun. <verse eid="MAT 23:6"/><verse number="7" style="v" sid="MAT 23:7"/>A zhin a da ɓa shi a yazhi ɓa, ai sa ɓa mi n zokwo, ai yi ɓa ge ‘Male’ Zadnagmayi! <verse eid="MAT 23:7"/><verse number="8" style="v" sid="MAT 23:8"/>Fye to ye ge a yi fye ce, lo num! Ntu ge Shekwoyi gmanyi nu zhin fye Male, efye vinya zhin gmanyi nu n fya zaje yi. <verse eid="MAT 23:8"/><verse number="9" style="v" sid="MAT 23:9"/>Fyei to yi zaho-zahoi nanyi ye ge, ‘Dada m,’ ntu ge Shekwoyi nwo tu she nyi, owo gmanyi nu na ɓa yi wo lo nu.<verse eid="MAT 23:9"/></para>
  <para style="p">
    <verse number="10" style="v" sid="MAT 23:10"/>“Ai to yi fye ge, ‘Dagayi m,’ ntu ge efye Dagayi bwasun gmanyi nu, wato Masihu.<verse eid="MAT 23:10"/></para>
  <para style="p">
    <verse number="11" style="v" sid="MAT 23:11"/>“N fya gba fyehin, fyei zhin aza bauta, fye ɓa ze aza adnagmayi. Eza nwo ye wa ze za-dnagmai vinya, wola ze fyenu. <verse eid="MAT 23:11"/><verse number="12" style="v" sid="MAT 23:12"/>Aza nɓa gye ge ɓa zhin aza adnagmai nu, aɓa gba ɓa, ama aza nɓa gba ɓahin, aɓa la ɓa tu.<verse eid="MAT 23:12"/></para>
  <para style="p">
    <verse number="13-14" style="v" pubnumber="13,14" sid="MAT 23:13-14"/> “Aiya nfya ba, Afarisiyi, n fya kunnu tukoda yi. Akoce-dnai. Fye taye ge aza je lo Shekwoyi bemin, fyei ta lo fyehin m. Fya zhan ɓo gya za gyi-gyi-yi, fyei zhin aduwa n mwa kpa, zhi na zokwo fyei kun anyigbayi ya nɓa puwa. Kai akocednayi! <verse eid="MAT 23:13-14"/><verse number="15" style="v" sid="MAT 23:15"/>E, ai ya n fya ba akocednayi. Ntu ge fye zhin fya zan-zan nkpai, fyei zan abui-yei shin, esa fye la bwa, fya je zhin wa ze anapyi ɓi.<verse eid="MAT 23:15"/></para>
  <para style="p">
    <verse number="16" style="v" sid="MAT 23:16"/>“Abyeda awyebuayi! Aiya nfya ba. Ntu ge efye wyidna ge, eza nwa si nyasi n Shekwoyi nyakun yi, ko to zhin ɓoho nun, fye ɓa mi fya bma ko ya; ama n ʼza si nyasi n zinariya yi n ko nyi n Shekwoyi nyakun nyi, kwo zhin ɓo yako nu. <verse eid="MAT 23:16"/><verse number="17" style="v" sid="MAT 23:17"/>Awyebuayi amamada. Kni do yi nu du loʼa, Zinariya ko aduwa-nyakun nɓa nu zhin zinariya koi ze gyi-gyi-yi nyiʼa? <verse eid="MAT 23:17"/><verse number="18" style="v" sid="MAT 23:18"/>Fya je gna, nyasi n bagadi yi, aɓa mi a bma ko ya, ama n na si nyasi n nyaga yi ko zhin ɓekpakalayi nu. <verse eid="MAT 23:18"/><verse number="19" style="v" sid="MAT 23:19"/>Wyebuayi. Kni do yi nu du lo a, nya na ga tu n bagadi nyi ko bagadi n ko nu zhin nya ga kwa ze gyi-gyi-yi nyiʼa? <verse eid="MAT 23:19"/><verse number="20" style="v" sid="MAT 23:20"/>Esa fye si nyasi n bagadi yi, fye si nyasi nkwoi nu du n nyayi n ko tu ko. <verse eid="MAT 23:20"/><verse number="21" style="v" sid="MAT 23:21"/>Esa fye si nyasi n aduwanyakun yi fye si nu n ko yi ɓedo n Shekwoyi nwo sase dna n ko nyi. <verse eid="MAT 23:21"/><verse number="22" style="v" sid="MAT 23:22"/>Esa fye si nyasi n she yi, fye si nu n Shekwoyi Shikpegye yi ɓedo n Shekwoyi n wohin tukwo.<verse eid="MAT 23:22"/></para>
  <para style="p">
    <verse number="23" style="v" sid="MAT 23:23"/>“E, ayya n fye aba, Afarisiyi, ɓedo akunnu tukodayi-akoce-dnayi. Fye gna ge akun awoyi du na nya aɓi-ɓiyi anu nfwa, ama to fya gye fye anuwan n anya a dnagmayi m, ɓemanayi-zhin n sun-sungyeyi n gaiciya yi. E, fye ɓa gna a kun awoyi, ama ko to bmiya fya fa aɓo a dnagmayi zhin ɓo nu m. <verse eid="MAT 23:23"/><verse number="24" style="v" sid="MAT 23:24"/>Abyeda awyebuayi. Fye kun bizuko ya fyei mi lakumi.<verse eid="MAT 23:24"/></para>
  <para style="p">
    <verse number="25" style="v" sid="MAT 23:25"/>“Ayya fye aba, Afarisiyi ɓedo akunnu tukodayi-akoce-dnayi, fye zhan ebue n bmi ama fya fa emi n cegyei. <verse eid="MAT 23:25"/><verse number="26" style="v" sid="MAT 23:26"/>Afarisiyi awyebuayi! Fye ya ebue zhan n mi ntu ge ebue vinya kwa ze gyi-gyiyi.<verse eid="MAT 23:26"/></para>
  <para style="p">
    <verse number="27" style="v" sid="MAT 23:27"/>“Aya n fye aba, Afarisiyi ɓedo akunnu tukodayi! Fye wu gye avingo nu, n zhin aba zhin-zhin yi n bmi ama nmi nunuyi lo n aza sukun yi n anya bodoyi. <verse eid="MAT 23:27"/><verse number="28" style="v" sid="MAT 23:28"/>Fye zhin atna fya wu ge fye zhin aza gyi-gyiyi nu, ama efye abugba nunu yi lo n laifi n cegye doho-dohoi.<verse eid="MAT 23:28"/></para>
  <para style="p">
    <verse number="29-30" style="v" pubnumber="29,30" sid="MAT 23:29-30"/> “E, aya n fye aba, Afarisiyi, akunnu tukodayi-akoci-dnayi! Fye mi anya shi ntu anabi ɓepa ɓo n fye adada ɓo wu nyi, fyei kpe amamayi n a Shekwoyi aza avingo nɓa ɓo wu nyi fyei gna, yi nu ɓo gna yi nyi nsayi yi to ɓo ɓa zhin ɓo n eyi adada ɓo zhin nyi m.<verse eid="MAT 23:29-30"/></para>
  <para style="p">
    <verse number="31" style="v" sid="MAT 23:31"/>“Shi fye da lo nu nyi, fye wu fyehin nu ge fye zhin aza nukwoyi aɓi nu. <verse eid="MAT 23:31"/><verse number="32" style="v" sid="MAT 23:32"/>Fyehin fye vi ɓa apita bwi nu, fya zhin ɓenukoy i ngye ɓa. <verse eid="MAT 23:32"/><verse number="33" style="v" sid="MAT 23:33"/>Awa! Agma ɓi! Fye ɓa po owa jahannama nya n wuna?<verse eid="MAT 23:33"/></para>
  <para style="p">
    <verse number="34" style="v" sid="MAT 23:34"/>“Nɓa tnu fye anabiyi, n aɓeyekpeyi, fye ɓa wu azaho kpe n zundu, azadoho fya lu ɓa n abwokun ɓai knapoya fi n aduwa nyakun, fye ga azaho wahala n azhi gbo-gbo. <verse eid="MAT 23:34"/><verse number="35" style="v" sid="MAT 23:35"/>Ntu ge Shekwoyi aza ami ɓa tu n fye n na ɓo wu nyi, tunyi n Habila ɓefyece zhinyi, har kwa ɓe Zakariya Barakiya nugun, nfye ɓo wu wo dna aduwa nyakun nyi. <verse eid="MAT 23:35"/><verse number="36" style="v" sid="MAT 23:36"/>E, owaye vinya ko ɓo ɓe tu aza tuko n cala ye nu.<verse eid="MAT 23:36"/></para>
  <para style="p">
    <verse number="37" style="v" sid="MAT 23:37"/>“O Urushelima, Urushelima, ezhi yako n ko wu oha ɓi, koi she aza akuta n Shekwoyi tnu ko n cei nyi, abwa kniyi nu n mi ye ma ye ho aɓi zhi ngye shi pise zhin kwa ye ko aɓi fi abwase, ama to ho ye m. <verse eid="MAT 23:37"/><verse number="38" style="v" sid="MAT 23:38"/>Nsayi a la ho puwa fa gniho nagusayi. <verse eid="MAT 23:38"/><verse number="39" style="v" sid="MAT 23:39"/>Ma gna ho, ho ta je mi wye gyem, ‘sai esa nho ku shiri zhin ntu ge ha go eza n Shekwoyi wa tnu ga ho nyi.’ ”<verse eid="MAT 23:39"/></para>
  <chapter eid="MAT 23"/>
  <chapter number="24" style="c" sid="MAT 24"/>
  <para style="s1">Yesu Woi Shi Aɓo Awye Nnabye</para>
  <para style="p">
    <verse number="1" style="v" sid="MAT 24:1"/>Ngye shi Yesu ɓo laka aduwa nyakun ba, ewo abara ɓa ɓe ɓai wu wo a nyakun nu gbo-gbo aduwa nyakun nya.<verse eid="MAT 24:1"/></para>
  <para style="p">
    <verse number="2" style="v" sid="MAT 24:2"/>Ama wa gna ɓa ge, “Anya mi-mi ye vinya a ɓa ɓa ɓaya to a ce kuta doho-dohoyi tu ndo sim.”<verse eid="MAT 24:2"/></para>
  <para style="p">
    <verse number="3" style="v" sid="MAT 24:3"/>Esa wo ɓo sase tu n Zaitun pe, ewo abara ɓa nyawo ge, aɓo deye ɓo zhin n knisayi ya? Knihi nu ɓo zhin ya kpe ge ho jeze ɓo lo, anyi ku ga zoʼa?<verse eid="MAT 24:3"/></para>
  <para style="p">
    <verse number="4" style="v" sid="MAT 24:4"/>Yesu wa gna ɓa ge, “Fye to ye ezaho-zahoyi wa ze fye amaman. <verse eid="MAT 24:4"/><verse number="5" style="v" sid="MAT 24:5"/>Ntu ge aza mwa begye ɓo ɓe ɓai gna ɓa nu zhin Masihu, ɓa bwi aza zokwo n mwa. <verse eid="MAT 24:5"/><verse number="6" style="v" sid="MAT 24:6"/>Esa fya wo okun nabari, deye to wu ge mi la ga ɓe num, tile aɓeye ɓa ɓe, ama esa kmaknayi to ɓe kpam. <verse eid="MAT 24:6"/><verse number="7" style="v" sid="MAT 24:7"/>Abye n abe yi na anyi ɓo kuka da aje, mikun ɓo gun ekni ɓo shan-shan na ba yi gbo-gbo. <verse eid="MAT 24:7"/><verse number="8" style="v" sid="MAT 24:8"/>Ama aɓeye vinya zhin aɓo adna nya nu n ɓa ɓo ya zhin. <verse eid="MAT 24:8"/><verse number="9" style="v" sid="MAT 24:9"/>Aza vinya n anyi ɓo ga fye wahala ɓai wu fye ɓai wun fye nu, ntu ge fye zhin emi aza nu.<verse eid="MAT 24:9"/></para>
  <para style="p">
    <verse number="10" style="v" sid="MAT 24:10"/>“N mwa begye n fye mi n ɓa ɓo jeze na vun yi fi n laifi, fye ga fyehin, fyei wun aje nu. <verse eid="MAT 24:10"/><verse number="11" style="v" sid="MAT 24:11"/>Anabi akatayi ɓo ɓe ɓo bwi aza zokwo <verse eid="MAT 24:11"/><verse number="12" style="v" sid="MAT 24:12"/>Laifi ɓo mwa abaho-bahoi, yeye ɓo la fu se n aza aba n mwa. <verse eid="MAT 24:12"/><verse number="13" style="v" sid="MAT 24:13"/>Ama aza n ɓa ɓo ku mi zhi, har esa kmaknayi, ɓa nu ɓo po.<verse eid="MAT 24:13"/></para>
  <para style="p">
    <verse number="14" style="v" sid="MAT 24:14"/>“A ɓo ku nabari manayi Shekwoyi ebe mi nya da anyi mi vinya, har abye doho-doho yi ɓo ku wo, esa kmaknayi ho kpe ɓe.<verse eid="MAT 24:14"/></para>
  <para style="p">
    <verse number="15" style="v" sid="MAT 24:15"/>“Esa fye gye asisi ɓo (ko nu anabi Danailu ɓo da ko ɓo) koi gni agni aba gyi-gyi-yi (fa bahin wa bwa awye ga). <verse eid="MAT 24:15"/><verse number="16" style="v" sid="MAT 24:16"/>Aza n ɓa fi Yahuda ɓa ɓo busi lo ape. <verse eid="MAT 24:16"/><verse number="17" style="v" sid="MAT 24:17"/>Aza nu n ɓa kpe anyakum esin ɓato ɓo shin zhi ntu ge ɓa ku ɓa kaya n ɓa apuwam. <verse eid="MAT 24:17"/><verse number="18" style="v" sid="MAT 24:18"/>Aza n ɓa fi n fwa ɓa to ɓo jeze ɓe api ntu ge ɓa ku ɓa ajem.<verse eid="MAT 24:18"/></para>
  <para style="p">
    <verse number="19" style="v" sid="MAT 24:19"/>“Ayya n anyiko anubo da aba, n aɓiya da yi, n anyi-pyeyi hi. <verse eid="MAT 24:19"/><verse number="20" style="v" sid="MAT 24:20"/>Fye zhin aduwa to efye sibui ko ɓe n viyikoyi ko n assibi wyi m. <verse eid="MAT 24:20"/><verse number="21" style="v" sid="MAT 24:21"/>Wahala ɓo ɓe, edo pya anyi to shin gye m, tunyi ngye shi a ɓo zhin anyi, a taje ko pya gye m.<verse eid="MAT 24:21"/></para>
  <para style="p">
    <verse number="22" style="v" sid="MAT 24:22"/>“Gaiciya ndei a to ce anyipyei hi zunya n, aza vinya ɓo ku zo fi. Ama a ɓo la ɓa ce zunya ntu Shekwoyi aza kni-kniyi ɓo.<verse eid="MAT 24:22"/></para>
  <para style="p">
    <verse number="23" style="v" sid="MAT 24:23"/>“Njesun ko ezaho-zahoi wo gna fye ge, Kristi n la ɓe nu aba ko ye, ko n ge wo ku wohin tuko wu aba ko ye, fye to ga gaiciya m. <verse eid="MAT 24:23"/><verse number="24" style="v" sid="MAT 24:24"/>Ntu ge Akristi akatayi ɓa kun, ɓedo anabi akatayi, ɓai ɓo zhin aɓo wowo har ge koi ye zhin nu, aɓo ku Shekwoyi aza kni-kniyi dna koce. <verse eid="MAT 24:24"/><verse number="25" style="v" sid="MAT 24:25"/>Fye gye, mi ku kma fye gna.<verse eid="MAT 24:25"/></para>
  <para style="p">
    <verse number="26" style="v" sid="MAT 24:26"/>“Ko ezaho yi gna fye ge, Kristi la jeze zhi woi lo n zhabui, fye to gye fye a nuwan fya lo ge fye gye m. Ko fye wo ge wo n wohin so dna lo aba ho, fye to ga gaiciya m. <verse eid="MAT 24:26"/><verse number="27" style="v" sid="MAT 24:27"/>Ntu ge ngye shi fye gye ogmai bmiya kwa ga buzangna eshe gmana nyi, elonu ko ɓa ze esa emi Kristi ɓa jeze ɓe cei. <verse eid="MAT 24:27"/><verse number="28" style="v" sid="MAT 24:28"/>Aba nya fifiyi nyi, n ɓo nu agulu zhin a yezhi.<verse eid="MAT 24:28"/></para>
  <para style="p">
    <verse number="29" style="v" sid="MAT 24:29"/>“Nsayi-sayi yi n wahala avun dna n anyipyei hi, wyegma ɓo la dna, ntu ge nyipyei to ɓei je won, epya to ɓo je fun, akpasu ɓo kaya n she, iko eshe nya ɓo shan-shan.<verse eid="MAT 24:29"/></para>
  <para style="p">
    <verse number="30" style="v" sid="MAT 24:30"/>“N sayi nu aɓo gye tuze emi ɓeɓe nya eshe, bugba wun ɓo ɓe dna anyi, abye vinya anyi ɓo gye mi ɓeɓe dna anyi, n iko yi, n latu dnagmayi. <verse eid="MAT 24:30"/><verse number="31" style="v" sid="MAT 24:31"/>N ɓo tnu emi amalaika yi, n kasun a knaknaci nya yi, ntu ge ɓa ye emi aza akni-kniyi zhi anyi cezhi ba vinya.<verse eid="MAT 24:31"/></para>
  <para style="p">
    <verse number="32" style="v" sid="MAT 24:32"/>“Fye tu deye mwi n gbahi shinwan, esa fye gye eko bwala koi ci afintolo putu, fye kpe ge vinyiko sa la wuvi. <verse eid="MAT 24:32"/><verse number="33" style="v" sid="MAT 24:33"/>Nlonu esa fye gye aɓeye vinya ɓai ya zhin, fya kpe ge emi ɓeɓe la wuvi har abokunmi gbe. <verse eid="MAT 24:33"/><verse number="34" style="v" sid="MAT 24:34"/>Nsa yi anyi ye ɓa ɓo duya.<verse eid="MAT 24:34"/></para>
  <para style="p">
    <verse number="35" style="v" sid="MAT 24:35"/>“Eshe n ʼkni yi ɓa ɓa duya, ama emi aɓeda ɓa ta shan duya m. <verse eid="MAT 24:35"/><verse number="36" style="v" sid="MAT 24:36"/>Ama ezaho to lo n wo kpe nyipye ye lo ko esa nu esa kmaknayi ɓa ɓe n ceyi m, ko amalaika. Ko Shekwoyi Nugun, sai Dada gmanyi vonu kpe lo.<verse eid="MAT 24:36"/></para>
  <para style="p">
    <verse number="37-38" style="v" pubnumber="37,38" sid="MAT 24:37-38"/> “Aza ɓo dagma ɓai zhin buki ɓai pa mula, ngye shi ko ɓei zhin n Nuhu ʼsa ogma dnagmanyi kwa kpe zhi nyi. <verse eid="MAT 24:37-38"/><verse number="39" style="v" sid="MAT 24:39"/>Aza to ɓo ga gaiciya ge, ɓoho ɓa zhin m har esa ogma ɓo ɓe kwa ku ɓa wu vinya. Elo nu emi ɓeɓe ɓa ze.<verse eid="MAT 24:39"/></para>
  <para style="p">
    <verse number="40" style="v" sid="MAT 24:40"/>“Aza gun aba ɓo fi ɓai zhin tnu-tnu, aɓo la eza gmanyi a fa gmanyi. <verse eid="MAT 24:40"/><verse number="41" style="v" sid="MAT 24:41"/>Anyikoza ngun aba ɓo fi ɓai zhin ɓa tnu-tnu api nya, aɓo la gmanyi a fa gmanyi.<verse eid="MAT 24:41"/></para>
  <para style="p">
    <verse number="42" style="v" sid="MAT 24:42"/>“Ntu ce nu fye zhi n shiri zhin, ntu ge fye ta kpe nyipyei ye lo nfye Dagayi wo ɓe lo m.<verse eid="MAT 24:42"/></para>
  <para style="p">
    <verse number="43" style="v" sid="MAT 24:43"/>“Ngye shi eza zhin wa gu wo puwa, ntu avi ɓo nyi. <verse eid="MAT 24:43"/><verse number="44" style="v" sid="MAT 24:44"/>Nlo nu fye ɓa bui wahala si, fyei zhi n shiri yi ntu emi ɓeɓe ɓo.<verse eid="MAT 24:44"/></para>
  <para style="p">
    <verse number="45" style="v" sid="MAT 24:45"/>“Ho zhin Dagayi bara ce-cei nu n gaiciya da yi? Mi la tnu-tnu puwa bwashi nya ga ho, ha kpa mi aɓi fyegyi-fyegyi? <verse eid="MAT 24:45"/><verse number="46" style="v" sid="MAT 24:46"/>Anabarka da nu n hoi ndei ma je ze ɓe ma sun ho hoi zhin ho tnu-tnu dna n gaiciya. <verse eid="MAT 24:46"/><verse number="47" style="v" sid="MAT 24:47"/>N ɓo ga abara a gaiciya nya iko ɓa gyi ebe tu a nya tuko vinya n ɓa zhin emi nya.<verse eid="MAT 24:47"/></para>
  <para style="p">
    <verse number="48" style="v" sid="MAT 24:48"/>“Ama ndei ho zhin eza nukoyi nu, ha gna ge, emi Dagayi to ga ɓe m. <verse eid="MAT 24:48"/><verse number="49" style="v" sid="MAT 24:49"/>Ha ya hoi ga abara aje wahala hoi zhin buki hoi sin nya. <verse eid="MAT 24:49"/><verse number="50" style="v" sid="MAT 24:50"/>Eho Dagayi ɓo jeze ɓe to hoi dna ce m. <verse eid="MAT 24:50"/><verse number="51" style="v" sid="MAT 24:51"/>Wo ɓo lu ho n mwa, woi lo n hoi n akoce-dnayi owa da ba, a ba bwici lo ai gyi anyikna.”<verse eid="MAT 24:51"/></para>
  <chapter eid="MAT 24"/>
  <chapter number="25" style="c" sid="MAT 25"/>
  <para style="s1">Anabari Tu Shekwoyi Ebemi Tukwo</para>
  <para style="p">
    <verse number="1" style="v" sid="MAT 25:1"/>“Aɓa mi a mwi Ebe ʼShe nya do n nabari aɓi-nyikwoyi nya ngun awo yi, nɓa ɓo ku ɓa apitila, ɓa lo ɓa she gun mula ɓa. <verse eid="MAT 25:1"/><verse number="2-4" style="v" pubnumber="2,3,4" sid="MAT 25:2-4"/> Nɓa mi, aza ce-cei ɓo nyi ngun atnu, ɓa ku emi fi nɓa apitila, ngun atnu nɓa ɓo ce nyi, ɓa ɓo zhin amama nu to ɓa fi emi m.<verse eid="MAT 25:2-4"/></para>
  <para style="p">
    <verse number="5-6" style="v" pubnumber="5,6" sid="MAT 25:5-6"/> “Shi mula ʼɓa ɓo la zhin kalala, ɓa yazhi ge ɓa sun, har sadu, sanu a ɓei ku ɓa kala ai gna, ‘Mula ɓa ɓe lo! Fye kun ɓe fya zhin wo amaba!’<verse eid="MAT 25:5-6"/></para>
  <para style="p">
    <verse number="7-8" style="v" pubnumber="7,8" sid="MAT 25:7-8"/> “Aɓi-anyikwoyi vinya ɓa kuka, ɓa wan ɓa apitila na. Aza ngun atnu nɓa to ɓo emi yi shi nyin, ɓai ɓa ge ace ga ɓa ntuge, eɓa apitila ta wan ena lo n.<verse eid="MAT 25:7-8"/></para>
  <para style="p">
    <verse number="9" style="v" sid="MAT 25:9"/>“Ama eɓa azaje ɓa gna ɓa ge, ɓa lo gniko ɓo si, gye deye ta kun ɓa m.<verse eid="MAT 25:9"/></para>
  <para style="p">
    <verse number="10" style="v" sid="MAT 25:10"/>“Shi ɓa ɓo ku zo lo, esa fyewyi mulaɓa woi ɓe, aza nɓa ɓo n shiri zhin, Ɓa gni lo fi n awyefan ba, apmi a ba gu.<verse eid="MAT 25:10"/></para>
  <para style="p">
    <verse number="11" style="v" sid="MAT 25:11"/>“Esa fyewyi aza deyi ngun atnu ɓai jeze ɓe, ɓa ku zhi n gmi ɓai gna ge, a gu ɓa aba ya.<verse eid="MAT 25:11"/></para>
  <para style="p">
    <verse number="12" style="v" sid="MAT 25:12"/>“Ama wa ye ɓa wa gna, fye lo fye nya fye ku kalala zhin.<verse eid="MAT 25:12"/></para>
  <para style="p">
    <verse number="13" style="v" sid="MAT 25:13"/>“Ntu ce nu, fye zhi n shiri yi zhin, ntu ge fye takpe nyipyei lo ko esa, nmi ɓa jeze ɓe n cei m.<verse eid="MAT 25:13"/></para>
  <para style="p">
    <verse number="14" style="v" sid="MAT 25:14"/>“A ba je Ebe Eshe nya do mwi, n nabari ezado ho nya yi, n wo ɓo laka wa lo ekni do, wa yi wo abara zhi vinya wa ga ɓa agyiwye ntu ge ɓa ze abwa woi du.<verse eid="MAT 25:14"/></para>
  <para style="p">
    <verse number="15" style="v" sid="MAT 25:15"/>“Wa ga zaho ₦5,000, ezado ₦2,000 wa ga eza kmaknayi ₦1,000, wa gaba dei-dei ngye shi wo gye ezaho-zahoi ɓa mi wa zhin sun, wa wan wo zan walo. <verse eid="MAT 25:15"/><verse number="16" style="v" sid="MAT 25:16"/>Eza nwo ɓo go ₦5,000 wa ya anya si woi kun, esa fyewyi wa ku gyiba gyi ₦5,000. <verse eid="MAT 25:16"/><verse number="17" style="v" sid="MAT 25:17"/>Eza n wo ɓo go ₦2,000 wa ya gnikogni wohin ce wa ku gyiba gyi har ₦2,000. <verse eid="MAT 25:17"/><verse number="18" style="v" sid="MAT 25:18"/>Ama eza n wo ɓo go naira ₦1,000 nyi wa lo wa bwokun nyi wa agyiwye ho sodna.<verse eid="MAT 25:18"/></para>
  <para style="p">
    <verse number="19" style="v" sid="MAT 25:19"/>“Shi esa ɓo la mwa, eɓa puwa da wa zhi, wa yi ɓa ge wa wo lafiya enya nɓa zhin nwo agyiwye yi. <verse eid="MAT 25:19"/><verse number="20" style="v" sid="MAT 25:20"/>Eza n wo ɓo go ₦5,000 nyi, wa ɓe wo n ₦10,000.<verse eid="MAT 25:20"/></para>
  <para style="p">
    <verse number="21" style="v" sid="MAT 25:21"/>“Ewo puwa da wa ci wo ntu tnu-tnu manayi ɓo. Wa gna wo ge, Ho ku gaiciya zhin tu na gyi wye ɓi-ɓiye, ntu ce nu nɓa tnu-tnu ɓe ho. Dagma ngnisun nho puwa dai.<verse eid="MAT 25:21"/></para>
  <para style="p">
    <verse number="22" style="v" sid="MAT 25:22"/>“Eza nwo ɓo go ₦2,000 wa ɓe wa gna, ho ɓo gami ₦2,000 mi ku gyiba gyi njesun lo nu.<verse eid="MAT 25:22"/></para>
  <para style="p">
    <verse number="23" style="v" sid="MAT 25:23"/>“Ewo puwa da wa gna wo ge a bmiya lo. Ho zhin bara manayi nu n gaiciya da yi. Ho ku gaiciya zhin dna agyiwye ɓi-ɓiye nɓa ɓe ho.<verse eid="MAT 25:23"/></para>
  <para style="p">
    <verse number="24-25" style="v" pubnumber="24,25" sid="MAT 25:24-25"/> “Eza n wo ɓo go ₦1,000 wa ɓe wa gna, Shekwo mwasa, mi kpe lo ge ho zhin eza kalada nu, ma wo dna ge ho ɓo la nyaʼgo mi n ma bwa, ntu cenu ma obwo nyi ma agyiwye yi sodna, a hoi shi nyi.<verse eid="MAT 25:24-25"/></para>
  <para style="p">
    <verse number="26" style="v" sid="MAT 25:26"/>“Ama ewo puwada wa gna wo ge, ‘Eza nukoyi, fyenu bwatoyi! Shi ho ʼbo kpe ge nɓo ye gyiba. <verse eid="MAT 25:26"/><verse number="27" style="v" sid="MAT 25:27"/>Ho ɓo ba lo n mi agyiwyei ho la yadna n banki, mi la gyiba bwa. <verse eid="MAT 25:27"/><verse number="28" style="v" sid="MAT 25:28"/>Fye la agyiwye go n wo, fya ga eza n wo ₦10,000 shi nyi. <verse eid="MAT 25:28"/><verse number="29" style="v" sid="MAT 25:29"/>Ntu ge eza n wa zhin ampanyi n nya yi n na gawo nyi a ɓa ɓe wo, wa bwa n mwa. Ama eza n wo to zhin gaiciyan, ko enya n wo cei shi fyewyi, a ɓa go wo. <verse eid="MAT 25:29"/><verse number="30" style="v" sid="MAT 25:30"/>Fye la bara banza nya ye fya she yadna n wyegma: n bwai nu aɓo ci bwi ai gyi anyikna.’<verse eid="MAT 25:30"/></para>
  <para style="p">
    <verse number="31" style="v" sid="MAT 25:31"/>“Esa Emi, Masihu ɓa ɓe dna nmi latu, n mi amalaika yi, nɓo sase tu n Shinkpe-gye latu nya. <verse eid="MAT 25:31"/><verse number="32" style="v" sid="MAT 25:32"/>Abye vinya ɓo la yezhi n mi abye. Nɓo gna aza ajeya, ngye shi kniknayi zhin wa gna akniya n abuiyi nyi. <verse eid="MAT 25:32"/><verse number="33" style="v" sid="MAT 25:33"/>A kni ɓo lo emi bwaizhe, a bui n bwakmi.<verse eid="MAT 25:33"/></para>
  <para style="p">
    <verse number="34" style="v" sid="MAT 25:34"/>“Emihin Esu mi ɓo gna aza nɓa zhi nmi bwaizhe ge, Fye ɓe anabarka da emi Dada nya, fya lo ebe mi na ɓo zhin shiri ntu fye ɓo tunyi to ai zhin anyi nyi m. <verse eid="MAT 25:34"/><verse number="35" style="v" sid="MAT 25:35"/>Ntu ge mikun ɓo gunmi, fya gami nyagyi; Nuwan mikun yi womi, fya ga mi nuwan; esa mi ɓo zhin zhiɓei fya mi go dna n fye puwa. <verse eid="MAT 25:35"/><verse number="36" style="v" sid="MAT 25:36"/>Mi gni n bwotoloyi, fya ga mi aje; mi nyasan yi, mi dna n kurkuku fya ɓe mi aba.<verse eid="MAT 25:36"/></para>
  <para style="p">
    <verse number="37" style="v" sid="MAT 25:37"/>“Aɓefyece zhin yi, ɓei nya ge, Shekwo-mwasa, yi ɓo gye ho n na n mikun yi ya ga ho nyagyi a? Ko n nuwan mikun yi ya ga ho sin-sin yiʼa? <verse eid="MAT 25:37"/><verse number="38" style="v" sid="MAT 25:38"/>Ko n zhin zhiɓeyi ya bma ho zhin a? Ko n bwotoloyi ya ga ho eje a? <verse eid="MAT 25:38"/><verse number="39" style="v" sid="MAT 25:39"/>Yi shin ho gye nkni esa yi nu, n nyasan yi ko n kurkuku ya lo ho gnaɓi a?<verse eid="MAT 25:39"/></para>
  <para style="p">
    <verse number="40" style="v" sid="MAT 25:40"/>“Emi, Esu nɓo gna ɓage, esa nu fye ɓo zhin mi azaje n cei lo nyi, fye ɓo zhin mi nu. <verse eid="MAT 25:40"/><verse number="41" style="v" sid="MAT 25:41"/>Ma ɓo pmi ma gna aza, nɓa zhi nmi bwaikmi nyi, Fye la ku mi ka, aza aknituyi, fya lo ena a ɓo zhin shiri ntu Shetan ɓo ɓedo nwo amalaika yi nyi. <verse eid="MAT 25:41"/><verse number="42" style="v" sid="MAT 25:42"/>Ntu ge mikun ɓo gun mi, to fya ga mi nyagyi m, ko nuwan ma to fya ga mi ge mi sin. <verse eid="MAT 25:42"/><verse number="43" style="v" sid="MAT 25:43"/>Mi zhin zhiɓeyi, to fya ye ge fya go mi dna n fye puwan; mi gni n bwotoloyi to fya ga mi ajem, mi n nyasan yi, mi dna n kurkuku to fya ɓe mi gnaɓi m. <verse eid="MAT 25:43"/><verse number="44" style="v" sid="MAT 25:44"/>Ɓa ɓo gna, Dagayi, yi ɓo gye ho nkni esa yi n mikun yi, ko n nuwan mikun yi ko zhin zhiɓeyi, ko nbwotoloyi ko n dna n kurkuku to ya bma ho zhin ma?<verse eid="MAT 25:44"/></para>
  <para style="p">
    <verse number="45" style="v" sid="MAT 25:45"/>“Nɓo gna ɓa ge, esa n fye to ɓo ye fya zhin emi azaje nyin, emi nu n fye to ɓo bmazhin m.<verse eid="MAT 25:45"/></para>
  <para style="p">
    <verse number="46" style="v" sid="MAT 25:46"/>“Ɓa ɓolo tata nyalo-nyalo nya aba, ama aɓefyeceyi ɓolo wye-wyei nyalo-nyalo nya nu.”<verse eid="MAT 25:46"/></para>
  <chapter eid="MAT 25"/>
  <chapter number="26" style="c" sid="MAT 26"/>
  <para style="s1">Ala Yesu Kun</para>
  <para style="p">
    <verse number="1-2" style="v" pubnumber="1,2" sid="MAT 26:1-2"/> Esa Yesu ɓo ku aɓeda ye zo da, Wa gna wa bara ge, “Fye kpe lo anyipyei ce gun aba ai ya Paska awyefan, a ɓa kun mi, azunmi du.” <verse eid="MAT 26:1-2"/><verse number="3" style="v" sid="MAT 26:3"/>Nsayi nu dei-dei a pirist dnagmai ɓedo na Yahudawayi abyeda yi ɓo fi n Kayafas puwa, pirist yako. <verse eid="MAT 26:3"/><verse number="4" style="v" sid="MAT 26:4"/>Ɓai zhin shaula shi ɓa ɓa zhin ɓa wan Yesu fya-a ɓa wu wo. <verse eid="MAT 26:4"/><verse number="5" style="v" sid="MAT 26:5"/>Ama ɓa gna, “To ge n Paska sa m, ntu ge gyikici ɓa laka.”<verse eid="MAT 26:5"/></para>
  <para style="p">
    <verse number="6" style="v" sid="MAT 26:6"/>Yesu wa lo Betani, wa lo Siman kuturu puwa. <verse eid="MAT 26:6"/><verse number="7" style="v" sid="MAT 26:7"/>Esa wo ɓo dna woi gyi nyagyi, nyikoza ho wa lo-ɓe nmi yi shi n tulale nakwoi fyi, wa ze ko ya kpe wo tukwo.<verse eid="MAT 26:7"/></para>
  <para style="p">
    <verse number="8-9" style="v" pubnumber="8,9" sid="MAT 26:8-9"/> Abara ɓa gyi minagyi ɓai gna, “Wo la agyiwye wunya. Wo ɓo ɓa kun ko na ʼgyiwyei mwa, a ce agyiwye aga a wyekwoi!”<verse eid="MAT 26:8-9"/></para>
  <para style="p">
    <verse number="10" style="v" sid="MAT 26:10"/>Yesu wa ku kpe ɓo ɓa zhin nubo cei, Wa gna ɓa ge, “Fye da wo ɓo nukwoi gena? Ntu ge wo ku ɓo manayi zhin Mi. <verse eid="MAT 26:10"/><verse number="11" style="v" sid="MAT 26:11"/>Awyekwoi lo cici n gnisun fyei, ama fye ta bwa mi cici m. <verse eid="MAT 26:11"/><verse number="12" style="v" sid="MAT 26:12"/>Wa ze tulale ye kpe Mi, woi zhin Mi nayi shiri ntu bibi ɓo nu. <verse eid="MAT 26:12"/><verse number="13" style="v" sid="MAT 26:13"/>Aɓa pa wo ɓo cici ntu tnu-tnu ye ɓo. Aɓa da wo tnu-tnu ye ɓo na nyi vinya, abaho-bahoi na ɓa zhin Nabari Manayi wazi.”<verse eid="MAT 26:13"/></para>
  <para style="p">
    <verse number="14" style="v" sid="MAT 26:14"/>Nɓonu Yahuda Iskariya tigmanyi dna Wo abara awo-cei-aba wa lo a pirist dnagmayi aba. <verse eid="MAT 26:14"/><verse number="15" style="v" sid="MAT 26:15"/>Wa nya ge, “Fye ɓa ga mi akninya, ma ga fye Yesu a?” Ɓa ga wo a sile shita (₦3). <verse eid="MAT 26:15"/><verse number="16" style="v" sid="MAT 26:16"/>Tunyi n sayi, Yahuda wa ya zokwo zanyi shi wo ɓa ga Yesu. <verse eid="MAT 26:16"/><verse number="17" style="v" sid="MAT 26:17"/>N Paska nyipyei kmisunyi yi, na Yahudawayi zhin ɓa kun bredi yisti nya ya nɓa puwa nyi, Yesu abara ɓe ɓa nya wo ge, “Yi ɓa zhin paska nyagyi shiri nna nu ya gyi a?” <verse eid="MAT 26:17"/><verse number="18" style="v" sid="MAT 26:18"/>Wa gna ɓa ge, “Fye lofyi n zhimi fye ɓa gye zadoho, fya ciwo ge, ‘Eyi Dagayi wa cige, esa la Misi, Mi ye Ma gyi Paska nyagyi n Ma bara yi n ho puwa.’ ” <verse eid="MAT 26:18"/><verse number="19" style="v" sid="MAT 26:19"/>Owo abara zhin shi wo ɓo gna ɓa, ɓa zhin nyagyi shiri n ɓo.<verse eid="MAT 26:19"/></para>
  <para style="p">
    <verse number="20-21" style="v" pubnumber="20,21" sid="MAT 26:20-21"/> N wyeshe yi, Woi sase tu Woi gyi nyagyi nɓai awo cei-aba, Wa gnaɓa ge, “Eza gmanyi lo nfye mi nwo ɓa kun mi.”<verse eid="MAT 26:20-21"/></para>
  <para style="p">
    <verse number="22" style="v" sid="MAT 26:22"/>Bugba wun ɓa, zaho-zahoi wa nya ge, “Emi nu?”<verse eid="MAT 26:22"/></para>
  <para style="p">
    <verse number="23" style="v" sid="MAT 26:23"/>Wa gna, “Owo nu n Ma ya wo nyagyi ga nyi. <verse eid="MAT 26:23"/><verse number="24" style="v" sid="MAT 26:24"/>Tile Ma fyi ngye shi anabi ɓo da, ama aiya nza ba n wo ɓa kun Mi nyi. Ko gna bmiya lo to aye ma won.”<verse eid="MAT 26:24"/></para>
  <para style="p">
    <verse number="25" style="v" sid="MAT 26:25"/>Yahuda ku ɓo nya wo ce, ge, “Male, emi nu?” Yesu wa ku ciwo ge, “E.”<verse eid="MAT 26:25"/></para>
  <para style="p">
    <verse number="26" style="v" sid="MAT 26:26"/>Shi ɓa ɓo kpe ɓai gyi nya, Yesuwa la bredi Wa tu ko anabarka, Wa sa ko ya Wa ga Wo abara Wa gna, “Fye gwo fya gyi, deye ko zhin ʼMi nayi nu!”<verse eid="MAT 26:26"/></para>
  <para style="p">
    <verse number="27" style="v" sid="MAT 26:27"/>Wa la kofi nuwan shu-shuyi nya, Wa zhin godiya n koɓo, wa ga ɓa wa gna, “Zaho-zahoi sin ko, <verse eid="MAT 26:27"/><verse number="28" style="v" sid="MAT 26:28"/>Deye zhin emi ami nu, tuze alkawali woi-woi nya. Aze ɓa ya ntu naza begye alaifi gafara zhin ɓo nu. <verse eid="MAT 26:28"/><verse number="29" style="v" sid="MAT 26:29"/>Ma gna fye, Mi taje nuwan shushuyi ye sin m, sai nyipyei ʼmiɓo sin ko woi-woi fyei n mi Dada ʼbe mi.” <verse eid="MAT 26:29"/><verse number="30" style="v" sid="MAT 26:30"/>Shi ɓa ɓo ku anyi ko, ɓa kun ya ɓa lo Zaitun pe.<verse eid="MAT 26:30"/></para>
  <para style="p">
    <verse number="31" style="v" sid="MAT 26:31"/>Yesu wa gna ɓa, “Nsukoye yi, efye vinya, fye ɓa na maɓo. Ntu ge a ka fi lo n Litafi gyi-gyi-yi ge Shekwoyi ɓa lu Kniknayi, akni ɓa gnami n ɓa galice. <verse eid="MAT 26:31"/><verse number="32" style="v" sid="MAT 26:32"/>Ama esa ma wye-wye je bwa, mʼɓo lo Galili ma gye fye ɓo.”<verse eid="MAT 26:32"/></para>
  <para style="p">
    <verse number="33" style="v" sid="MAT 26:33"/>Bitrus wa gna, “Ngye aza ɓa na haɓo, mi da ta na ha ɓo m!”<verse eid="MAT 26:33"/></para>
  <para style="p">
    <verse number="34" style="v" sid="MAT 26:34"/>Yesu wa gna wo ge, “Gaiciya Ma gnaho, dna nsukoye kafin pise nugba ceku, ho ɓa na maɓo abwa ta!”<verse eid="MAT 26:34"/></para>
  <para style="p">
    <verse number="35" style="v" sid="MAT 26:35"/>Ama Bitrus wa gna, “Sai mila fi knw!” Abara-je ɓa bwa ka da lo nu.<verse eid="MAT 26:35"/></para>
  <para style="s1">Yesu Aduwa Zhin</para>
  <para style="p">
    <verse number="36" style="v" sid="MAT 26:36"/>Yesu wa ku ɓa wa lo ɓai n na shinwan shi-shiyi fa, ai yi ko Gesamani, wa gna ɓa ge ɓaku zhi ɓa kmi, wa ce ta lo abye wa zhin ɓuwa. <verse eid="MAT 26:36"/><verse number="37" style="v" sid="MAT 26:37"/>Wa la Bitrus n Zabedi anugun yi ngun aba, Yakubu n Yohanna yi, ɓa gni lo woi, wa ya bugba wun owo wye-wyeyi kwa wun-ya n mwa.<verse eid="MAT 26:37"/></para>
  <para style="p">
    <verse number="38" style="v" sid="MAT 26:38"/>Wa gna ɓa ge, “Emi wye-wyeyi la lo wahala n bugba wun yi har efi–fye ku zhi ya–fya ku zhi n wyewyeyi ngnisun mi yi.”<verse eid="MAT 26:38"/></para>
  <para style="p">
    <verse number="39" style="v" sid="MAT 26:39"/>Wa ce ta lo fyewyi wa ya shi n kni wa zhin aduwa. “Emi Dada! Ngye ko ɓa ye zhin, fwa wahala ye kwa mi duya. Ama emi ɓomwi nu to na ɓa vi m, sai oho nya.”<verse eid="MAT 26:39"/></para>
  <para style="p">
    <verse number="40" style="v" sid="MAT 26:40"/>Wa jeze abara yi n gun-ata ba, wa gye ɓa ku wangye! Wa yi, “Bitrus, fye to mi fya zhi n wyewyei n gnisun miyi ko awa gmanyin? <verse eid="MAT 26:40"/><verse number="41" style="v" sid="MAT 26:41"/>Fye ku zhi gwu na duwa zhin yi ɓe! Nto lonun, jaraba ɓa gyi fye kala. Zafun cei yelo zin, ama ayi gba kala gba-gbai lo.”<verse eid="MAT 26:41"/></para>
  <para style="p">
    <verse number="42" style="v" sid="MAT 26:42"/>Wa je ɓa fwa wa lo Wa zhin aduwa, “Emi Dada! N gye wahala ye ta duya m, sai Ma sin ko vinya, Oho ɓeye ko ze lo nu.”<verse eid="MAT 26:42"/></para>
  <para style="p">
    <verse number="43" style="v" sid="MAT 26:43"/>Wa jeze ɓe da ɓa njesun Wa gye ɓa zhi ɓai wan-gye, ntuge oɓa wye ɓei ku wo shan. <verse eid="MAT 26:43"/><verse number="44" style="v" sid="MAT 26:44"/>Wa jeze lo bwa tayi Wa zhin aduwa Woi da ɓeda gmanyi-gmanyi.<verse eid="MAT 26:44"/></para>
  <para style="p">
    <verse number="45" style="v" sid="MAT 26:45"/>Wa je ze ɓe abara aba Wa gna ɓa ge, Fye wan fye gye n sayi, fya sun. <verse eid="MAT 26:45"/><verse number="46" style="v" sid="MAT 26:46"/>“Fye kuka ya lo! Gye za ɓe nu n wa kun Mi nyi.”<verse eid="MAT 26:46"/></para>
  <para style="p">
    <verse number="47" style="v" sid="MAT 26:47"/>Wo ye gni Woi daɓo, Yahuda, gmanyi n Wa bara woi si n begyei vi nakun kaya yi shi abe yako na busi yi, nna Yahudawayi atukoda ɓo tnu ɓai. <verse eid="MAT 26:47"/><verse number="48" style="v" sid="MAT 26:48"/>Yahuda ɓei ku gna ɓa ge eza n ɓa gye woi sa wa mi ngye nugundo, ɓa wan wo, ntu ge wo nu zhin eza nɓa ye. <verse eid="MAT 26:48"/><verse number="49" style="v" sid="MAT 26:49"/>Ntu cenu Yahuda wa ɓe da Yesu cewo wa ci wo ge, “sanu mwa, Dagayi!” Wa shepma wo ngye nugundo ɓi do gna.<verse eid="MAT 26:49"/></para>
  <para style="p">
    <verse number="50" style="v" sid="MAT 26:50"/>Yesu wa ciwo ge, “Emi nugundo gya bye ha zhin ɓo kwa ɓe hoi.” Azajeɓa pmi ɓa wan Wo. <verse eid="MAT 26:50"/><verse number="51" style="v" sid="MAT 26:51"/>Eza gmanyi nu aza nɓa ɓo gnisun n Yesu yi, wa wa beyako wa ka pirist dnagmayi fyenu tnubua ya.<verse eid="MAT 26:51"/></para>
  <para style="p">
    <verse number="52" style="v" sid="MAT 26:52"/>Yesu wa gna wo ge, “La beyako dna n kwa pui, aza n ɓa zhan pma na be-yako yi, aɓa wu ɓa. <verse eid="MAT 26:52"/><verse number="53" style="v" sid="MAT 26:53"/>Ho ta kpe lo ge, n Ma gna Mi Dada ge, wo tnu Mi na malaika yi tagyi-tagyi ɓa kna yi, Wa tnu ɓai n tna sawun-ya yi m? <verse eid="MAT 26:53"/><verse number="54" style="v" sid="MAT 26:54"/>Ama n Ma zhin lo nu, Litafi Gyi-gyi-yi ɓeda ɓanu wuna tu naɓo ye ɓa zhin nsai ye nyia?” <verse eid="MAT 26:54"/><verse number="55" style="v" sid="MAT 26:55"/>Yesu wa daɓo naza begye yi Wa gna, “Mi zhin zajeyi nu fyei ɓe mi aba, n na kun kaya yi shi fya kpe Mi wan? Mʼbei zhin Miyi wu nya cici dna na duwa nyakun, ama to fya wan Mi m. <verse eid="MAT 26:55"/><verse number="56" style="v" sid="MAT 26:56"/>Ama aɓeye zhin lo nu n saiye ɓai nu ɓo na anabi ɓo da nu, shi acei kafi n Litafi Gyi-gyi-yi.” Nna ba hi nu na bara vinya ɓo fwa Wo, ɓa busi.<verse eid="MAT 26:56"/></para>
  <para style="p">
    <verse number="57" style="v" sid="MAT 26:57"/>Azayezhi ɓa lo woi n Kayafa puwa, n wo nu ɓo zhin malami dnagmayi duduyi nyi; nɓo nu na Yahudawayi atukoda ɓo yefyi. <verse eid="MAT 26:57"/><verse number="58" style="v" sid="MAT 26:58"/>Ama Bitrus wa vi lo ntagni, har wa lo malami dnagmayi duduyi akpeda, wa kun sase shi na sojayi, woi pmi wa gye shi a ɓa zhin.<verse eid="MAT 26:58"/></para>
  <para style="p">
    <verse number="59" style="v" sid="MAT 26:59"/>Amalami adnagmayi har na Yahudawayi awadayi, ɓa yezhi ɓai zan aza shin nɓa ɓa ga seda akata nya tu Yesu tukwo, ntu ge ada wo wa efi nya. <verse eid="MAT 26:59"/><verse number="60-61" style="v" pubnumber="60,61" sid="MAT 26:60-61"/> Ɓa ɓo ku aza bwa, ama oɓa ɓeda to ɓo lo egbe gmanyin. Sai dai azaho gun-aba nɓa ɓo gna ge, “Yi ɓo ku wo zeyei gna, ʼmiɓa mi Ma la Shekwoyi aduwa nyakun ya, Ma je ko mi dna na nyipyei gun-ata.”<verse eid="MAT 26:60-61"/></para>
  <para style="p">
    <verse number="62" style="v" sid="MAT 26:62"/>Malami dnagmai duduyi wa laka gni wa ci Yesu ge, “Ho ku ɓo wo na da nyi? Ho ɓo ku da lonu ko awo?” <verse eid="MAT 26:62"/><verse number="63" style="v" sid="MAT 26:63"/>Yesu wa wo nya shi pyi. Malami dnagmayi duduyi wa gna, “Mi ye dna n Shekwoyi wye-wyei da ʼye Ha gna yi, ko Ho gna Honu zhin Masihu, Shekwoyi Nugun.”<verse eid="MAT 26:63"/></para>
  <para style="p">
    <verse number="64" style="v" sid="MAT 26:64"/>Yesu wa ye wo ge “E, emi nu. N nabye deye fye ɓei gye Mi, Eza Nugun, n sase tu n Shekwoyi bwai zhe bwa, Miyi jeze ɓe njesun dna nanyi nɓa kpe nshe nyi.”<verse eid="MAT 26:64"/></para>
  <para style="p">
    <verse number="65-66" style="v" pubnumber="65,66" sid="MAT 26:65-66"/> Sai malami dngmai duduyi wa sa wa je ya, wa da ɓeda nkalayi, wa gna, “Wo ku ɓeda nukwoyi da tu Shekwoyi tukwo! Yi ye a seida-da dolo n shan sun? Fye ku wo woi da. Fya da ge na? Ɓa ye ɓa gna, ‘A wu wo.’ ”<verse eid="MAT 26:65-66"/></para>
  <para style="p">
    <verse number="67" style="v" sid="MAT 26:67"/>Ɓa kna-kni kpe wo na wyeba, ɓa lu wo, azadoho ɓa kni wo agnai apmi, <verse eid="MAT 26:67"/><verse number="68" style="v" sid="MAT 26:68"/>ɓa gna, “Ngye ho zhin Masihu nu, gna yi eza nwa lu ho.”<verse eid="MAT 26:68"/></para>
  <para style="s1">Bitrus Wa Na Yesu Aɓo</para>
  <para style="p">
    <verse number="69" style="v" sid="MAT 26:69"/>Bitrus ye sase shi na wada ʼkpeda, ɓinyikwoi ho wa ɓe wo aba wa ci wo ge, “Ho ɓo gnisun Yesu yi ntu ge fye zhin a Galiliyi nu!”<verse eid="MAT 26:69"/></para>
  <para style="p">
    <verse number="70" style="v" sid="MAT 26:70"/>Ama Bitrus wa naɓo nɓa bye vinya wa gna, “Mi ta kpe ɓo ye lo ho da m!”<verse eid="MAT 26:70"/></para>
  <para style="p">
    <verse number="71" style="v" sid="MAT 26:71"/>Esa fyewyi jesun, ɓinyikwoi do wa ɓe wa gye wo gni na bokunmi gbe, wa gna aza nɓa ɓo zhi ɓo, “eza deye ɓo gnisun Yesu yi n Nazarati!”<verse eid="MAT 26:71"/></para>
  <para style="p">
    <verse number="72" style="v" sid="MAT 26:72"/>Njesun Bitrus wa naɓo, har woi si nyasi wa gna, “Mi takpe ezadeye ye lo m.”<verse eid="MAT 26:72"/></para>
  <para style="p">
    <verse number="73" style="v" sid="MAT 26:73"/>Esa fyewyi jesun, aza nɓa ɓo ʼgni-agni ɓo, ɓa ɓe da wo ɓa gna, “Yi kpe lo ho zhin gmanyi nu dna Iwo abara, ntu ho ɓeda a Galiliyi nya pya ɓo.”<verse eid="MAT 26:73"/></para>
  <para style="p">
    <verse number="74" style="v" sid="MAT 26:74"/>Bitrus wa ya ɓeda nukwoi da woi si nyasi, wa gna, “Mi ta kpe wo ye lo m. Nsai-sai yi pise-nugba ceku.”<verse eid="MAT 26:74"/></para>
  <para style="p">
    <verse number="75" style="v" sid="MAT 26:75"/>Bitrus wa pa Yesu ɓeda ɓo ge, “Pise-nugba ta ceku naiye n, sai ho la mi yekpe ɓo na abwa ta.” Wa gmiya lo woi cibwi zhan-zhan.<verse eid="MAT 26:75"/></para>
  <chapter eid="MAT 26"/>
  <chapter number="27" style="c" sid="MAT 27"/>
  <para style="s1">Owo Wada Nwo Wu-Wuyi</para>
  <para style="p">
    <verse number="1" style="v" sid="MAT 27:1"/>N Labmiyi a malami dnagmayi vinya ɓedo a Yahudiyi atukoda yi, ɓa yezhi njesun ɓa zhin shaula shi ɓa Ba zhin ɓa wu Yesu. <verse eid="MAT 27:1"/><verse number="2" style="v" sid="MAT 27:2"/>Ɓa wo pa, ɓa lo n woi n Bilatus aba nwo nu ɓo zhin gwomna nyi.<verse eid="MAT 27:2"/></para>
  <para style="p">
    <verse number="3" style="v" sid="MAT 27:3"/>Nsahi, shi Yahuda Iskariyoti, n wonu ɓo kun Yesu nyi, shi wo ɓo gye ge aku efi owa da Yesu, wa shan wo bugba do, wa la agyiwye wa jeze lo amalami dnagmayi ɓedo a Yahudawayi atukoda n cei.<verse eid="MAT 27:3"/></para>
  <para style="p">
    <verse number="4" style="v" sid="MAT 27:4"/>Wa gna, “Mi ku laifi zhin, ntu ge mi la eza kni-kniyi kun.” Ɓa ci wo ge, “Oho anuwan nu.”<verse eid="MAT 27:4"/></para>
  <para style="p">
    <verse number="5" style="v" sid="MAT 27:5"/>Wa she agyiwye ya shi aduwa nyakun wa lo wa wohin gyi. <verse eid="MAT 27:5"/><verse number="6" style="v" sid="MAT 27:6"/>A malami dnagmayi ɓa la agyiwye ɓa gna, “Yi ta mi ya shi agyiwye ye azhiya m, ntu ge owa kwa gna ge yi ta go agyiwye ami nya m.”<verse eid="MAT 27:6"/></para>
  <para style="p">
    <verse number="7" style="v" sid="MAT 27:7"/>Ɓa zhin shaula ɓa si ekni, aba n na shakun-miyi ɓo zhin ɓai ka ozun, ɓa ekni ho ze avingo ntu azhiɓei bi ɓo. <verse eid="MAT 27:7"/><verse number="8" style="v" sid="MAT 27:8"/>Ce nu zhin ai yi avingo ho ge ekni ami nya.<verse eid="MAT 27:8"/></para>
  <para style="p">
    <verse number="9" style="v" sid="MAT 27:9"/>Deye ɓo zhin dei-dei ngye shi anabi, Ilimiya ɓo da ge, “Ɓa ku azurfa shita agyiwye nu a Israila yi ɓo tu wo. <verse eid="MAT 27:9"/><verse number="10" style="v" sid="MAT 27:10"/>Ɓa si ekni n ashaku-miyi ngye shi Dagayi ɓo wu mi.”<verse eid="MAT 27:10"/></para>
  <para style="p">
    <verse number="11" style="v" sid="MAT 27:11"/>Nsahi Yesu woi gni n Bilatus abye, a Roma yi gwomna, wa nya wo ge, Ho nu zhin a Yahudawayi Masihu? Yesu wa ye ge, “E”.<verse eid="MAT 27:11"/></para>
  <para style="p">
    <verse number="12" style="v" sid="MAT 27:12"/>Ama esa a malami dnagmayi ɓedo a Yahudawayi abye-dai ɓo da ɓeda nukoyi tu n Yesu tukwo, to Yesu wa dna ɓe gbe m.<verse eid="MAT 27:12"/></para>
  <para style="p">
    <verse number="13" style="v" sid="MAT 27:13"/>Bilatus wa ci wo ge, Ho ta wo ɓo lo n ɓa da tu nho tukwon?<verse eid="MAT 27:13"/></para>
  <para style="p">
    <verse number="14" style="v" sid="MAT 27:14"/>To Yesu wa da ɓo m, ce a wo gwomna. <verse eid="MAT 27:14"/><verse number="15" style="v" sid="MAT 27:15"/>Ko ɓo zhin gwomna kunnu nu eye doho-doho n paska ʼsa, wa lo eza pa-pai ya ga a Yahudawayi, ezaho-zahoi n ɓa ye. <verse eid="MAT 27:15"/><verse number="16" style="v" sid="MAT 27:16"/>Nsaye aɓo n zajeyi wan dna, ai yi wo ge Barabbas. <verse eid="MAT 27:16"/><verse number="17" style="v" sid="MAT 27:17"/>Shi aza-yezhi ɓo ku yezhi n Bilatus aduba n labmiyi, wa nya ɓa ge, “Nkanu n fye ye ma lo wo ya ga fye a? Barabbas ko Yesu n wo nu zhin efye Masihu nyi a?” <verse eid="MAT 27:17"/><verse number="18" style="v" sid="MAT 27:18"/>Ntu ge wo ɓo ku kpe ge a Yahudawayi atukoda ɓo wan Yesu ntu shewo ɓo nu, ntu ge aza ɓo zhin ɓai ye wo n mwa.<verse eid="MAT 27:18"/></para>
  <para style="p">
    <verse number="19" style="v" sid="MAT 27:19"/>Esa nu wo ɓo dna n awada ba, Bilatus nyiko wa tnu ga wo ge, “La abwa kun n eza ɓefye-cei ye ɓo mi ku ena ednanya nu nsukoyi n wo yi.”<verse eid="MAT 27:19"/></para>
  <para style="p">
    <verse number="20" style="v" sid="MAT 27:20"/>Amalami adnagmayi ɓedo a Yahudawayi atukodayi, ɓa fi aza ya ge a lo Barabbas nu ya, a wu Yesu. <verse eid="MAT 27:20"/><verse number="21" style="v" sid="MAT 27:21"/>Ntu ce nu, esa gwomna ɓo je ɓo nya ge, dna aza ngun aba ye mi lo nkanu ya? Ɓa ye vinya ge Barabbas nu.<verse eid="MAT 27:21"/></para>
  <para style="p">
    <verse number="22" style="v" sid="MAT 27:22"/>Bilatus wa nya ɓa ge, mi zhin n wuna n Yesu yi efye Masihu a? Ɓa ye gbo-o ge, a zun wo du.<verse eid="MAT 27:22"/></para>
  <para style="p">
    <verse number="23" style="v" sid="MAT 27:23"/>Wa nya ge ntu kniɓei a? Wo ku knihi nu zhin a? Ama ɓa ce ɓa gyi abye ge azun wo du, a zun wo du.<verse eid="MAT 27:23"/></para>
  <para style="p">
    <verse number="24" style="v" sid="MAT 27:24"/>Shi Bilatus ɓo gye wo ta mi lo wa bwa ɓa tukwo shin, njesun wa gye gyikici ɓa laka, wa tnu nuwan ɓo n ebue yi, wa wa bwa na n aza-yezhi abye, woi gna, mi zhin eza knikniyi nu n eza Befye-cei ye ami ɓo. Deye ko zhin efye anuwan nu.<verse eid="MAT 27:24"/></para>
  <para style="p">
    <verse number="25" style="v" sid="MAT 27:25"/>Aza-yezhi ɓa ye nkalayi ɓa gna ge, Ewo ami ɓa la tu n yi ɓedo n yi aɓi yi.<verse eid="MAT 27:25"/></para>
  <para style="p">
    <verse number="26" style="v" sid="MAT 27:26"/>Nsa-yi Bilatus wa Barabbas loya. Ama Yesu wa lu wo, wa ga wo n a Romayi a soja akun ntu ge ɓa lo n woi ɓo zun wo du. <verse eid="MAT 27:26"/><verse number="27" style="v" sid="MAT 27:27"/>Ɓa la wo ɓa lo n woi n akun kaya nyakun, ɓa yi asoja vinya ɓa yezhi. <verse eid="MAT 27:27"/><verse number="28" style="v" sid="MAT 27:28"/>Ɓa kma wo aje ya vinya, ɓa kpe wo eje bye-byei. <verse eid="MAT 27:28"/><verse number="29" style="v" sid="MAT 27:29"/>Ɓa zhin alawani aknawuyi nya ɓa kun wo, tukwo, ɓa ga wo busi shi n wo bwaizhe-bwa ɓa yazhi n wo abye ɓai kpe wa gye ɓai gna, Shekwo-mwasa n hoi, Esu a Yahudawayi nya. <verse eid="MAT 27:29"/><verse number="30" style="v" sid="MAT 27:30"/>Ɓa kni akni kpe wo, ɓa ge busi ɓa lu wo n cei n tukwo.<verse eid="MAT 27:30"/></para>
  <para style="p">
    <verse number="31" style="v" sid="MAT 27:31"/>Shi ɓa ɓo ku agye kpe wo, ɓa kma wo eje bye-byei, ɓa kpe wo ewohin eje njesun, ɓa lo n woi ntu ge ɓo zun wo du.<verse eid="MAT 27:31"/></para>
  <para style="p">
    <verse number="32" style="v" sid="MAT 27:32"/>Shi ɓa ɓei lo aba nɓa ɓo zunwodu, ɓa gye ezado ho wo gmi Sairani n Afirika a yi wo eye ge Siman, ɓa tu wo tile wa la zundu Yesu nya. <verse eid="MAT 27:32"/><verse number="33" style="v" sid="MAT 27:33"/>Esa ɓaɓo si aba a yi Golgota, ngye tukwo-bmila. <verse eid="MAT 27:33"/><verse number="34" style="v" sid="MAT 27:34"/>Asoja ɓa ga wo nuwan bedo yi, shi wo ɓo towo to wa ye sin ɓo m.<verse eid="MAT 27:34"/></para>
  <para style="p">
    <verse number="35" style="v" sid="MAT 27:35"/>Shi ɓa ɓo la wo zundu asoja ɓa she zoku ntu ge ɓa gna wo aje ga aje. <verse eid="MAT 27:35"/><verse number="36" style="v" sid="MAT 27:36"/>Ɓa ku zhi ɓai shi wo awye tu zundu. <verse eid="MAT 27:36"/><verse number="37" style="v" sid="MAT 27:37"/>Ɓa ku rubutu kakpe n wo tukwo she ge, “<char style="sc">EZA DEYE YESU NU, A YAHUDIYI ESU</char>” <verse eid="MAT 27:37"/><verse number="38" style="v" sid="MAT 27:38"/>Aɓo ku azaje zundu ngun aba n knusun n Yesu yi, eza gmanyi n wo bwakmi eza gmanyi n wobwai-zhe-bwa. <verse eid="MAT 27:38"/><verse number="39" style="v" sid="MAT 27:39"/>Azoko wanhi ɓai duya ɓai da ɓeda nukoyi ga wo, ɓai bmiya tukwo ɓai gna. <verse eid="MAT 27:39"/><verse number="40" style="v" sid="MAT 27:40"/>Ashe! Ho ɓa mi ha la aduwa nyakun ya ha je ɓa mi njesun dna anyipyei ngun ata? Ho kashi n zundu ye ngye ho zhin Shekwoyi Nugun nu.<verse eid="MAT 27:40"/></para>
  <para style="p">
    <verse number="41-43" style="v" pubnumber="41,42,43" sid="MAT 27:41-43"/> A malami dnagmayi ɓedo na Yahudawayi atukwodayi ɓa kpe wo agye ɓai gna, “Wo ɓo la azado gni, ama wo ta mi lo wa gni wohin! Ashe ho zhin a Israilayi Esu nu? Ho kashi ɓe n zundu, yi ɓa ga ho gaiciya. Wo ɓo la kpema Shekwoyi–akpe Shekwoyi wo gu wo! Wo to ɓo gna ge wo zhin Shekwoyi Nugun nu?”<verse eid="MAT 27:41-43"/></para>
  <para style="p">
    <verse number="44" style="v" sid="MAT 27:44"/>Azajei ce ɓa gna wo ɓeda nukoyi. <verse eid="MAT 27:44"/><verse number="45" style="v" sid="MAT 27:45"/>Nyipyei atukwo wyegma kwa dna anyi vinya har awa ngun ata. <verse eid="MAT 27:45"/><verse number="46" style="v" sid="MAT 27:46"/>Esa n sunkna ngun ata ɓo la si, Yesu wa yi n begye kala yi wa gna, “Eli, Eli Lama sabachthani,” ko wu ge “Emi Shekwoyi, Emi Shekwoyi, knihi nu zhin Ho lami ya?”<verse eid="MAT 27:46"/></para>
  <para style="p">
    <verse number="47" style="v" sid="MAT 27:47"/>Aza nɓa ɓo zhi ɓo, to ɓakpe ɓeye n wo dam, ɓa zhin nubwo ge wo yi Iliya nu. <verse eid="MAT 27:47"/><verse number="48" style="v" sid="MAT 27:48"/>Ezaho nɓa mi wa busi lo wa la soso wa fi nuwan yakayakayi wa fye ko n busi wa ga wo ge wa sin. <verse eid="MAT 27:48"/><verse number="49" style="v" sid="MAT 27:49"/>Ama aza je ɓa gna, Fawo, ya gye ngye Iliya ɓa ɓe wa gni wo.<verse eid="MAT 27:49"/></para>
  <para style="p">
    <verse number="50" style="v" sid="MAT 27:50"/>Yesu wa je ɓo da nkala yi, wa fa wo zafun, wa fi. <verse eid="MAT 27:50"/><verse number="51" style="v" sid="MAT 27:51"/>Labule, nko ɓo sa na ɓa gyi-gyi-yi du-duyi n na duwa nyakun nyi, kwa saya tunyi n she har sinta, ekni kwa shan-shan, akuta ɓai ɓaya. <verse eid="MAT 27:51"/><verse number="52" style="v" sid="MAT 27:52"/>Avingo ɓai kmiya, a Shekwoyi aza afi-fiyi anugbai na nyikoyi ɓai je wye-wyei bwa. <verse eid="MAT 27:52"/><verse number="53" style="v" sid="MAT 27:53"/>N Yesu kalala avun n vingo, ɓa fa avingo ɓa lo fi n Urushelima ɓa wu ɓahin tukwo naza mwaɓegye aba.<verse eid="MAT 27:53"/></para>
  <para style="p">
    <verse number="54" style="v" sid="MAT 27:54"/>Asoja nɓa ɓo zhi n zundu aba nyi, ɓedo nɓa zajei, ɓa ku vin-vin, shi ɓa ɓo gye ekni shan-shan ɓedo na ɓoi vinya nɓa zhin, ɓa ci ge, “Lale, eza deye ɓo zhin Shekwoyi Nugun nu.”<verse eid="MAT 27:54"/></para>
  <para style="p">
    <verse number="55" style="v" sid="MAT 27:55"/>Anyikoza nɓa ɓo kun n Galili ɓa kun ɓe n Yesu yi ntu ge ɓa bma wo zhin, ɓa ku zhi n kpai ɓai gye. <verse eid="MAT 27:55"/><verse number="56" style="v" sid="MAT 27:56"/>Nɓa mi Maryamu Magadaliya ɓo nyi, ɓedo n Maryamu a Yakub n Yusufu ya yi, ɓedo Yakub n Yohanna ʼya yi, (Zebedi a nugun).<verse eid="MAT 27:56"/></para>
  <para style="s1">Owo Fi Nwo Bi-Biyi</para>
  <para style="p">
    <verse number="57" style="v" sid="MAT 27:57"/>N Wyeshei, nyabwai ho, a yi wo eye Yusufu woi gmi n Arimatiya Yesu viyi nu. <verse eid="MAT 27:57"/><verse number="58" style="v" sid="MAT 27:58"/>Wa lo Bilatus aba wa nya Yesu nayi ɓo. Bilatus wa ga gbe ge a la ga wo. <verse eid="MAT 27:58"/><verse number="59" style="v" sid="MAT 27:59"/>Yusufu wa la wo, wa wo kmi dna na je manayi. <verse eid="MAT 27:59"/><verse number="60" style="v" sid="MAT 27:60"/>Wa lo n woi, wa wo bi dna n wohin vingwo n wo ɓei ce nyi dna n Kuta, wa kutado la wa ko gu n cei. <verse eid="MAT 27:60"/><verse number="61" style="v" sid="MAT 27:61"/>Maryamu Magadaliya ɓedo n Maryamu do yi ɓaku sase kpe vi-vi ɓai gye.<verse eid="MAT 27:61"/></para>
  <para style="p">
    <verse number="62" style="v" sid="MAT 27:62"/>Efye a gyi, wato nyipyei n ko ɓo vi paska shiri zhin nya nyi, amalami dnagmayi ɓedo, na Farisiyawa yi ɓa yezhi n Bilatus aba. <verse eid="MAT 27:62"/><verse number="63" style="v" sid="MAT 27:63"/>Ɓa gna wo ge, Shekwomwasa, Kata cei ye ɓo gna ge, anyipyei ngun ata avun mi ɓo je wye-wyei bwa. <verse eid="MAT 27:63"/><verse number="64" style="v" sid="MAT 27:64"/>Ntu ce nu, yi ye ha ga egbe a gu wo vingwo har nyipyei tayi, kada ewo abara, ɓo gna aza ge wo la lakala n fi, N kwo ze lo nu, ho gye koce-dna kmaknayi ɓo ladu kmisunyi n nukoyi.<verse eid="MAT 27:64"/></para>
  <para style="p">
    <verse number="65" style="v" sid="MAT 27:65"/>Bilatus wa gna ɓa ge, Fye zhin akma n fye aduwa nyakun a yandoka yi ɓa ɓa mi ɓa gu kwo. <verse eid="MAT 27:65"/><verse number="66" style="v" sid="MAT 27:66"/>Sai ɓa lo ɓa hatimi tu n kutayi, ɓa ku a yandoka zhi ɓa gu vingwo.<verse eid="MAT 27:66"/></para>
  <chapter eid="MAT 27"/>
  <chapter number="28" style="c" sid="MAT 28"/>
  <para style="s1">Wo La Lakala</para>
  <para style="p">
    <verse number="1" style="v" sid="MAT 28:1"/>N Ladi-wyi labmi yi, Maryamu Magadaliya ɓedo n Maryamu de yi ɓalo vingwo aba.<verse eid="MAT 28:1"/></para>
  <para style="p">
    <verse number="2" style="v" sid="MAT 28:2"/>Nsagmanyi yi, ekni a shan-shan, ntu ge malaika Dagayi nya ɓo gmi ʼshe wa ɓe wa kpe kuta ya, wa sase tu ko. <verse eid="MAT 28:2"/><verse number="3" style="v" sid="MAT 28:3"/>Ewa wyeba bmina ngye gma bmiya-bmiya yi. Ewa je n wu buibui yi pau. <verse eid="MAT 28:3"/><verse number="4" style="v" sid="MAT 28:4"/>Aza n ɓa ɓo zhi ɓai gu nyi, ɓa vin shi ɓa ɓo gye wo, ɓa miya zhi ɓa ku zun-fi.<verse eid="MAT 28:4"/></para>
  <para style="p">
    <verse number="5" style="v" sid="MAT 28:5"/>Malaika wa da ɓo na nyikoza yi, “Fye to wo dna m. Mi kpe lo ge fye Zan Yesu nu shin, n na ɓo zun wo du nyi. <verse eid="MAT 28:5"/><verse number="6" style="v" sid="MAT 28:6"/>Ama wo to lo ya m, Wo la wye-wyei je bwa shi wo ɓo da nyi. Fye lo ɓe fya gye aba Wo ɓo wan gye shi. <verse eid="MAT 28:6"/><verse number="7" style="v" sid="MAT 28:7"/>Sai fye lo wolo-wolo fye gna wo bara ge wo la laka vingwo, Woi du Galili wo gye ɓa bwai. Nya nu ma gna fye.”<verse eid="MAT 28:7"/></para>
  <para style="p">
    <verse number="8" style="v" sid="MAT 28:8"/>Anyiko-za ɓa kun n siyi n vingwo, odnai wa ɓa, ai gwo ɓa da, ɓa lo ntu ge ɓo ga abara nabari shi malaika gna ɓa. <verse eid="MAT 28:8"/><verse number="9" style="v" sid="MAT 28:9"/>Shi ɓa ɓo lo ɓai busi, nsagma nyi ɓa gye Yesu gni nɓa bye. Wa ciɓa ge, “Sanu fyei” Ɓa lo ɓa ya zhi n wa bye ɓai wan Wa pita, ɓa ga wo mwa-mwa.<verse eid="MAT 28:9"/></para>
  <para style="p">
    <verse number="10" style="v" sid="MAT 28:10"/>Yesu wa gna ɓa ge “Fye to zhin dna won, Fye lo fye gna Mazaje ge ɓa lo Galili wolo-wolo ɓa shegun Mi ɓo.”<verse eid="MAT 28:10"/></para>
  <para style="p">
    <verse number="11" style="v" sid="MAT 28:11"/>Bai filo zan mi ɓai lo zhimi, azaho na duwa nyakun guyi mi wato a yan-sanda, n ɓa ɓo gu vingwo nyi, ɓa lo a pirist dnagmai aba ɓa wu ɓa lafiya ɓo ko ku zhin. <verse eid="MAT 28:11"/><verse number="12-13" style="v" pubnumber="12,13" sid="MAT 28:12-13"/> Ɓa yezhi n Yahudawayi atukoda jei ɓa zhin shaula ge ɓa ga a yan-sanda agyiwye, to ɓa da ge Yesu la laka nun, ama ɓa gna ge, esa ɓa ɓei ku wan-gye n sukoyi, Owa, bara ɓe ɓa wyi wo nahi. <verse eid="MAT 28:12-13"/><verse number="14" style="v" sid="MAT 28:14"/>A Yahudawayi a tukoda gna, “Ndei gwomna wo ce, yi ɓa gni agni ga fye har to wa zhin fye nyaho m.”<verse eid="MAT 28:14"/></para>
  <para style="p">
    <verse number="15" style="v" sid="MAT 28:15"/>Ayan-sanda agyiwye gwo, ɓa ga nabari shi a ɓo gna ɓa ge ɓa da. Oɓa nabari kwa gnami fyi na Yahudawayi aba, har naiye, ɓa gaiciya ga lo lonu.<verse eid="MAT 28:15"/></para>
  <para style="p">
    <verse number="16" style="v" sid="MAT 28:16"/>Abara awocei-gmanyi, ɓa lo Galili, ɓai lo ʼpe aba Yesu ɓo gna ɓa ge ɓa ɓei shegun wo. <verse eid="MAT 28:16"/><verse number="17" style="v" sid="MAT 28:17"/>N bwayi, ɓa ku gye Wo wye, ɓa ga Wo mwamwa, ama azaho n ɓa mi, to ɓa ga gaiciya ge Yesu nu gni m.<verse eid="MAT 28:17"/></para>
  <para style="p">
    <verse number="18" style="v" sid="MAT 28:18"/>Yesu wa gna wo abara, “Iko vinya n ʼshe ɓedo na nyi yi, a la ga Mi. <verse eid="MAT 28:18"/><verse number="19" style="v" sid="MAT 28:19"/>Ntu ce nu fye lo fye zan abara do shin nabye vinya, fya zhin ɓa batisma dna Dada ʼye, n Nugun yi, n Zafun Gyi-gyi-yi. <verse eid="MAT 28:19"/><verse number="20" style="v" sid="MAT 28:20"/>Fye wu ɓa ɓa vi awyidna n Mi ku ga fye nyi, fye ku kpe ge Mi gnisun lo fyei ci-ci har anyi zo sa.”<verse eid="MAT 28:20"/></para>
  <chapter eid="MAT 28"/>
</usx>
