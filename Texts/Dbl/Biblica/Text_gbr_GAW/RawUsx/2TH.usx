<?xml version="1.0" encoding="UTF-8"?>
<usx version="3.0">
  <book code="2TH" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">ATASALUNIKAYI II</para>
  <para style="toc1">Atasalunikayi Bayi</para>
  <para style="toc2">Atasalunikayi II</para>
  <para style="toc3">Atasalunikayi II</para>
  <para style="mt1">ATASALUNIKAYI BAYI</para>
  <para style="im">Bulus wasika Atasalunikayi</para>
  <para style="im">Ɓeda awyega Atasaunikayi nya</para>
  <para style="im">Nyakayi–Bulus nu</para>
  <para style="im">Aba nwo ɓei dna–Korinti</para>
  <para style="im">Aye–A.D. 51</para>
  <para style="im">Aɓo nɓa kafi–Ngye Bulus wasika kmisunyi ton, agye zaho ɓei ku wasika ka ngye kwa gmi n Bulus aba tu Yesu jezeɓe ɓo. Kwo ɓei ga ɓa bugba wun ɓedo n wahalai, nna ɓei zhin ai shin ɓa ga-ga nyi, Bulus ɓei ka woi gna a Yesu-viyi ge, Yesu jezeɓe lo ɓehinhin, ntu ge wa zhin a Yesu-viyi atna, wo ta aza nɓa ga ɓa wahala nyi. (1:7,8) wa je ɓa gna ge owada nyipyeyi ta ɓe ntna ɓa kpe m, aɓo lo nɓa ɓa zhin kpa. (2:3) Shi Yesu jezeɓe lo nyi, kwo bmiya a Yesu-viyi ɓa zan-zan cewo.</para>
  <para style="iot">Aɓo-tukwo:</para>
  <para style="io1">1. Bugba-kalaga ntu Yesu jezeɓe ɓo <char style="ior"><ref loc="2TH 1:1-12">1:1-12</ref></char></para>
  <para style="io1">2. Aɓo nɓa ɓa zhin dagauyi nyipyeyi kwa kpe ɓe <char style="ior"><ref loc="2TH 2:1-12">2:1-12</ref></char></para>
  <para style="io1">3. Wu-wu n migni-yi <char style="ior"><ref loc="2TH 2:13-3:5">2:13–3:5</ref></char></para>
  <para style="io1">4. A Yesu-viyi zan-zan n gnaɓi yi <char style="ior"><ref loc="2TH 3:6-18">3:6-18</ref></char></para>
  <para style="imte1">Atasalunikayi Bayi</para>
  <chapter number="1" style="c" sid="2TH 1"/>
  <para style="p">
    <verse number="1" style="v" sid="2TH 1:1"/>Wasika ye gmi n Bulus akun, n Silwanus yi, n Timatawus yi, Kwoi lo ikklisiya aba n Tasalunika, nfye zhin Shekwoyi eyi Dada n Dagayi Yesu Kristi nya nyi.<verse eid="2TH 1:1"/></para>
  <para style="p">
    <verse number="2" style="v" sid="2TH 1:2"/>Shekwoyi Dada n Dagayi Yesu Kristi yi wo tu fye anabarka n mwa, n bugba fuyi nu nfye a bugba. <verse eid="2TH 1:2"/><verse number="3" style="v" sid="2TH 1:3"/>Omi azaje, Shekwoyi godiya zhin ntu fye ɓo kwo to zhin ɓe mana nu kawain, eyi tnu-tnu nu n Shekwoyi aba, ntu fye gaiciya ga mwa-mwa yi ɓo, ntu ofye ye-ye ɓo n kwo mwalo n na aje aba nyi.<verse eid="2TH 1:3"/></para>
  <para style="s1">Dalili Wahala Nya</para>
  <para style="p">
    <verse number="4" style="v" sid="2TH 1:4"/>Adayi lo n mwa har yi gna a ikklisiya aje ofye hakuri ɓo n gaiciya ga yi n Shekwoyi, dna n fye wahala n fye sin nyi. <verse eid="2TH 1:4"/><verse number="5" style="v" sid="2TH 1:5"/>Zokwo gmanyi nu nyi n Shekwoyi zhin tnu-tnu, gama wo zhin a pma n wahala yi, woi zhin fye shiri ntu wo bemi ɓo. <verse eid="2TH 1:5"/><verse number="6" style="v" sid="2TH 1:6"/>Njesun woi zhin owa shiri ɓedo n tatai, ntu n na aza ɓo nɓa ga fye wahala nyi.<verse eid="2TH 1:6"/></para>
  <para style="p">
    <verse number="7" style="v" sid="2TH 1:7"/>Ntuce nu nɓa gnafye, nfye sin wahala nyi Shekwoyi ɓa gafye sunlsun n gnisun n yi, esa Dagayi Yesu ɓa ɓe, esa n Yesu ɓa kashi ɓe n eshe, to yi dna cem, ɓedo n wo amalaika iko nya yi. <verse eid="2TH 1:7"/><verse number="8" style="v" sid="2TH 1:8"/>Woi ɓe n owai, tu na aza tukwo n ɓata ye ɓa kpe Shekwoyi yen, ɓai to ye ɓa gwo wo shiri wa gni ɓa dna n eyi Dagayi Yesu Kristi n. <verse eid="2TH 1:8"/><verse number="9" style="v" sid="2TH 1:9"/>Aɓei taɓa fi n anapr nyalo-nyalo nya, n gnajegna-gnayi ya n Dagayi, ɓa ta gye owo iko mwa-mwa wyen, har abada. <verse eid="2TH 1:9"/><verse number="10" style="v" sid="2TH 1:10"/>Sanu n wo ɓei ɓe, wa gwo latu n mwa mwayi n wo aza gyi-gyi-yi aba. Fyehin ɓo la wo tu ce, ntu ge fye ku gaiciya ga, n ɓeda n ya gnafye tu nwo tukwo nyi.<verse eid="2TH 1:10"/></para>
  <para style="p">
    <verse number="11" style="v" sid="2TH 1:11"/>Ntu cenu yi zhin aduwa ntu fye ɓo cici, nna bai eyi Shekwoyi, dna nwo iko, wo ɓa zhin fye fya ze aɓi manayi, ngye shi wo ye fya ze, wa zhin fye fya nu ofye aɓomwi manayi, ntu fye gaici-ya ga ɓo. <verse eid="2TH 1:11"/><verse number="12" style="v" sid="2TH 1:12"/>N lonu aza vinya ɓa ci Dagayi Yesu Kristi eye, ntu n na aɓo ɓbo gye n nfye. Ofye mwa-mwa dnagmayi nunyi vinya, nge fye zhin Kristi nyanu. Sun-sun gye dnagmayi eyi Shekwoyi nya, n Dagayi Yesu Kristi yi nu na zhin deve kwoi si fye.<verse eid="2TH 1:12"/></para>
  <chapter eid="2TH 1"/>
  <chapter number="2" style="c" sid="2TH 2"/>
  <para style="s1">Yesu Jeze Be Lo.</para>
  <para style="p">
    <verse number="1-2" style="v" pubnumber="1,2" sid="2TH 2:1-2"/> Nsaiye, Eyi Dagayi Yesu Kristi ɓeɓe njesun, n yi yezhi yi n wo aba ma? Mi gyifye wye, agu to vin fyen, omi azaje, shi fye wo ai ce akata nge Dagayi nyipyei la lu ɓen. Nfya wo aza ɓai gna ge, ɓa gye ruya, kwo ge Shekwoyiwa tnu ɓa tnu-tnu, kwo wasika n fye zhin nubwo ge kwo gmi n mi aba, fye to ga gaiciyan. <verse eid="2TH 2:1-2"/><verse number="3" style="v" sid="2TH 2:3"/>Fye to ye zaho-zahoi wa dna fye kwoce kwo fyewyin. Gama nyipyei ta ɓen sai anya ngun aba nku zhin, kmisunyi esa n aza ɓei na Shekwoyi aɓo, n sayi oza kala kpeyi anapi ɓi wo ɓei ɓe. <verse eid="2TH 2:3"/><verse number="4" style="v" sid="2TH 2:4"/>Wo ɓei tu Shekwoyi cegye n nya doho-dohoi n na gakwo mwa-mwa, Wo ɓei lo wo sase tu n Shekwoyi nyakun ngye Shekwoyi, woi cige wo zhin Shekwoyi nu. <verse eid="2TH 2:4"/><verse number="5" style="v" sid="2TH 2:5"/>Fye to ye palo nge mi ɓei ku ce gna fye, esa n mi ɓei kunsun n fyei nyin? <verse eid="2TH 2:5"/><verse number="6" style="v" sid="2TH 2:6"/>Fye kpe enya ye lo n kwo ye n woi shi, to woi ɓe yan, wo ɓa bwa ɓe owo sai lasi nu.<verse eid="2TH 2:6"/></para>
  <para style="p">
    <verse number="7" style="v" sid="2TH 2:7"/>Tnu-tnu n oza kala kpei n anapi nyayi ɓei zhin, esa n wa ɓe, kwo gyi abye lo n saiye, ama owo nwohin tukwo ta ɓen, sai oza n wo hana n woi nyi wola laka. <verse eid="2TH 2:7"/><verse number="8" style="v" sid="2TH 2:8"/>Nsai oza nukwoyi ye ɓei ɓe, oza n Dagayi Yesu ɓei bmiwo na n wo gbe osun yi, woi wu wo, esa n wa jeze ɓe n cei. <verse eid="2TH 2:8"/><verse number="9" style="v" sid="2TH 2:9"/>Benukwoyi zhin-hi ye, wo ɓei ɓe ngye Shetan a tnu-tnu kaya, n nunuyi n Shetan ikoyi, woi dna aza kwoce n na aɓe wo-woyi n wo ɓei zhin. <verse eid="2TH 2:9"/><verse number="10" style="v" sid="2TH 2:10"/>Wo ɓei dna aza kwoce kpekpe n ɓa lo anapi nyi–gama ɓala gaiciya aɓo na, ɓato ye kwo, ɓa gakwo gaiciya, n na bai kwa gni ɓam. <verse eid="2TH 2:10"/><verse number="11" style="v" sid="2TH 2:11"/>Ntucenu Shekwoyi ɓei fa ɓa, ɓa ga akata gaiciya n ɓa bugbayi vinya. <verse eid="2TH 2:11"/><verse number="12" style="v" sid="2TH 2:12"/>Aɓei da ɓa owa dei-dei shi ɓa ga akata gaiciya, ɓai na gaiciya aɓo, ɓai gyi abye fi n ɓa a laifi. <verse eid="2TH 2:12"/><verse number="13" style="v" sid="2TH 2:13"/>Ama tilas ya zhin Shekwoyi godiya cici ntu fye ɓo, eyi aza je n Dagayi ye fye nyi, gama Shekwoyi a ɓei kni fye tunyi n sapa, wa ga fye gni-gni, woi zhan fye ya n Zafun Gyi-gyi-yi ntu fye kpema ɓo n gaiciya. <verse eid="2TH 2:13"/><verse number="14" style="v" sid="2TH 2:14"/>Wo ɓei zhin apma n yi, wa gna fye Nabari manayi. Wa yi fye fya ɓe fya bwa mwa-mwa eyi Dagayi Yesu Kristi nya.<verse eid="2TH 2:14"/></para>
  <para style="p">
    <verse number="15" style="v" sid="2TH 2:15"/>Nna aɓeye vinyai fi n bugba, omi azaje, fye ku mi zhi fya ku gaiciya shi dei-dei, n yi ɓei wu fye nyi n doyi n yi ɓei ka fi fye n wasika nyi.<verse eid="2TH 2:15"/></para>
  <para style="p">
    <verse number="16" style="v" sid="2TH 2:16"/>Eyi Dagayi Yesu Kristi n wohin tukwo n Shekwoyi eyi Dada, n wa ye yi wa gayi atnazhin nyalo-nyalo nya n na awyetu yi n yi to kunce ya bwan. <verse eid="2TH 2:16"/><verse number="17" style="v" sid="2TH 2:17"/>Wo zhin fye bugba a tna, n na atnazhinyi vinya, wa bma fye zhin n ɓo manayi vinya, n fye ɓa zhin fyei da.<verse eid="2TH 2:17"/></para>
  <chapter eid="2TH 2"/>
  <chapter number="3" style="c" sid="2TH 3"/>
  <para style="s1">La Gaiciya Shibwa</para>
  <para style="p">
    <verse number="1" style="v" sid="2TH 3:1"/>To, mi ye ma zo nu, mi azaje, shi mi zo n wasika ye nyi, mi, ye fya zhin aduwa ntu yi ɓo. Fya zhin aduwa n na abai Dagayi ɓeda ɓa gyi abye, kwoi gyi nasara abaho-bahoi n kwa lo. Kwoi gyi nasara aba vinya shi kwo ɓei zhin esa n kwo ɓei ɓe fye aba nyi. <verse eid="2TH 3:1"/><verse number="2" style="v" sid="2TH 3:2"/>Fye zhin aduwa, ya pwo n na aza nukwoyi akun, gama aza vinya nu taye Dagayin. <verse eid="2TH 3:2"/><verse number="3" style="v" sid="2TH 3:3"/>Ama Dagayi zhin egbe-nuyi nu, wo ɓa ga fye kala wa gu fye n Shetan agam. <verse eid="2TH 3:3"/><verse number="4" style="v" sid="2TH 3:4"/>Yi n gaiciya ga yi lo ge, fye zhin aɓolo n yi ɓei wu fye nyi, fya zhin ɓa cici. <verse eid="2TH 3:4"/><verse number="5" style="v" sid="2TH 3:5"/>Dagayi ɓa ga fye awyega fya gane n Shekwoyi ye-ye yi, n hakuri yi n kwo gmi n Kristi aba nyi.<verse eid="2TH 3:5"/></para>
  <para style="p">
    <verse number="6" style="v" sid="2TH 3:6"/>Wyidna nyi n yi ga fye, omi azaje, dna n eyi Dagayi Yesu Kristi eye n wo ikoyi. Fye to gyi nugundo n Yesu-viyi doho-doho yi n wo wo bwato, to woi ye wa vi tnu-tnu zhin zbo n kalai, ngye shi yi ɓei gna fye nyin. <verse eid="2TH 3:6"/><verse number="7" style="v" sid="2TH 3:7"/>Gama fye kpelo tilas fya vi eyi fye, n fye ɓei gye to yi ka nkwo nyin. <verse eid="2TH 3:7"/><verse number="8" style="v" sid="2TH 3:8"/>Yi to gwo nyagyi n zaho aba to yi-i gba won, ya zhin tnu-tnu mwa, n sukwoyi n nyipyei n na abai ya bwa agyiwye, n yi ɓei cei pma ya zhin apma n cei nyi, ntuge yi to ɓei cei pma ya tu fy akayan. <verse eid="2TH 3:8"/><verse number="9" style="v" sid="2TH 3:9"/>Kwo to wu ge yi to ɓei n izini yi nu ya nyafye fya gayi nyagyin, ama yi ɓei cei pma ya wu fye, shi fye ɓa zhin tnu-tnu n tu fye asese ɓo. <verse eid="2TH 3:9"/><verse number="10" style="v" sid="2TH 3:10"/>Esa n yi ɓei nyi n fye aba nyi, yi ɓei ga fye wyidna ye ge, “Oza n wo ta zhin tnu-tnun wo to gyi nyagyin.”<verse eid="2TH 3:10"/></para>
  <para style="p">
    <verse number="11" style="v" sid="2TH 3:11"/>Ama yi wo lo ge, aza ho n fye mi ɓa wo bwato lo, to ɓai ye ba zhin tnu-tnun, ɓai wun esaya dna n na agnagba zhin nu. <verse eid="2TH 3:11"/><verse number="12" style="v" sid="2TH 3:12"/>Dna n Dagayi Yesu Kristi eye, yi gna aza ye pya, yi gaɓa wyidna, ɓaku zhi pi, ɓa zhin tnu-tnu ɓa bwa nyagyi. <verse eid="2TH 3:12"/><verse number="13" style="v" sid="2TH 3:13"/>Ofye nfye ce nyi, omi azaje, ato ɓe fye n ɓemanayi zhin yin.<verse eid="2TH 3:13"/></para>
  <para style="p">
    <verse number="14" style="v" sid="2TH 3:14"/>Oza n wo to vi ɓeda n yi cei kafi n a wasika ye nyin, fya kawo wye, fya pmiya nwo aba, n na bai n vinyikwo ɓa wowo. <verse eid="2TH 3:14"/><verse number="15" style="v" sid="2TH 3:15"/>Fye to shi wo awye ngye efye nuɓaim, ama fye daɓo n woi ngye ozado n wo ye a wuwo zokwo n galgadiyi. <verse eid="2TH 3:15"/><verse number="16" style="v" sid="2TH 3:16"/>Dagayi bugba fu nya, wo ga fye owo bugbafu, kwo knidoi nu bwa fya, Dagayi wo kunsun n fyei vinya. <verse eid="2TH 3:16"/><verse number="17" style="v" sid="2TH 3:17"/>Nsaiye omi gnaɓi nyi nmi ka n mi abwayi, shi mi shin zhin n mi wasika, kwa wu nge emi nu na ka, emi abwa nu kakpe n ya. <verse eid="2TH 3:17"/><verse number="18" style="v" sid="2TH 3:18"/>Eyi Dagayi Yesu Kristi anabarka ɓa kpe n fye tukwo vinya. Amin.<verse eid="2TH 3:18"/></para>
  <chapter eid="2TH 3"/>
</usx>
