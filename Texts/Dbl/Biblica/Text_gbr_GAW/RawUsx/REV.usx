<?xml version="1.0" encoding="UTF-8"?>
<usx version="3.0">
  <book code="REV" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">YOHANNA ƁEWYEGYE</para>
  <para style="toc2">YOHANNA ƁEWYEGYE</para>
  <para style="toc1">Yohanna Ɓewyegye</para>
  <para style="mt1">YOHANNA ƁEWYEGYE</para>
  <para style="im">Yohanna Ɓewyegye</para>
  <para style="im">Ɓeda awyega Yohanna Bewyegye nya</para>
  <para style="im">Nyakayi–Yohanna nu</para>
  <para style="im">Aba nwo ɓei dna–Patimas</para>
  <para style="im">Aye–A.D. 95–96</para>
  <para style="im">Aɓo nɓa kafi–Littafi ɓodnayi ye kwo nnaɓei lo ngun aba, kmisunyi, kwo zhin wasika nu ga a ikklisiya tnaba dna Asiya (1–3) bayi aɓewyegye, ɓai wo wahala Shekwoyi aza nya, shi a ɓei du benukwoyi ya, n Yesu ɓe-ɓe yi, nwada kmaknayi, begyi aye dubu nya, nshe ɓeda yi (4–22) Ɓo kpakalayi aɓewyegye lo tu anya tukwo nu nɓa ɓei wun-ya dna n anyi nyi, (ahatimi, amwayi, n apapayi) wato n anya deye nu n kugya-ɓiyi (Yesu) minagyi fi aɓei zeya kpe nnanyi. Njesun wa gye Shekwoyi aza nshe nna ɓei wu ɓa fi anyi ntu Shekwoyi vi ɓo nyi. Wa gye karuwa n Babila yi (ɓenukwoyi), n nasara Shekwoyi Ɓeda nyayi nwo nu zhin asu aje Esu, Dagayi adagayi nya nyi (19:16) wa ɓe wa du ɓenukwoyi ya, wa zhin agmada shiri ntu a Yesu-viyi bo. Wa gye wada n latu yi, wa zo nnaduwa yi: Amin Ɓe, Dagayi Yesu (22:20)</para>
  <para style="iot">Aɓo-tukwo:</para>
  <para style="io1">1. Ɓewyegye kmisunyi <char style="ior"><ref loc="REV 1:1-20">1:1-20</ref></char></para>
  <para style="io1">2. Awasika ngun tnaba ga a ikklisiya <char style="ior"><ref loc="REV 2:1-3:22">2:1–3:22</ref></char></para>
  <para style="io1">3. Bewyegye Shekwoyi nya n Kugya-ɓiyi <char style="ior"><ref loc="REV 4:1-5:14">4:1–5:14</ref></char></para>
  <para style="io1">4. Hatimi wada nya ngun tnaba <char style="ior"><ref loc="REV 6:1-8:5">6:1–8:5</ref></char></para>
  <para style="io1">5. Amwayi wada nya ngun tnaba <char style="ior"><ref loc="REV 8:6-11:19">8:6–11:19</ref></char></para>
  <para style="io1">6. Aɓewyegye wahala nya anyi n she yi <char style="ior"><ref loc="REV 12:1-14:20">12:1–14:20</ref></char></para>
  <para style="io1">7. Apapa wada nya tnaba <char style="ior"><ref loc="REV 15:1-16:21">15:1–16:21</ref></char></para>
  <para style="io1">8. Karuwa wada n Babila yi <char style="ior"><ref loc="REV 17:1-19:21">17:1–19:21</ref></char></para>
  <para style="io1">9. Anyi zo n anyi nɓa ɓe lo nyi 20:<char style="ior"><ref loc="REV 1:1-22:21">1:1–22:21</ref></char></para>
  <para style="imte1">Yohanna Ɓewyegye</para>
  <chapter number="1" style="c" sid="REV 1"/>
  <para style="p">
    <verse number="1" style="v" sid="REV 1:1"/>Littafi ye kpe anya, anyaya n ɓa ɓa zhin esa fyewyi, n Yesu Kristi asesemi, Shekwoyi ɓei ga wo Izini ge wo kpe ɓa nya ya wu Yohanna owo bara. A tnu n Malaikayi n eshe wa ɓe wa wu wo oɓa awyega. <verse eid="REV 1:1"/><verse number="2" style="v" sid="REV 1:2"/>Yohanna wa kaɓa kpe vinya, Shekwoyi ɓeda, n Yesu Kristi yi n na aɓei vinya n wo ɓei wo, woi ce woi gye.<verse eid="REV 1:2"/></para>
  <para style="p">
    <verse number="3" style="v" sid="REV 1:3"/>Nha ba anabci ye dna ikklisiya ai wo, ho ɓa gwo anabarka n Dagayi. Aza nɓa wo ɓa knatunbua ɓa zhin oɓo n kwa da ɓa bwa anabarka. Gama esa la wo viwyi n na aɓeye vinya ɓa zhin.<verse eid="REV 1:3"/></para>
  <para style="p">
    <verse number="4" style="v" sid="REV 1:4"/>Daga Yohanna, zuwa a ekilisiya n gun tnaba n ɓa fi n Asiya nyi, Turki. Omi anugundo, Alheri, n bugbafuyi, nɓa kun n Shekwoyi aba, nwo nyi nyi, n wo ɓei nyi, woi ye wa ɓe, n na zafun ngun tnabayi nɓa zhi n wo abye nyi. <verse eid="REV 1:4"/><verse number="5" style="v" sid="REV 1:5"/>N Yesu Kristi yi n wa nu egbe woi wuyi gaiciya vinya nyi. Owo nu zhin Kmisunyi n wo ɓei lakala n efi, to wa shan fin. Wo du esu dohodohoyilo n esayi vinya, n wa loyiya, n yi alaifi, shi wa ze owo ami ya ntu yi ɓo nyi. <verse eid="REV 1:5"/><verse number="6" style="v" sid="REV 1:6"/>Wola yi yezhi fi n owo ebemi, wa zeyi a pirist Shekwoyi owo Dada anya. Fye gawo mwa-mwa nyalo-nyal-o nya, wo gyi ebe nyalonyalo Amin.<verse eid="REV 1:6"/></para>
  <para style="p">
    <verse number="7" style="v" sid="REV 1:7"/>Gyewye, wo zhilo, n na anyi yi shewo gun, awye vinya ɓa gyewo, e, aza nɓa ɓei fin wo eshanyi, Akni vinya ɓei cibwi ɓai wun bugba esa nwa ɓe ncei. E, Amin, ko ze nlonu.<verse eid="REV 1:7"/></para>
  <para style="p">
    <verse number="8" style="v" sid="REV 1:8"/>Ominu zhin A n Z yi, kmisunyi n kmaknayi, anya vinya n ya Shekwoyi na dace n wo zhin Dagayi nyi, oza nwo ikoyi vinya nyi, n wo nyin, woi ɓei nyi, woi ɓelo njesun.<verse eid="REV 1:8"/></para>
  <para style="p">
    <verse number="9" style="v" sid="REV 1:9"/>Ominu, efye zado, Yohanna, wahala kun-sunyi ntu n Yesu ɓo, n wo ka fye wasika ye, emihin ce, mila hakuri bwa n Yesu ga, yi ɓei gyi ebe n woyi. Mi ɓei tu n muse n na yi kwo ge Batmus, n na ɓei nyami ya ntu ge mi zhin Shekwoyi ɓeda waʼazi, mi-i da oɓo n mi kpeyolo n Yesu Kristi tukwo.<verse eid="REV 1:9"/></para>
  <para style="s1">Yohanna Wa Gye Mwa-mwa</para>
  <para style="p">
    <verse number="10" style="v" sid="REV 1:10"/>Dagayi nyipyeyi nu ɓei, mi-i gawo mwa-mwa, esa fyewyi mawo begye yakwo n mi avun, begye n wo n gye a bye kna-knaci. <verse eid="REV 1:10"/><verse number="11" style="v" sid="REV 1:11"/>Kwoi ci ge, “Ominu zhin A n Z yi. Kmisunyi n kmazoyi,” Nna vun ma wowo woi cige, “Ka anya vinya n ha gye, ha tnun n ho wasika yi n na ikklisiya ngun tnaba aba, n ɓa fi n Turki nyi. Ikklisiya n Afisus, n doi n kwo dna n Simiruna nyi, n na adoyi n ɓa fi n Pargamus, Thiatira, Sardisu, Filadalfiya, n Lawudikiya yi nyi.”<verse eid="REV 1:11"/></para>
  <para style="p">
    <verse number="12" style="v" sid="REV 1:12"/>Esa n mi ɓei kpe awye ma gye oza n wo daɓo n miyi, nɓo n mi avun ma gye a kandle busi ngun tnaba zinariya nya, n gni agni zhin. <verse eid="REV 1:12"/><verse number="13" style="v" sid="REV 1:13"/>Ma gye zaho gni agni dna n ɓa atasin, ngye Yesu nwo yi wohin ge, Oza nugun, n eje Yakwoyi kpe n cei pa n na agu n zinariya belt yi. <verse eid="REV 1:13"/><verse number="14" style="v" sid="REV 1:14"/>Owo apita nwu n bui-bui ngye lulu kwo snow, owo awye wu ngye ena gwogwoyi. <verse eid="REV 1:14"/><verse number="15" style="v" sid="REV 1:15"/>Owo apita ɓai bmiyana n gye sinkna byei prnia-pmiaiya. Owo begye kwoi Sawyi ngye a nuwandokwo n ɓa luya n na akuta. <verse eid="REV 1:15"/><verse number="16" style="v" sid="REV 1:16"/>Wo n na a kpasi tnabayi shi n wo bwai-zhe bwa, n ebe yakwoi shi n Gyi-gyi-yi asepa aba-ba n owo gbe, owo awyeba ɓai bmiyana ngye nyi-pyei n kwo wo n tna anyi n ɓa ɓa gwo kwo ya.<verse eid="REV 1:16"/></para>
  <para style="p">
    <verse number="17-18" style="v" pubnumber="17,18" sid="REV 1:17-18"/> Esa n mi ɓei gyewo ncei. Ma miya shi n wo apita ba ngye zafi, amma wa tomi bwa n wo bwaizhebwai wa cimi ge, To wo ednan, kwoda yake emi nu zhin, Kmisunyi n kmaknayi. Wye-wyeyi da n wo ɓei fi, woi wye-wyeyi lo nsai ye nyalonyalo, n wo n na a mabudi anapi nya yi n efi nyai nyi–to wo ednan. <verse eid="REV 1:17-18"/><verse number="19" style="v" sid="REV 1:19"/>Ka enya n ho ye bwagye nyi, n na anyai n na ɓa wuho esafyewyi. <verse eid="REV 1:19"/><verse number="20" style="v" sid="REV 1:20"/>Akpasu tnaba n ha gye n mi bwai-zhe bwa nyi, n na kandle busiyi ngun tnaba nyi, oɓa awyega nu nyi. Akpasu ngun tnaba oɓanu zhin a ikklisiya tukwoda ngun tnaba, a kandle busi ngun tnaba, oɓa nu zhin a ikklisiya.<verse eid="REV 1:20"/></para>
  <chapter eid="REV 1"/>
  <chapter number="2" style="c" sid="REV 2"/>
  <para style="p">
    <verse number="1" style="v" sid="REV 2:1"/>Ka wasika ga ikklisiya tukwoda n Afisus ha gnawo ge: “Mika ma gna ho tnu-tnu n kwo gmi n wo aba n wo zan-zan dna n na ikklisiya nyi, nɓa tukwo-dai shi n wo bwai-zhe bwa nyi.<verse eid="REV 2:1"/></para>
  <para style="p">
    <verse number="2" style="v" sid="REV 2:2"/>“Wo ciho ge, Mikpe lo shiho zhin aɓo manayi nsun, miku gye oho kukari n hakuri yi, mi kpelo hota ye n laifiyi n ho aza aban, hoi la aza pmi nɓa ci ge ɓa zhin atnu-tnu-yi ɓai to zhinɓa nun, Ho ku kpe n gye shiɓa ce a kata. <verse eid="REV 2:2"/><verse number="3" style="v" sid="REV 2:3"/>Hoku wahala sin ntu mi ɓo, to hoi fa min.<verse eid="REV 2:3"/></para>
  <para style="p">
    <verse number="4" style="v" sid="REV 2:4"/>“Amma enya lo gmanyi n kwo wunya lo, ho ye milo ngye kmisunyin. <verse eid="REV 2:4"/><verse number="5" style="v" sid="REV 2:5"/>Zhin nubo n esai n ho ɓei kmi mi ye nyi, kwo shandolo nsai ye, ha je zeɓe dami, ha zhin tnu-tnu shi ho ɓei shin zhin, kwo maɓe ma gni ho kandle busiya n na a eklisiya aje.<verse eid="REV 2:5"/></para>
  <para style="p">
    <verse number="6" style="v" sid="REV 2:6"/>“Amma oɓo lo n ho aba n kwo bmiyalo: Hota ye n Nikolawuya ashakpe yin, shi mi ta ye nyin.<verse eid="REV 2:6"/></para>
  <para style="p">
    <verse number="7" style="v" sid="REV 2:7"/>“Fa ɓedaye kwa lo zaho-zahoi tnubua n wo kna tunbua woi wo oɓo n Zafun gna a ikklisiya. Oza n wa gyi nasara, miɓa gawo, shinwa wye-wyeyi nya n kwo dna n Shekwoyi paradise wagyi.” <verse eid="REV 2:7"/><verse number="8" style="v" sid="REV 2:8"/>Kwo lo ikklisiya tukwoda aba n Simiruna: “Tnu-tnuye gmi n o-wo aba nu nwo zhin Kmisunyi n kmazoyi, n wo ɓei la fi wa lakala n wye-wyeyi nyi.<verse eid="REV 2:8"/></para>
  <para style="p">
    <verse number="9" style="v" sid="REV 2:9"/>“Mikpelo shi ho sin wahala ntu Dagayi ɓo nsun, mikpe oho awye kwoye lo, (amma ho n nabwa eshe nyayi lo.) Mi kpe aza kwoce dnai yelo n ɓa gni apa-pa n hoi nyi, nɓa gna ge ɓa zhin a Yahudiyi nyi Shekwoyi aɓi, ɓai to zhin owo aɓi nun, gama ɓa ce Shetan zokwo golo. <verse eid="REV 2:9"/><verse number="10" style="v" sid="REV 2:10"/>To zhin wahala dnawo n ho ye ha sin nyin, gama esa fyewyi shetan ɓa she a zaho yafi n kurkuku wa mwi fye gye. Aɓa ga fye wahala anyi-pyei ngun awo. La mi gni, ha nu egbe kwo efiyi nu, mihin ce mi ɓa gaho rawani wye-wyeyi nya. Abye, mwa-mwa tna zo yi. <verse eid="REV 2:10"/><verse number="11" style="v" sid="REV 2:11"/>Fa zahozahoi n wo wo atnubua ɓo wa wo oɓo n Zafun gna a ikklisiya. Oza n wo gyi nasara. Efi Bayi ta gye wo wyen.”<verse eid="REV 2:11"/></para>
  <para style="p">
    <verse number="12" style="v" sid="REV 2:12"/>Ka wasikaye ga ikklisiya tukwoda n Pargamus: “Tnu-tnuye gmi n oza banu nwo ebeyakwoyi shi ngyi-gyi yi abwa aba-ba nyi. <verse eid="REV 2:12"/><verse number="13" style="v" sid="REV 2:13"/>Mi kpelo ge ho dna n ezhi nu n shetan n gyi ebe, shetan mwa-mwa ga aba a tasin, har hoi vimi, to hoi ye ha nami aɓo m, kwo esa n Antibas, emi seida zhinyi, gbenuyi ɓei fi n na shetan a viyi akun.<verse eid="REV 2:13"/></para>
  <para style="p">
    <verse number="14" style="v" sid="REV 2:14"/>“Ama mi na ɓei shilo n hoi, Ho fa aza ho nɓa wu aza ge ɓa zhin shi Bilamu ɓei zhin, wa wu Balak shi wo ɓa bwi a Israilayi aɓi dna n na anagbayi zokwo, wa ga ɓa bugba kala nge ɓa lo ashangba ba. <verse eid="REV 2:14"/><verse number="15" style="v" sid="REV 2:15"/>E, ho n na azayi filo n ɓa vi Balamu efye.<verse eid="REV 2:15"/></para>
  <para style="p">
    <verse number="16" style="v" sid="REV 2:16"/>“Shan oho bugbado n ho aɓezhin yi, kwo kuwa maɓe oho aba ntna esa dnayi, ma sunkun n ɓai n ebeyakwo emi egbe nyai.<verse eid="REV 2:16"/></para>
  <para style="p">
    <verse number="17" style="v" sid="REV 2:17"/>“Fa oza nwo wo atnubua ɓo wa wo oɓo n Zafun gna a ikklisiya. Oza nwa gyi nasara, wo ɓa gyi n manna n kwo so shinyi. Asiri lafiya ganya n kwo soshi n eshe mi nyi, ma ga zaho-zahoi kuta buyi, n kuta yi mi ɓei ka eye tu n zahota kpe kwo yen, sai: oza n wa bwa kwo.”<verse eid="REV 2:17"/></para>
  <para style="p">
    <verse number="18" style="v" sid="REV 2:18"/>Ka wasikaye ga ikklisiya tukwoda n Tiyatara: “Tnu-tnuye gmi n Shekwoyi Nugun abanu, n wo awye gye wyeba ngye ena nyintala nyi, nwo apita wu ngye sinkna byei nagyi yi.<verse eid="REV 2:18"/></para>
  <para style="p">
    <verse number="19" style="v" sid="REV 2:19"/>“Mi kpeho atnu-tnu amanayi yelo. Oho bmazhin n na awyekwoi aba. Oho cauta n tnull-tnu yi n ɓa aba, njesun mikpeho, ye-ye yelo, n gaiciya gayi n hankuriyi, mi gye she abye gyilo dna n na aɓeye n ho zhinyi.<verse eid="REV 2:19"/></para>
  <para style="p">
    <verse number="20" style="v" sid="REV 2:20"/>“Amma mi n na aɓeyi shilo game n hoyi, Ho fa nyikwozayi Jezebe, n wo yi wohin ge anabi woi wu emi abara nge anagbai to zhin ɓenukwoyi nun, woi ye ena fiɓa nge ɓa zhin cegye tnu-tnu, nge ɓagyi enya n na ala zunsha ga ashan. <verse eid="REV 2:20"/><verse number="21" style="v" sid="REV 2:21"/>Ma gawo esa nge wo shan owo bugba do n wo aɓe zhin-zhin yi <verse eid="REV 2:21"/><verse number="22" style="v" sid="REV 2:22"/>Gye ho anuwan n eɓei n mi danyi, mi ɓa wan wo gye tu n gado n nyasan nukwoi, ngnisun n wo aviyi, akpe ɓa pmi ɓe dami njesun, ɓa ye abwi alaifi n ɓaku zhin n woi nyi. <verse eid="REV 2:22"/><verse number="23" style="v" sid="REV 2:23"/>Mi ɓa wu wo aɓi eklisiya vinya ɓa kpe ge emi nu dna aza abugba wye n ɓa anubo-zhinya, miɓa ga zaho-zahoi n fye mi nya n kwo kunce.<verse eid="REV 2:23"/></para>
  <para style="p">
    <verse number="24-25" style="v" pubnumber="24,25" sid="REV 2:24-25"/> “Ofye nfye ce fi n Tiyatara nyi, fyei to vi ababwi ye pyanyin, (a gaiciya loloyi, shiɓa yiɓa nwu, ama shetan aɓo aloloyi nu) mita shan-fye ɓeho nyan fye ku enya shi n kalai nfye cei, kafin mi ɓe.<verse eid="REV 2:24-25"/></para>
  <para style="p">
    <verse number="26" style="v" sid="REV 2:26"/>“Oza-n wa gyi nasara, wa zhin oɓo n kwo dami har nyipyei kmaknayi, miɓa ga wo iko tu n na akni tukwo. <verse eid="REV 2:26"/><verse number="27" style="v" sid="REV 2:27"/>Wo ɓei gyi ebe tu n ɓa tukwo n sinknanya bwai, shi emi dada gami iko tu n ɓa tukwo, aɓei ɓa ɓaya ngye shakun, n na ɓakwo ya wyiwo-wyiwo nyi. <verse eid="REV 2:27"/><verse number="28" style="v" sid="REV 2:28"/>Miɓa gawo kpasu labminya!<verse eid="REV 2:28"/></para>
  <para style="p">
    <verse number="29" style="v" sid="REV 2:29"/>“Fa ozaho-zahoyi nwo wo atnubua ɓo, wa wo oɓo n Zafun gna a ikklisiya.”<verse eid="REV 2:29"/></para>
  <chapter eid="REV 2"/>
  <chapter number="3" style="c" sid="REV 3"/>
  <para style="p">
    <verse number="1" style="v" sid="REV 3:1"/>Zuwa ikklisiya tukwoda n Sardisu: Tnu-tnuye gmi n oza aba nu nwo n na Zafun Shekwoyi nyai n gun tnabai shi, n na a kpasu yi n gun tnaba. Mi kpe hoye lo n ge ikklisiya wye-wyeyi n tnutnu-zhinyi, amma ho fifi yilo. <verse eid="REV 3:1"/><verse number="2" style="v" sid="REV 3:2"/>Nsaiye kun agyewyi la enya n kwo ce gnilo nyi kwo la gafi. Oho atnutnu mwakpalo n ɓemanayi n Shekwoyi awyeba. <verse eid="REV 3:2"/><verse number="3" style="v" sid="REV 3:3"/>Jeze lo da enya n ho ɓei wo ha ga gaiciya n kmisunyi, la kwo shi deidei ha jeze ɓe da mi n jesun, mi ɓa, ɓe daho n tna esa dnai ngye evi, ma taho.<verse eid="REV 3:3"/></para>
  <para style="p">
    <verse number="4" style="v" sid="REV 3:4"/>“E, har nsai ye azaho n Sardisu ɓato gmi oɓa aje amwi n anyi cegye yi n, ɓa ɓa zan-zan n mi yi n na aje abuyi ntuge ɓa kunce lo. <verse eid="REV 3:4"/><verse number="5" style="v" sid="REV 3:5"/>Ozahozahoyi n wa gyi nasara, aɓei kpewo aje abuyi, mi to ɓei wun owo eye ya n Littafi wye-wyeyi nyan, amma mi ɓei zhin wo se-ida n emi Dada abye n wo a malaikayi nge wo zhin emi nya nu. <verse eid="REV 3:5"/><verse number="6" style="v" sid="REV 3:6"/>Fa aza vinya n ɓa wo atnubua ɓo ɓa wo oɓo n Zafun gna a ikklisiya.<verse eid="REV 3:6"/></para>
  <para style="p">
    <verse number="7" style="v" sid="REV 3:7"/>“Ka wasikaye ge tukwoda nwo dna n eklisiya n Filadalfiya nyi: ‘Tnu-tnu ye nkwo nyi oza n wo Gyi-gyi-yi, n gaiciya yi n Dawuda makuliyi shi, wa gu enya ya n zaho ta mi n gun, wa gu enya n zaho ta mi n guyan, wonu na tnu.’<verse eid="REV 3:7"/></para>
  <para style="p">
    <verse number="8" style="v" sid="REV 3:8"/>“Mikpeho yelo sarai, hoto n kalayi lon, ama hoku kukari zhin ha zhin oɓo n mi da, hoi to na emi eye aɓon, Ntucenu mila abokun-mi guho ya n zaho ta gun.<verse eid="REV 3:8"/></para>
  <para style="p">
    <verse number="9" style="v" sid="REV 3:9"/>“Wo ga, miɓa tu azayi tile n ɓa ce shetan zokwo gwolo ɓai gwo gna ge ɓa zhin emi nya nu nyi (amma ɓato zhin emi anya nun – ɓace akatanu,) ɓa ya zhi n ho a pita ba ɓakpe nge oho nu zhin oza n mi ye.<verse eid="REV 3:9"/></para>
  <para style="p">
    <verse number="10" style="v" sid="REV 3:10"/>“Ntuge hoku ɓo vi n hakuriyi ko da yace ho sin wahala lo ntucenu mi ɓa guho n wahala yakwo esa n jarabai nkwo ɓaɓe n na anyi tukwo a mwi zaho-zahoi gye n wo n wyewyeyi. <verse eid="REV 3:10"/><verse number="11" style="v" sid="REV 3:11"/>Shi wye, mi ɓelo esa fyewyi, kushi dei-dei enya nho n cei lo n hakalayi n na bai n zaho ta gwoho oho rawanin.<verse eid="REV 3:11"/></para>
  <para style="p">
    <verse number="12" style="v" sid="REV 3:12"/>“Oza n wa gyi nasara, miɓa ze wo jigo n mi Shekwoyi yakun, nyaho ta bwawon wo ta shagmin nyalo-nyalo miɓa ka emi Shekwoyi eye tu n wo, wa ze ekni ɓi n emi Shekwoyi aba. Woɓei bwa emi eye n katu n wo.<verse eid="REV 3:12"/></para>
  <para style="p">
    <verse number="13" style="v" sid="REV 3:13"/>“Fa oza n wo n na atnubuai wa wo oɓo n Zafun gna a Ikklisiya.”<verse eid="REV 3:13"/></para>
  <para style="p">
    <verse number="14" style="v" sid="REV 3:14"/>Ka wasikaye ga ikklisiya tukwoda n Lawudikiya: “Tnu-tnuye gmi n oza aba nu n wo gni agni n kalayi, Seida zhinyi egbe nuyi, gaiciya dayi (n na anya vinya nɓa nyi, kwo ɓei nyi, kwo n kwoye ɓeɓe lo) Shekwoyi nyazhin yi kmisunyi.<verse eid="REV 3:14"/></para>
  <para style="p">
    <verse number="15" style="v" sid="REV 3:15"/>“Mi kpe hoyelo sarai, hoto pyena lon, hoi to fu-fui lon. Awo mi pwa ngye ho ye gunna lo kwo n fufuyi. <verse eid="REV 3:15"/><verse number="16" style="v" sid="REV 3:16"/>Amma shi ho wolo bwala-bwala n u nyi, mi ɓa kunho ya n emi egbe. <verse eid="REV 3:16"/><verse number="17" style="v" sid="REV 3:17"/>‘Ha cige, ʼmin nyabwayilo, n na anya, vinya n mi n cei pma.’ Hota kpelo ge dna n Zafun ho zhin wyekwoyi nu, enya sun-sun nyan, wyebuai, bwotoloi n.<verse eid="REV 3:17"/></para>
  <para style="p">
    <verse number="18" style="v" sid="REV 3:18"/>“Omi shaula nho aba okwonu ha si zinariya hin-hin n mi, n na alakwo pmiaya n ena yi, nsayi nu nho ɓa ze nyabwayi, hi-hin, Hasi n mi, a je abui n gyi-gyi-yi, n nabai n hota gni n bwotolo yin, n vinyikwo yin, ha bwa shigbe n mi kwa kaho awyesan gna, kwa jeze ɓeho n wyeba gyei. <verse eid="REV 3:18"/><verse number="19" style="v" sid="REV 3:19"/>Mi zhin ma ta ozaho-zho yi nmi ye, ntu ce nu nɓa ta ho, akpe ha je ze n ɓenukwoyi zokwo, ha zan aɓo shin nɓa zhin Shekwoyi nya.<verse eid="REV 3:19"/></para>
  <para style="p">
    <verse number="20" style="v" sid="REV 3:20"/>“Shiwye esa la mi sun gni n na abokun mi, mi-i lu, oza-ho-zaho-yi n wa wo mi yiwo wa gu abaya, mi ɓa ɓe dawo ya zhin zumunta n woi, owo n miyi. <verse eid="REV 3:20"/><verse number="21" style="v" sid="REV 3:21"/>Mi ɓa ye zaho-zahoi n wa gyi nasara wa sasetu n miyi n mi akujara-ebenya shi mi ɓei sase tu n gnisun n mi Dada nyi n mi ɓei gyi nasara nyi. <verse eid="REV 3:21"/><verse number="22" style="v" sid="REV 3:22"/>Fa zaho-zahoyi n wo wo atnubua ɓo wa wo oɓo n Zafun gna a eklisiya.”<verse eid="REV 3:22"/></para>
  <chapter eid="REV 3"/>
  <chapter number="4" style="c" sid="REV 4"/>
  <para style="s1">Oshe A Bokunmi Nguyagni</para>
  <para style="p">
    <verse number="1" style="v" sid="REV 4:1"/>A Shi mi ɓei shi awye ma gye abokunmi n guya gni n she, mawo begye n mi ɓei shinwo nyi, kwo ɓei wo n gye abye knaknaci yakwo, kwa daɓo n miyi kwa ci ge, “Ɓe ya ma wu ho aɓo nɓa ɓa zhin n na abye.” <verse eid="REV 4:1"/><verse number="2" style="v" sid="REV 4:2"/>Nsayi-sayi, mi dna n zafun, n ɓo n eshe ma gye, okwo mwa-mwa, esushikpe-gye n zahoi sasetu nkwo. <verse eid="REV 4:2"/><verse number="3" style="v" sid="REV 4:3"/>Ena buzangna yakwo ɓei kun n owo n gye ɓa kun n diamond na bmiya yi, n Shanyin-pmana yi kwoi bmiyana n shewo shinkpegye gun. <verse eid="REV 4:3"/><verse number="4" style="v" sid="REV 4:4"/>Esu ashinkpegye a ɓiyi n gun shiba cei anyi n she Esu Shinkpegye dnagmayi gun, n na atukwodai ʼshiba-cei-anyi n sase kpe n ɓa, n na ajei kpe n bui-bui n rawani zinariya nya yi wan n ɓa tukwo. <verse eid="REV 4:4"/><verse number="5" style="v" sid="REV 4:5"/>O gma-na bmiya n ogma-wyisai ɓei kun n wo Shinkpegye, a begye ɓei fi n ogmawyisai. Nwo shikpegye abye, afitila n gun tnaba n wan enazhi, ɓa zhin misali Zafun ngun tnaba Shekwoyi anya. <verse eid="REV 4:5"/><verse number="6" style="v" sid="REV 4:6"/>N nuwan yakwoyi n wu ngye cristal kwoyi kun n shinkpegye-esu nya. Anya awye-wyeyi n gun anyi n zhi n wo shinkpegye aba, n na aba ngun anyi, ɓai ɓe n na awyei, avun n abye yi. <verse eid="REV 4:6"/><verse number="7" style="v" sid="REV 4:7"/>Nya wye-wyeyi kmisunyi ɓei wu ngye gaba, bayi ɓei wu n gye nakwo ɓiyi, tayi ɓei n na awyebai n gye gbagyiza. Nyiyi n wu n gye zunkwo n na abminai laya ngye kwo gye afu. <verse eid="REV 4:7"/><verse number="8" style="v" sid="REV 4:8"/>Doho-dohoi n na anya a wye-wyeyi ye n na abminai gyi ngun tnanyi, oɓa abmina atasinya n fuya n na awyei, sukwo n nyipyei ɓai ci ge Gyi-gyi-yi, gyi-gyi-yi, gyi-gyi-yi Dagayi Shekwoyi ikoda, oza n wo ɓei nyi, n wo lo, owoi nu zhin ɓeɓeyi.<verse eid="REV 4:8"/></para>
  <para style="p">
    <verse number="9" style="v" sid="REV 4:9"/>Esa n na Anya a wye-wyeyi a ga mwa-mwa, latu n godiyai n oza aba nwo tu n esu-shinkpegye, n wo n wye-wyeyi nyalo-nyalo nyi. <verse eid="REV 4:9"/><verse number="10" style="v" sid="REV 4:10"/>A tukwoda shiba cei anyi ye, ɓa miya zhi n wo abye ɓa gawo mwa-mwa, wye-wyeida nyalo-nyalo nya ɓa ya oɓa a rawani zhi n wo abye, ɓai kwo anyi ɓai cige. <verse eid="REV 4:10"/><verse number="11" style="v" sid="REV 4:11"/>O, Dagayi ho k uncelo ha gwo mwa-mwa n latuyi n ikoyi, gama ohonu na zhin anya vinya. Aɓei zhin ɓa ɓa bwa wye-wyeyi dna n ho ɓeye nu.<verse eid="REV 4:11"/></para>
  <chapter eid="REV 4"/>
  <chapter number="5" style="c" sid="REV 5"/>
  <para style="s1">Kugya N Littafi Yi</para>
  <para style="p">
    <verse number="1" style="v" sid="REV 5:1"/>Ma gye takarda n kmishi n za bwaizhe nwo sase tu n esul shinkpegye nyi, takarda n kmishi nya yi kafi n mi n ebmi yi, n cei gugui n na hatimiyi ngun tnaba. <verse eid="REV 5:1"/><verse number="2" style="v" sid="REV 5:2"/>Malaʼika kalada wa sawyi n begye lyakwoyi wa nyaɓo ge, “Nyikado nu kuncelo wa sa hatumi ye ya n takarda kmi-kmiyi, wa lokwoya?” <verse eid="REV 5:2"/><verse number="3" style="v" sid="REV 5:3"/>Ama to a bwa zaknayi n eshemi vinya, kwo dna n na anyi n wo kuncen, kwo dna n na a zafi n woɓa gu kwoya wa ba kwon.<verse eid="REV 5:3"/></para>
  <para style="p">
    <verse number="4" style="v" sid="REV 5:4"/>Ma ci bwi n bugba wunyi, ntuge zaho to lo n bwaho nwo kuncen wa gnayi oɓo n kwo kafin.<verse eid="REV 5:4"/></para>
  <para style="p">
    <verse number="5" style="v" sid="REV 5:5"/>Ama zaknayi n na a Tukwoda shiba cei anyi yi, wa gna mi ge, “Mila bwi fa gama gyewye! Gaba Yahuda ebye nya, Dawuda Gbegye, nku nasara gyi, woi ku wu ngye wo kun celo wa gu takarda kmi-kmiyi ye ya, wa bma kwo a hatimi tnabaye ya.” <verse eid="REV 5:5"/><verse number="6" style="v" sid="REV 5:6"/>Ma shi awye magye, Kugya n gni-agni-gni n a tukwoda shiba cei anyi yi abye, n esu shinkpegye n a nya awye-wyeyi abye, kugya yi n na acigusai kpe n ɓa ɓei wu wo n sadohoi. Wo n na amwai tnaba, n na awyeyi tnaba, n ɓa zhin misali n na Zafun ngun tnabai Shekwoyi anya, n na tnu n cei n sepa dohodohoyi n na anyi.<verse eid="REV 5:6"/></para>
  <para style="p">
    <verse number="7" style="v" sid="REV 5:7"/>Wa lakala ɓe abye wa gwo takarda kmi-kmiyi n za akun n wo ɓei sase tu n esu-shinkpegye nyi. <verse eid="REV 5:7"/><verse number="8" style="v" sid="REV 5:8"/>Shi wo ɓei gwo takarda kmi-kmiyi a tukwoda shiba cei anyi ho, ɓa yazhi n kugya yi abye, zaho-zahoi n ɓa mi n molo yi shi n Zinariya papai n tulare yifi, Shekwoyi aza aduwa. <verse eid="REV 5:8"/><verse number="9" style="v" sid="REV 5:9"/>Ɓa kwo anyi woi ge, “ho kuncelo I hala takarda kmi-kmiyi. Ha lo hatimi ya ha gu kwo ya. Gama aɓei la ho zun sha, oho ami n la aza si gaho n na abye vinya, ngye nyaga ntu n Shekwoyi ɓo. <verse eid="REV 5:9"/><verse number="10" style="v" sid="REV 5:10"/>Hoi la ɓa yezhi n ebemi, hoi ku ɓa ze a pristi ieyi Shekwoyi anya, ɓa ɓei gyi ebe tu n na anyi tukwo.”<verse eid="REV 5:10"/></para>
  <para style="p">
    <verse number="11" style="v" sid="REV 5:11"/>Dna n mi ɓewyegye, mawo amalaika n mwa-begye n na wye! Wyeyi dayi n na Tukwodayi, ɓai kwo anyi. <verse eid="REV 5:11"/><verse number="12" style="v" sid="REV 5:12"/>“Kugya n na aɓei zunsha. Wo kuncelo wa gwo iko, n kalai, n latuyi, n mwa-mwai n anabarka yi.<verse eid="REV 5:12"/></para>
  <para style="p">
    <verse number="13" style="v" sid="REV 5:13"/>“Nna vun mawo aza vinya n eshe nanyi yi, n na a zafiyi n ekni mi, n na anuwan yakwoyi ɓai gna, Anabarka, n mwa-mwai, n latu yi, n ikoi, zhin oza nya nu n wo sase tu n esu-shinkpegye nyi, n kugyai nyalonyaloi.” <verse eid="REV 5:13"/><verse number="14" style="v" sid="REV 5:14"/>Awye-wyeyi da ɓai ci ge, Amin. A tukwodayi shiba cei anyi ɓai yazhi nwo abye ɓai ga wo mwamwa.<verse eid="REV 5:14"/></para>
  <chapter eid="REV 5"/>
  <chapter number="6" style="c" sid="REV 6"/>
  <para style="s1">Bewyegye Adokwo Nya</para>
  <para style="p">
    <verse number="1" style="v" sid="REV 6:1"/>Shi mi ɓei shi awye, ma gye kugyai lo hatimiyi kmisunyi ya. Wa ya takarda kmikmiyi leya, zaknayi n na awye-wyeyi da n gun anyi yi mi. Wa sa ewyi n begye yi wo ngye ogma wyisa, wa ci ge, “Ɓe.”<verse eid="REV 6:1"/></para>
  <para style="p">
    <verse number="2" style="v" sid="REV 6:2"/>Ma shi awye magye dokwo buyi gni n mi abye, okwo gunyi n taishi, n rawani yi wan n owo tukwo, wa gun wa gmiyalo, wo sun a kun, woi gyi nasara n akun yi mwa begye.<verse eid="REV 6:2"/></para>
  <para style="p">
    <verse number="3" style="v" sid="REV 6:3"/>Nna vun wa lo hatimi bayi takarda kmi-kmiyi nya ya, wa lokwoya. Mawo wye-wyeyi da bayi woi cige, “Be.”<verse eid="REV 6:3"/></para>
  <para style="p">
    <verse number="4" style="v" sid="REV 6:4"/>Nsa deye dokwo byei nu ɓei gmi ɓe. Aga kwo gunyi ebe yakwo n mwakpa, n ikoi wa bugbafu n na anyi la ya wa ɓe n bugba zhiyi, okun n azawuyi ɓa cepwo n na aba vinya. <verse eid="REV 6:4"/><verse number="5" style="v" sid="REV 6:5"/>Esa nwo ɓei la hatimi tayi ɓaya mawo wye-wyeyi da tayi woi ci ge “Be.” Ma gye Dokwo zhiyi, okwo gunyi n na anya mwiyai shi n owo akun. <verse eid="REV 6:5"/><verse number="6" style="v" sid="REV 6:6"/>Begye kwa gmi n na awyewyeyi dayi mi kwa ci ge, “Bredi sule gmanyi nu, mudu ngun ata barley nya sule gmanyi nu, amma olive emi n anab-nuwan yi to lon.”<verse eid="REV 6:6"/></para>
  <para style="p">
    <verse number="7" style="v" sid="REV 6:7"/>She aɓei lo hatimi nyiyi ya, mawo wye-wyeyi da nyiyi woi gna, “Be.” <verse eid="REV 6:7"/><verse number="8" style="v" sid="REV 6:8"/>Nsa deye ma gye dokwo sawyi-sawyi yi, okwo gunyi eye efinu, n dokwo doi viwo n na avun ai yi ge Anapi a gaɓa ikwo tu n na anyi sopa ngun anyi wa wu n okunyi, n mikun yi, n nyasan yi n na anya fwanyai.<verse eid="REV 6:8"/></para>
  <para style="p">
    <verse number="9" style="v" sid="REV 6:9"/>Shiwo ɓei lo hatimi tnuyi ya, ma gye bagadi, n kwo sinta magye awye-wyeyi azanya n na ɓei wu ɓa ntu Shekwoyi Ɓeda waʼazi zhin ɓo, ntu n oɓa gbenu ɓo dna n seida zhin. <verse eid="REV 6:9"/><verse number="10" style="v" sid="REV 6:10"/>Ɓai yi Dagayi n begye kalayi ɓai gna, “O Dagayi ikoda vinya, gyi-gyi-yi, gaiciya da, ho ɓei da anyi da owa n kni wyiyi nu, tu aɓo tukwo n ɓa ɓei zhin yi nyiʼa? Ho gba efi ami ta ga yi n kniwyi yiʼa, n na aza n ɓa fi n anyi nyiʼa?” <verse eid="REV 6:10"/><verse number="11" style="v" sid="REV 6:11"/>Aga zahozahoi n ɓami aje abui-bui, a gna ɓa ge, ɓa sun esa fyewyi, sai aku oɓa azaje wu n anyi, nɓa zhin Yesu afyenu nyi, ɓa ku ɓe da ɓa.<verse eid="REV 6:11"/></para>
  <para style="p">
    <verse number="12" style="v" sid="REV 6:12"/>Ma shi awye shi wo lo hatimi tnanyi yi ya, ekni kwa shan-shan n mwa, nyipyeyi kwa dna wyegma zhiyi, ngye eje zhiyi, epya kwa wu n byei-byei ngye ami. <verse eid="REV 6:12"/><verse number="13" style="v" sid="REV 6:13"/>Nsai akpasu n eshe ɓawu ngye ɓa kaya n gye shi ese yakwo zhin kwa, ka gbayi tna ɓiyi ya nyi. <verse eid="REV 6:13"/><verse number="14" style="v" sid="REV 6:14"/>Eshe bmana kwa duya ngye a kmi pece, Epe doho-doho n na museyi vinya ɓa shan-shan ɓa cetala. <verse eid="REV 6:14"/><verse number="15" style="v" sid="REV 6:15"/>Asu vinya n na anyi, n na a tukwoda yi, n na anyabwayi, n na aza yakwoi n soja, n na azayi vinya, a yakwo n na aɓiyi, a fyenu n na dagayi, ɓa so ɓahin fi n na a kuta bmi n na ape bmi yi, <verse eid="REV 6:15"/><verse number="16" style="v" sid="REV 6:16"/>Ɓai ci bwi kpe ape ge ɓa wu ɓa, ɓai gyiwye ɓai ci ge, “Kaya kpe yi, fya soyi n oza awyeba nwo tu n esu-shinkpegye nyi, n kugya minagyi yi. <verse eid="REV 6:16"/><verse number="17" style="v" sid="REV 6:17"/>Ntuge nyipyeyi yakwo oɓa minagyi nya n la ɓe, nyikadonu ɓa pwo kwoʼa?”<verse eid="REV 6:17"/></para>
  <chapter eid="REV 6"/>
  <chapter number="7" style="c" sid="REV 7"/>
  <para style="s1">Shekwoyi Bara Gaiciya Nya</para>
  <para style="p">
    <verse number="1" style="v" sid="REV 7:1"/>Ma gye a Malaika ngun anyi n gni agni zhin n anyi abwakwonu n gun anyi, ɓai hana n esei ge kwo to cin n na anyi, n na bai kwo fintolo ta shan-shan, a nuwanyi to ɓei ci aɓon, ɓa ku wo pi-pi-pi. <verse eid="REV 7:1"/><verse number="2" style="v" sid="REV 7:2"/>Ma gye malaika do woi gmi n nyipyeyi kpe bwa, n Hatimi Yakwo Shekwoyi wye-wyeyi danya yi shi. Wa sawyi dna a malaika yi ngun anyi n na ɓei gaba iko ɓa ga anyi n na anuwan yakwoi nyasan nyi. <verse eid="REV 7:2"/><verse number="3" style="v" sid="REV 7:3"/>“Lakmi, to zhin nyaho kpan, to ga ekni, kwo anuwan yakwo, kwo a shinwan nyasa, sai yila Shekwoyi Hatimi tu n wo abara nyikunmi.”<verse eid="REV 7:3"/></para>
  <para style="p">
    <verse number="4-8" style="v" sid="REV 7:4-8"/>Aza ngun a kniyi nu ɓei bwa hatimi yeʼa? Mawo oɓa begye, 144,000 n Israila abye awo cei aba vinya.</para>
  <para style="li1" vid="REV 7:4-8">Yahuda 12,000 dubu awocei aba,</para>
  <para style="li1" vid="REV 7:4-8">Reuben 12,000 dubu awocei aba,</para>
  <para style="li1" vid="REV 7:4-8">Gad 12,000 dubu awocei aba,</para>
  <para style="li1" vid="REV 7:4-8">Asher 12,000 dubu awocei aba,</para>
  <para style="li1" vid="REV 7:4-8">Naftali 12,000 dubu awocei aba,</para>
  <para style="li1" vid="REV 7:4-8">Manase 12,000 dubu awocei aba,</para>
  <para style="li1" vid="REV 7:4-8">Simeon 12,000 dubu awocei aba,</para>
  <para style="li1" vid="REV 7:4-8">Lawi 12,000 dubu awocei aba,</para>
  <para style="li1" vid="REV 7:4-8">Issakari 12,000 dubu awocei aba,</para>
  <para style="li1" vid="REV 7:4-8">Zebulun 12,000 dubu awocei aba,</para>
  <para style="li1" vid="REV 7:4-8">Yusufu 12,000 awocei aba,</para>
  <para style="li1" vid="REV 7:4-8">Banyami 12,000 dubu awocei aba.<verse eid="REV 7:4-8"/></para>
  <para style="p">
    <verse number="9" style="v" sid="REV 7:9"/>Ndeye avun ma gye aza begye, n na ata mi aba ɓan n na abye vinya, n akniyi, n na nyitalai n gni agni zhin n esu-shinkpegye abye n kugyai, n na aje buyi kpe, n na a zunyi bwala yi shi n ɓa akun. <verse eid="REV 7:9"/><verse number="10" style="v" sid="REV 7:10"/>Ɓai sa ewyi n kalai, “Gni-gni gmi n eyi Shekwoyi abanu n wo tu n esu shinkpegye nyi n kugyayi.”<verse eid="REV 7:10"/></para>
  <para style="p">
    <verse number="11" style="v" sid="REV 7:11"/>Nsai amalaika vinya ɓa yezhi ɓai shegun esu-shinkpegye n na a tukwodayi n awye-wyeyi dayi ɓai yazhi ɓai ga Shekwoyi mwa-mwa. <verse eid="REV 7:11"/><verse number="12" style="v" sid="REV 7:12"/>Ɓai ci ge, “Amin, anabarka, mwa-mwa, ɓeyekpe, godiya, latu, Ikoyi, n kalayi zhin eyi Shekwoyi nyanu Nyalo-nyalo. Amin.”<verse eid="REV 7:12"/></para>
  <para style="p">
    <verse number="13" style="v" sid="REV 7:13"/>Nnavun zaknayi n na a Tukwodayi shiba cei anyi ho, wa nyami ge, “Ho kpe azayelo nɓanyi nɓa n na aje bui kpenyi, n na abai nɓa kun?”<verse eid="REV 7:13"/></para>
  <para style="p">
    <verse number="14" style="v" sid="REV 7:14"/>Maci ge, Awo, Shekwo Mwasa, mi gyiho wye, ha gnami. “Aza nyi n ɓa kun n wahala Dnagmayi, ɓala oɓa aje zhanya n bui-bui fi n kugya ami. <verse eid="REV 7:14"/><verse number="15" style="v" sid="REV 7:15"/>Cenu zhin ɓai zhi n Shekwoyi Esu-shinkpegye abye, ɓai zhinwo tnu-tnu n sukwoyi n nyipye dna n wo aduwa-nyakun. Oza nwo sasetu n Esu-shinkpeye nyi woɓa tuɓa ofun. <verse eid="REV 7:15"/><verse number="16" style="v" sid="REV 7:16"/>Mikun ta shan ɓa gun, kwo nuwan mikun, nyipyeyi ta shan ɓa won. <verse eid="REV 7:16"/><verse number="17" style="v" sid="REV 7:17"/>Gama kugya n wo gni n esushinkpegye abye nyi, wo ɓa gaɓa nyagyi, wa knaɓa wa lo nɓai n Nuwan wye-wyeyi nya aba. Shekwoyi ɓa wunɓa awyenyi ya vinya.”<verse eid="REV 7:17"/></para>
  <chapter eid="REV 7"/>
  <chapter number="8" style="c" sid="REV 8"/>
  <para style="p">
    <verse number="1" style="v" sid="REV 8:1"/>Esa n kugya ɓei lo hatimi tnabai ya, aku ce pi fi n eshe mi ngye minti shita. <verse eid="REV 8:1"/><verse number="2" style="v" sid="REV 8:2"/>Ma gye amalaika tnaba nɓa zhi Shekwoyi abye nyi, a ga ɓa a mwayi ngun tnaba.<verse eid="REV 8:2"/></para>
  <para style="p">
    <verse number="3" style="v" sid="REV 8:3"/>Nnavun malaika nwo n Zinariya shapai shinyi wa ɓe wa gni n bagadi I aba a gawo a tulare ge wa gmi kwo aje n Shekwoyi aza aduwa yi, wa ze kpe n bagadi zinariya nya n esushinkpegye abye. <verse eid="REV 8:3"/><verse number="4" style="v" sid="REV 8:4"/>Tulare yiho ashin kwo ɓedo n Shekwoyi aza wyegyi yi nyi, kwa gunlo Shekwoyi aba daga bagadi aba n malaika ɓei zekwoya kpe. <verse eid="REV 8:4"/><verse number="5" style="v" sid="REV 8:5"/>Nna vun malaika wa ce ena n bagadi wa fi kwo n shanpa wa zekwoya kpe n anyi ogma bmiya, anyi ɓa shan-shan.<verse eid="REV 8:5"/></para>
  <para style="p">
    <verse number="6" style="v" sid="REV 8:6"/>Nnavun, amalaika ngun tnaba n ɓa n na a mwayi tnabai shinyi ɓa zhin shiri ɓa bye a mwayi.<verse eid="REV 8:6"/></para>
  <para style="p">
    <verse number="7" style="v" sid="REV 8:7"/>Malaika kmisunyi wa bye owo mwayi aze agma-kuta ya n enayi, n gmi aje n amiyi fi n anyi. Anyi ajegna ngun ata. Kwa gwo ena shinwan ajegna ngun ata ena gyi ɓa n na agbe-gbe putuyi vinya.<verse eid="REV 8:7"/></para>
  <para style="p">
    <verse number="8-9" style="v" pubnumber="8,9" sid="REV 8:8-9"/> Malaika bayi wa bye wo mwayi, a she nyaho ya dna n ela ngye epe yakwo nagyiyi, kwa wun aya nuwan ajegna ngun ata ya, ela ajegna ngun ata kwa wu ngye ami, awyesala ajegna ngun ata ɓafi.<verse eid="REV 8:8-9"/></para>
  <para style="p">
    <verse number="10" style="v" sid="REV 8:10"/>Malaika tayi wa bye mwayi Kpasu yakwo nagyi yi kwa kaya n eshe tu anuwan n adnayi ajegna ngun ata. <verse eid="REV 8:10"/><verse number="11" style="v" sid="REV 8:11"/>Ayi kpasuyi ge, “Bedobedoyi,” ntuge kwo ɓei fi emwi a nuwan ajegna ngun ata, aza n mwa begye ɓafi.<verse eid="REV 8:11"/></para>
  <para style="p">
    <verse number="12" style="v" sid="REV 8:12"/>Malaika nyiyi wa bye owo mwai, n sai-sai yi, nyipyeyi ajegna ngun ata kwa dnawye-gma n epya yi n na akpasu ajegnayi ngun ata, n na abai nyipyei a dna wyegma sukwo kwa gna wyegma dna-dna. <verse eid="REV 8:12"/><verse number="13" style="v" sid="REV 8:13"/>Shi mi ɓei shi awye magye zunkwo, nkwo gmanyi n na anyi bmana, kwoi sa ewyi n begye kalai ge, “owyi-owyi, owyi n na aza aba nɓa fi n na anyi nyin, ntu a na aɓo a nukwoyi ɓo n ɓa ɓelo esa fyewyi nyi, esa n na amalaika ngun ata-ka ɓa amwayi bye n ɓa cenyi.”<verse eid="REV 8:13"/></para>
  <chapter eid="REV 8"/>
  <chapter number="9" style="c" sid="REV 9"/>
  <para style="s1">Obwo Tnaceyi</para>
  <para style="p">
    <verse number="1" style="v" sid="REV 9:1"/>N navun malaika tnuyi wa bye owo mwayi, ma gye oza woi kaya n eshe dna n na anyi a gawo makuli obwo dnagmayi tna cei nya. <verse eid="REV 9:1"/><verse number="2" style="v" sid="REV 9:2"/>Shiwo ɓei gu kwoya, awu ɓa kun ya ngye apinagyi yakwo ho, nyipyeyi n eseyi ɓa dna wyegma ntu n awui ɓo.<verse eid="REV 9:2"/></para>
  <para style="p">
    <verse number="3" style="v" sid="REV 9:3"/>Aɓo ɓa kun ɓe n awu yi a ga ɓa iko ɓa kni aza ngye anapisi. <verse eid="REV 9:3"/><verse number="4" style="v" sid="REV 9:4"/>A gna ɓa ge ɓato kni agbe-gben, kwo shinwan doho-dohoyin, amma ɓa kni aza nɓa to n Shekwoyi hatimi yi tulo n ɓa nyikunmin. <verse eid="REV 9:4"/><verse number="5" style="v" sid="REV 9:5"/>Ato ɓei ye ge ɓa wu ɓan, amma ɓa wuɓa anyi apya ngun atnu shi napisin san n wu nyi. <verse eid="REV 9:5"/><verse number="6" style="v" sid="REV 9:6"/>Dna anyipyeyihi mi, aza ɓei zhin atna ɓa wu ɓahin, ama ɓato ɓei min efi to ɓei ɓen. Ɓa ɓei ye ɓa fi, amma efi ɓo la busi.<verse eid="REV 9:6"/></para>
  <para style="p">
    <verse number="7" style="v" sid="REV 9:7"/>Aɓo hi ɓo wu ngye a dokwo n na zhin-zhinyi n gye ɓa lo kun, N na anya hoi kpe n ɓa tukwo n gye rawani zinariya nya, oɓa awyeba wu ngye aza nyikwoci nya. <verse eid="REV 9:7"/><verse number="8" style="v" sid="REV 9:8"/>Oɓa oyi n mwakpa ngye anyi-kwoza nya, oɓa anyikna n wu ngye a gaba nya. <verse eid="REV 9:8"/><verse number="9" style="v" sid="REV 9:9"/>Ɓa n na akpata yi shi ngye asunkna, oɓa abmina yi ci aɓo ngye a karusa kunsun nya lo okun. <verse eid="REV 9:9"/><verse number="10" style="v" sid="REV 9:10"/>Ɓa n na a zhin-zhin yi gyi ngye anapisi n ɓa sesiyi, oɓa kala ɓa ce oza apya ngun atnu fi n ɓa sesi yi nu. <verse eid="REV 9:10"/><verse number="11" style="v" sid="REV 9:11"/>Oɓa esu nu zhin Esu obwo tnacei nya n na yiwo Ibranaciyi nge, Abaddon, n Helenanciyi Apollyo n, (n Nasara gbei Nyawunya yi.)<verse eid="REV 9:11"/></para>
  <para style="p">
    <verse number="12" style="v" sid="REV 9:12"/>Azhin gmanyi nku zo nu, acelo n gun aba.<verse eid="REV 9:12"/></para>
  <para style="s1">Azafun Nukwoyi Ngun Anyi</para>
  <para style="p">
    <verse number="13" style="v" sid="REV 9:13"/>Malaika tnanyi yi wa bye owo mwayi, ma wo begye kwoi daɓo n na amwayi ngun anyi n ɓa gyi n bagadi zinariya nya n kwo gmi n Shekwoyi esu-shinkpegye abye nyin. <verse eid="REV 9:13"/><verse number="14" style="v" sid="REV 9:14"/>Woi gna malaika tnayi yi, “Lo aljanu yakwoya n gun anyi n na ɓai pa kpe n ola yakwo Affaratis nyi.” <verse eid="REV 9:14"/><verse number="15" style="v" sid="REV 9:15"/>Aɓei zhin shiri zhi ntu n eye ye ɓo nu, n epya yi n nyipyeyi n esayi. Nsai ye, a loɓaya ɓa wu azanyi kwoci ajegna ngun ata nu anyi. <verse eid="REV 9:15"/><verse number="16" style="v" sid="REV 9:16"/>Ɓa ye a soja zhi miliyan tagyi n gun aba, (200,000,000) mi ɓei ku wo shi ɓaɓei nyi n sun.<verse eid="REV 9:16"/></para>
  <para style="p">
    <verse number="17-18" style="v" pubnumber="17,18" sid="REV 9:17-18"/> Magye oɓa adokwo ɓai gnami, dna n mi begye, oɓa gunyi n na akpata byei shi adoho wu ngye anyi – a doho wu ngye bmina-bmina, ena n adokwo tukwo nwu ngye agaba nya, awu n ena yi, n sulfa nagyi ɓai kun n ɓa egbe, ɓa wu aza ajegna gun ata vinya. <verse eid="REV 9:17-18"/><verse number="19" style="v" sid="REV 9:19"/>Oɓa iko efi nya to ɓei nyi n ɓa egbe nu gmanyin, ama n ɓa sesiyi, gama oɓa asesi yi ɓei wu ngye awa tukwo nu kpewu, kwoi sa aza har efi.<verse eid="REV 9:19"/></para>
  <para style="p">
    <verse number="20" style="v" sid="REV 9:20"/>Amma aza nɓa ɓei ce zhin n wye-wyeyi n nato wuɓa n nɓa anyasan dna-gmai yin, to ɓa ye ɓa ga Shekwoyi mwa-mwan. To ɓa na alijanu bauta zhin ɓon, kwo oɓa ashan n ɓa zhin n zinariya yi n azurfa yin, n sinkna byei, n na akutayi, n na ashinwan yin, n ɓa ta mi n zan-zan kwo ɓa daɓon. <verse eid="REV 9:20"/><verse number="21" style="v" sid="REV 9:21"/>To ɓa shan oɓa bugba do tu nɓa azokwo azawu nya, n aguzhenyi yi, anagbai n aviwyi yin.<verse eid="REV 9:21"/></para>
  <chapter eid="REV 9"/>
  <chapter number="10" style="c" sid="REV 10"/>
  <para style="s1">Shekwoyi Shiri Nku Nu</para>
  <para style="p">
    <verse number="1" style="v" sid="REV 10:1"/>Nnavun ma gye malaika yakwo woi kashi n eshe, enyi yi Shegunwo, n Shanyi-pmanayi shegun n wo tukwo, owo awyeba ɓai bmana n gye nyipyeyi, owo apita ɓai gwo ena. <verse eid="REV 10:1"/><verse number="2" style="v" sid="REV 10:2"/>Wo ɓei n takarda ɓiyi shi n kmi-kmiyi, wa tu owo pita bwaizhe nya n ola, wa tu owo pita bwai-pmi nya n anyi, <verse eid="REV 10:2"/><verse number="3" style="v" sid="REV 10:3"/>Wa sa wyi n kalayi ngye gaba bwi-ogma sawyi har abwa ngun tnaba.<verse eid="REV 10:3"/></para>
  <para style="p">
    <verse number="4" style="v" sid="REV 10:4"/>Esa n mi ɓei ye maka enya n ogma wyisayia da, mawo begye n eshe kwoi yi mi n ge, “To ka kwon”, Ata wu oɓa aɓeda ebmin.<verse eid="REV 10:4"/></para>
  <para style="p">
    <verse number="5" style="v" sid="REV 10:5"/>Malaika dnagmayi n wo gni agni-gni tu n nuwan n ekni yi nyi, wa la wo bwaizhe bwa wu n she. <verse eid="REV 10:5"/><verse number="6" style="v" sid="REV 10:6"/>Wa si nyasi, n ozai n wo n wyewyeyi nyalo-nyalo n wo ɓei zhin eshe n nyai n kwo dna n kwo nyin, n anyi yi n anya yi n ɓa fi n kwo vinya, n ola yi anyayi n ɓa fi kwo vinya, “Nge ato shan esa wun-yan. <verse eid="REV 10:6"/><verse number="7" style="v" sid="REV 10:7"/>Ama shi malaika tnabayi ɓei bye mwayi, n sayinu n Shekwoyi shiri-n kwo ɓei so shi tunyi n sapai kafin owo a bara anabi ɓei da kwo, kwo ɓa nu.”<verse eid="REV 10:7"/></para>
  <para style="p">
    <verse number="8" style="v" sid="REV 10:8"/>Njesun begye kwa gmi n eshe kwa daɓo n mi yi kwa cige, “Lo ho gwo takarda kmi-kmi yi n malaika dnagmayi akun, nwo gni a gni tu n nuwan n ekni yi nyi.”<verse eid="REV 10:8"/></para>
  <para style="p">
    <verse number="9" style="v" sid="REV 10:9"/>Malo owo aba wa gami takarda yi. Wa gna mi ge, “E, gwo kwo ha gyi kwo.” “Nkmisun yi kwo ɓa wo ngye osunu, amma esa n hami kwo, kwo ɓa pmiho nubo.” <verse eid="REV 10:9"/><verse number="10" style="v" sid="REV 10:10"/>Ma gwo kwo n wo akun, shiwo ɓei gnami, kwo ɓei da n mi egbe, ama kwa pmi mi nubo esa n mi ɓei mikwo n cei.<verse eid="REV 10:10"/></para>
  <para style="p">
    <verse number="11" style="v" sid="REV 10:11"/>Nnavun wa gnami, “Tile ha ye zhin anabci ɓe n na aza tukwo n mwa begye, n na akniyi, n abyeyi, n na asuyi.”<verse eid="REV 10:11"/></para>
  <chapter eid="REV 10"/>
  <chapter number="11" style="c" sid="REV 11"/>
  <para style="s1">Aku Shekwoyi Anabi Wu</para>
  <para style="p">
    <verse number="1" style="v" sid="REV 11:1"/>A gami busi nyamwi nya, a gnami ge milo mi mwi aduwa nyakun, wato Shekwoyi nyakun. “N nyakun omi nya yi n bagadi dnanyi, ma ba a sujada zhinyi. <verse eid="REV 11:1"/><verse number="2" style="v" sid="REV 11:2"/>Ama a gnami ge ato mwi akpeda ebmi nyan. Gama ala kwo ga abye do. Ɓa ɓei dna ezhi gyi-gyi-yi har apya shinyi-cei-aba. <verse eid="REV 11:2"/><verse number="3" style="v" sid="REV 11:3"/>Mi ɓei ga emi aseida-da ngun aba ɓa zhin anabci, anyipyei, dubu gmanyi n tagyi yi ngun aba n cei kpe shi tnanyi. (1,260) n na aje sakunyi kpe.”<verse eid="REV 11:3"/></para>
  <para style="p">
    <verse number="4" style="v" sid="REV 11:4"/>Anabi ngun aba ye nu zhin a zaitun ashinwan ngun aba, nna kandle busiyi ngun aba nɓa gni agni zhi n Shekwoyi anyi vinya nya abye nyi. <verse eid="REV 11:4"/><verse number="5" style="v" sid="REV 11:5"/>Oza n wa zhin atna wa wuba, ena ɓa kun n ɓa egbe kwa wu wo. <verse eid="REV 11:5"/><verse number="6" style="v" sid="REV 11:6"/>Ɓa n ikoyilo ɓa gu eshe to ogma zhin har aye ngun ata n tokunyi (3.5) shi ɓa ɓei zhin anabci. A pmi, ara n na anuwan yakwoyi ɓa ze ami, ɓa tnu n na anyasan a dnagmayi cici shi ɓa n cei pma.<verse eid="REV 11:6"/></para>
  <para style="p">
    <verse number="7" style="v" sid="REV 11:7"/>Esa n ɓa ɓei ku zo n ba seida yi aye ngun ata n tokunyi, oza nukwoyi n wo gmiɓe n obwotnanceyi nyi, wo ɓei ya okun n ɓayi, woi gyi nasara n ɓa tukwo woi wuɓa. <verse eid="REV 11:7"/><verse number="8-9" style="v" pubnumber="8,9" sid="REV 11:8-9"/> Oɓa anayi ɓei yakpe n Urushelima azokwo yakwo har anyipyeyi ngun ata n tokunyi (deidei nu n na yikwo ge Sodon kwo Masar) aba n na aɓei zun ɓa Dagayi dunyi. Ato ɓei ye ge zaho-zahoi wo bi ɓan, aza n mwa begye n na akni do, n ɓa ɓei ɓe ɓai gye ɓa nayi. <verse eid="REV 11:8-9"/><verse number="10" style="v" sid="REV 11:10"/>Aɓei sun n na anyi vinya, aɓei da aza n na ba vinya ɓai zhin aje cauta, ɓai yi aje ɓa yezhi ɓai dagma n tu n na anabi n gun abaye efi ɓo, gama ɓaku wahala gaɓa n mwa.<verse eid="REV 11:10"/></para>
  <para style="p">
    <verse number="11" style="v" sid="REV 11:11"/>Ama n anyipyeyi ngun ata n tokunyi avun, Zafun wye-wyeyi nya n kwo gmi n Shekwoyi aba nyi, kwo ɓei lo ɓa mi, ɓa kuka zhin n na agni aza ɓai wo edna n mwa. <verse eid="REV 11:11"/><verse number="12" style="v" sid="REV 11:12"/>N avun begye yakwo ɓei sawyi n eshe, nge, “Gunzhi ɓe,” ɓai kukala gun eshe oɓa nuwunyi gye.<verse eid="REV 11:12"/></para>
  <para style="p">
    <verse number="13" style="v" sid="REV 11:13"/>N esa gmanyi-i, anyi ɓei shan-shan ɓai wu ezhi yi ajegna ngun awo, kwoi wu aza dubu tnaba (7,000), n na vun aza nɓa ce zhi n wye-wyeyi ɓa ɓei wodna n mwa, ɓa ga Shekwoyi mwa-mwa, n wo dna n Eshe nyi.<verse eid="REV 11:13"/></para>
  <para style="p">
    <verse number="14" style="v" sid="REV 11:14"/>Owyi, bayi nla duya, ama tayi to shan zegnin.<verse eid="REV 11:14"/></para>
  <para style="p">
    <verse number="15" style="v" sid="REV 11:15"/>Gama n sayi nu n malaika tnabayi ɓei bye mwayi abegye yakwo ɓai da ɓo n eshe, nge, “Ebe anyi nya nsai ye zhin, eyi Dagayi nyanu n wo Kristi yi wa gyi ebe nyalo-nyalo.”<verse eid="REV 11:15"/></para>
  <para style="p">
    <verse number="16" style="v" sid="REV 11:16"/>A tukwoda shiba cei anyi nɓa sase kpe n ashinkpegye-esu nya n Shekwoyi abye nyi, ɓa yazhi ɓa ga wo mwa-mwa ɓai gna. <verse eid="REV 11:16"/><verse number="17" style="v" sid="REV 11:17"/>Yi zhin godiya, Dagayi Shekwoyi ikoda nwo nyi, n wo ɓei nyi, nsaye ho la ya ɓebegyi, n ho iko yakwo yi. <verse eid="REV 11:17"/><verse number="18" style="v" sid="REV 11:18"/>Akni vinya ɓa gyi minagyi n hoi, ama oho esa nyi n ho ɓa gyi minagyi nɓai, esa la si n ho ɓa da azafi owa, ha ga oho abara lada anabi n na azajei nɓa wo ho Eye dna, – dnagmayi n nawyi yi vinya, wa wu aza n ɓa ɓe n bwi-bwi yi n na anyi.<verse eid="REV 11:18"/></para>
  <para style="p">
    <verse number="19" style="v" sid="REV 11:19"/>N navum dna n eshe, a gu Shekwoyi aduwa nyakun ya, n na ɓa gyewo akwati alkawali nya. Ogma bmiya, kwoi sawyi agmakuta yakwoi ɓe, anyi ɓa shan-shan n asha-sha dnagmayi.<verse eid="REV 11:19"/></para>
  <chapter eid="REV 11"/>
  <chapter number="12" style="c" sid="REV 12"/>
  <para style="s1">Nyikwoza Nwo Ɓi Yi</para>
  <para style="p">
    <verse number="1" style="v" sid="REV 12:1"/>A gye oɓo wo-woyi n eshe n kwo wu aɓo n ɓa ɓa zhin, Magye nyikwoza n nyipyeyi kpe, n epyai zhi n wo apita sinta, n na a kpasu rawani yi kun ngun awo cei aba. N wo tukwo. <verse eid="REV 12:1"/><verse number="2" style="v" sid="REV 12:2"/>Woi gni n nuboi woi fi aku, nyasan kagna nyai sanwo, woi pmi owo kagna.<verse eid="REV 12:2"/></para>
  <para style="p">
    <verse number="3" style="v" sid="REV 12:3"/>Esa fyewyei Dragon byei-byei kwa gmiɓe n na tukwo yi gyi ngun tnaba, n na amwayi gyi ngun awo, n na a rawani yi kun n kwo atukwo agun tnaba. <verse eid="REV 12:3"/><verse number="4" style="v" sid="REV 12:4"/>Owo sesi kwa gni akpasu ajegna ngun ata wa yaɓa fi n anyi, wa gni agni n nyikwozayi abye, woi laga oɓi ma, n shiri yi zhin wa gyi oɓi yi n sahoi-sahoi n na mawo n cei. <verse eid="REV 12:4"/><verse number="5" style="v" sid="REV 12:5"/>Wa ma oɓi nugbayi n wo ɓa gyi ebe tu n na aza tukwo vinya, n ebwa kalayi a cewo pa, ga Shekwoyi n wo esu-shinkpegye yi. <verse eid="REV 12:5"/><verse number="6" style="v" sid="REV 12:6"/>Nyikwoza yi wa busi lo bmana, aba n Shekwoyi n cei zhiwo, wa shiwo bwa har anyi-pyeyi dubu gmanyi n tagyi gun aba n cei kpe shi tnanyi (1,260).<verse eid="REV 12:6"/></para>
  <para style="p">
    <verse number="7" style="v" sid="REV 12:7"/>Asun okun n eshemi, Mikaʼilu n na a malaikayi nɓa fi n owo sinta ɓa sun kun n Dragon yi n wo amalaika anukwoyi. <verse eid="REV 12:7"/><verse number="8" style="v" sid="REV 12:8"/>A gyi Dragon n okun yi, a nyawo ya n eshemi. <verse eid="REV 12:8"/><verse number="9" style="v" sid="REV 12:9"/>Dragon yakwoye, owa kwo-kwoi n na yiwo Guzhenyi n satan yi nyi, n wo dna anyi vinya kwoce nyi, a shewo ya dna n anyi ɓedo n wo amalaika yi.<verse eid="REV 12:9"/></para>
  <para style="p">
    <verse number="10" style="v" sid="REV 12:10"/>Navun, mawo begye kwoi sawyi dna n eshe, kwo-ku kma zhin, “Shekwoyi gni-gni, n ikoi, n ebei, n fukunci Kristi nyayi la ɓe n ya, gama owo n wo zhin ɓa sara n Shekwoyi abye n sukwoyi n nyipyeyi, alawo sheya dna n anyi. <verse eid="REV 12:10"/><verse number="11" style="v" sid="REV 12:11"/>Ɓa gyi nasara n wo tukwo n kugya ami yi nu, n ɓa seidayi gama ɓato ye ɓa wye-wyeyi m, ɓa gakwo ntu wo ɓo. <verse eid="REV 12:11"/><verse number="12" style="v" sid="REV 12:12"/>Fye dagma o, eshemi, ofye n fye zhin eshe aɓinyi. Ama aiya n fye aba aza nfye fi n anyi nyi, gama shetan n la ɓe dafye n minagyi yakwoi, Ntuge wo kpelo owo esa to ye kun lon.”<verse eid="REV 12:12"/></para>
  <para style="p">
    <verse number="13" style="v" sid="REV 12:13"/>Esa n shetan ɓei gye alawo sheya dna n anyi, wa nya nyikwozayi n wa ma oɓi nyi. <verse eid="REV 12:13"/><verse number="14" style="v" sid="REV 12:14"/>Ama a gawo a bwase n gun aba ngye zunkwo, wa gye afu lo bmana, aba n na cei zhin gni wo, aba n na ɓei shiwo bwa, ai guwo n owayi, Dragon, aye ngun ata n tokunyi. <verse eid="REV 12:14"/><verse number="15" style="v" sid="REV 12:15"/>Nuwan yakwo kwa kun n owa yi egbe, kwa zhe yalo nge kwo wan nyikwozayi, n na abai kwa wu wo. <verse eid="REV 12:15"/><verse number="16" style="v" sid="REV 12:16"/>Ama ekni kwa bma wo zhin kwa lo egbeya kwa sin nuwan yakwoyi. <verse eid="REV 12:16"/><verse number="17" style="v" sid="REV 12:17"/>Nnavun Dragon kwa gyiminagyi kwa nya owo aɓi-aje vinya n ɓa vi Shekwoyi owa ɓai gna ɓa zhin Yesu anya nu. Wa gni woi pmi n ola gbe.<verse eid="REV 12:17"/></para>
  <chapter eid="REV 12"/>
  <chapter number="13" style="c" sid="REV 13"/>
  <para style="s1">Nyawan-nyawan Aɓo Wowo</para>
  <para style="p">
    <verse number="1" style="v" sid="REV 13:1"/>Ma gye nyawan-nyawan ho kwoi gmi ɓe n nuwan-yakwo, n Ina aye awyebwo nyayi kakpe n amwayi ngun awo n a rawani n gun awoyi kun n kwo amwayi ngun awo, N na bara kugya nya aye yi kakpe n kwo atukwo doho-dohoi n ɓa mi kwoi sa Shekwoyi ye n cegyei n na akmiyi. <verse eid="REV 13:1"/><verse number="2" style="v" sid="REV 13:2"/>Nyawan-nyawanye wu ngye nakmi, ama n apitai wu ngye bear nya, n gaba, egbe yi gyi, Dragon kwa gawo wo iko, n esushinkpegye yi, n begyi dnagmayi. <verse eid="REV 13:2"/><verse number="3" style="v" sid="REV 13:3"/>Ma gye owo tukwo gmanyi n ciyitu, nkwo ta shan ɓin, ama, eciyi ho kwa ɓi. Ceʼa wo anyi vinya ntu n wo a tnu-tnu awo-woi ɓo n wo zhin nyi aza ɓa vi Nyawan-nyawan yi n dnai. <verse eid="REV 13:3"/><verse number="4" style="v" sid="REV 13:4"/>Ɓa ga Dragon mwa-mwa, ntuge wa gawo ikoyi pya, ɓai ga nyawan-nyawanyi mwa-mwa, ɓai gna, “Oza lo n kni bwa yi nu ngye owoʼa? Nkado ɓa mi wa sunkun n owo yiʼa?”<verse eid="REV 13:4"/></para>
  <para style="p">
    <verse number="5" style="v" sid="REV 13:5"/>Nna vun Dragon ho wa ga nyawan-nyawan kala n ge wo sa Dagayi eye n wyebwoyi, wa gawo iko wa gyi ebe tu n anyi tukwo apya shinyi cei aba. <verse eid="REV 13:5"/><verse number="6" style="v" sid="REV 13:6"/>N sai vinya wa tu Shekwoyi eye cegye n wo aduwa nyakunyi n azayi vinya nɓafi n eshe. <verse eid="REV 13:6"/><verse number="7" style="v" sid="REV 13:7"/>Dragon wa gawo iko wa sunkun n Shekwoyi azayi, wa gyi nasara nɓa tukwo, wa gyi ebe tu n na anyi tukwo vinya, n na abyei vinya, n na anyi. <verse eid="REV 13:7"/><verse number="8" style="v" sid="REV 13:8"/>A zanyikwoci vinya, na ato n ɓa aye yi kafi n kugya wu-wuyi Littafi wye-wyeyi nya kafin anyi zhi san, ɓa ga Nyawan-nyawan nukwoyi mwa-mwa.<verse eid="REV 13:8"/></para>
  <para style="p">
    <verse number="9" style="v" sid="REV 13:9"/>Ozaho-zahoyi n wo n na atnubua yi, wo la tnubua kna peceye. <verse eid="REV 13:9"/><verse number="10" style="v" sid="REV 13:10"/>Shekwoyi aza n na ɓai zhi n kurkuku ɓo, aɓei wanɓa, ai lo n ɓai, aza n na n ɓai zhi n efi ɓo aɓei wuɓa, Amma fyeto wo ednan, gama efye sa nyi hankuri nya n bugba kalayi.<verse eid="REV 13:10"/></para>
  <para style="p">
    <verse number="11" style="v" sid="REV 13:11"/>Nnavun magye nyafanya ho, kwoyi gmi n ekni, n na amwayi ɓiyi ngun aba, ngye kugya, n begye yakwoi ngye Dragon. <verse eid="REV 13:11"/><verse number="12" style="v" sid="REV 13:12"/>Wa lo tnu-tnu n nyawan-nyawan ikoyi n eci n lawo ɓinyi, n wo ye anyi vinya ɓa ga wo mwa-mwa nyi. <verse eid="REV 13:12"/><verse number="13" style="v" sid="REV 13:13"/>Wo ɓei zhin aɓo wo-woyi, woi zhin ena kwoi kaya ɓe nshe zaho-zahoi woi gye. <verse eid="REV 13:13"/><verse number="14" style="v" sid="REV 13:14"/>Wa zhin aɓo awo-woyi ye wo ɓei mi wa dna aza kwoce n na aba vinya, wo ɓei mi woi zhin aɓo a wowoi ye esa vinya n Nyawan-nyawan kmisunyi gni woi gye wo. Waga aza wyidna n na anyi nge ɓa zhin Nyawan-nyawan kmisunyi dogbe, n na ɓei la wo wu waje lakala nyi. <verse eid="REV 13:14"/><verse number="15" style="v" sid="REV 13:15"/>A gawo izini nge wo ga zazhi-zhinye esun wa zhinkwo kwa da ɓeda. Nnavun nya zhin-zhinye kwa ga wyidna ge oza n wo to ga kwo mwamwan wafi.<verse eid="REV 13:15"/></para>
  <para style="p">
    <verse number="16" style="v" sid="REV 13:16"/>Wa ga gbe, dnagmayi n nawyi yi, nyabwayi n sanyi, fyenu n dagayi vinya ge aku eze tu zaho-zahoi n bwaizhe, kwo n nyikunmi. <verse eid="REV 13:16"/><verse number="17" style="v" sid="REV 13:17"/>Zahozahoyi ta bwa tnu-tnu, kwo wa si nyaho-nyahoyi n gni kwoho n tna tuze yin, n kwo nu zhin Nyawan-nyawan yi eye, kwo owo eye tuze. <verse eid="REV 13:17"/><verse number="18" style="v" sid="REV 13:18"/>Oɓo ɓednayi nyi sai oza zhin nubo nu kpa oza kpekwoye. Aza n ɓaɓa mi ɓa zhinkwo awyega okwo nu zhin tnanyi-tnanyi a ku ngun ata (666) wato tagyi tnanyi n cei kpe shi tnanyi cei tnanyi.<verse eid="REV 13:18"/></para>
  <chapter eid="REV 13"/>
  <chapter number="14" style="c" sid="REV 14"/>
  <para style="s1">Anyi Woiwoyi</para>
  <para style="p">
    <verse number="1" style="v" sid="REV 14:1"/>Nnavun magye kugya gni agni tu, n Sihiyona epe n gnisun n na azayi dubu tagyi n cei kpe shinyi cei anyi (144,000) nɓa ɓei nwo eye n wo Dada eye yi kakpe n ɓa anyikunmi nyi. <verse eid="REV 14:1"/><verse number="2" style="v" sid="REV 14:2"/>Ma wo kasun kwoi ci she, ngye anuwan yakwo kwo ngye ogma wyisa. Kwaya nu ɓei ko anyi ɓedo n na muloyi.<verse eid="REV 14:2"/></para>
  <para style="p">
    <verse number="3" style="v" sid="REV 14:3"/>Kwaya dnagmayi ye-aza dubu tagyi n cei kpe shinyi cei anyi, (144,000) ɓa kwo anyi woi-woyi, n Shekwoyi shinkpegye aba n na anya wye-wyeyi dai ngun anyi, n na tukwo dai shiba cei anyi, zaho to ɓei kpe anyi yen, sai aza dubu tagyi ncei kpe shinyi cei anyi yi ho (144,000). N na gni ɓa n na anyi nyi. <verse eid="REV 14:3"/><verse number="4" style="v" sid="REV 14:4"/>Gama ɓato tucegye lo dna n Zafun n gyigyi yi ngye aɓianyi-kwoyi n nato shin gyewan n ɓai n, ɓai vi kugya aba vinya n walo. Ala ɓa si n na aza mi n na anyi nge hadaya kni-kniyi Shekwoyi nya n Kugyai. <verse eid="REV 14:4"/><verse number="5" style="v" sid="REV 14:5"/>Ata ce akata fi ɓan, ɓato n laifi yi lon. <verse eid="REV 14:5"/><verse number="6" style="v" sid="REV 14:6"/>Magye malaika doho woi gye afu n na anyi bmana, n Nabari manayi shi, wa zhin aza waʼazi ba akni doho-doho, n na abyei, n na anyitalayi. <verse eid="REV 14:6"/><verse number="7" style="v" sid="REV 14:7"/>Woi sawyi woi gna, “Wo Shekwoyi dna, ha lawo mwa: mwa tu, gama esa lasi nwo ɓa sase tu ngye Alkali, ga wo mwa-mwa nwa zhin eshe n na anyi-i nyi, anuwan yakwo n na anyayi vinya nɓa fi n ɓa nyi.”<verse eid="REV 14:7"/></para>
  <para style="p">
    <verse number="8" style="v" sid="REV 14:8"/>Malaika doho wa viwo n na avun, n na anyi bmana woi gna, “Babila n la miya, kwola miya, ezhinyakwoyi gama kwo dna akni anyi nya kwoce, kwa dnaɓa asisi ɓo zhin n laifi yi n mwa.”<verse eid="REV 14:8"/></para>
  <para style="p">
    <verse number="9" style="v" sid="REV 14:9"/>Malaika tayi wa viɓa woi sawyi nge, “Ozaho-zahoyi n wo ga Nyawan-nyawan mwa-mwa nkwo gmi n nuwanyi, n wo nya zhin-zhin yi, wa gwo owo zetu, nwo nyikunmi kwo obwa. <verse eid="REV 14:9"/><verse number="10" style="v" sid="REV 14:10"/>Tile wa sin nuwan nukwoyi Shekwoyi minagyi nya, azekwo fi n tna buyi Shekwoyi kop minagyi nya, a ɓei gyi ɓa ena n sulfa yi, n wo amalaika gyi-gyi-yi abye n kugya yi. <verse eid="REV 14:10"/><verse number="11" style="v" sid="REV 14:11"/>Awu oɓa azhinya ɓa gun lo eshe nyalo-nyalo, ɓato ɓei shan sun n sukwoyi n nyipyeyi-gama ɓa ga Nyawan-nyawan mwa-mwa n wo nya zhin-zhin yi, ɓai la owo eye tuze gwo.” <verse eid="REV 14:11"/><verse number="12" style="v" sid="REV 14:12"/>Fa deye kwa ga Shekwoyi aza kala, ɓa zhin hakuri dna n wahala doho-dohoyi n nazhinyi, gama aza n ɓa mi zhi n kalayi dna n wo awyi-dnai vi, ɓai kpema Yesu, ɓa zhin aza gyi-gyi-yi nu. <verse eid="REV 14:12"/><verse number="13" style="v" sid="REV 14:13"/>Mawo begye n eshe bmana, n mi eshe kwoi cige, “Ka aɓeye kpe, esa n la si nsai n awo aza a fifiyi ɓa lo oɓa sun-sun, E, Zafun nu na da, ɓazhin anabarkada nu, gama nsaiye ɓaɓa sun n ɓa azhin, ntnu-tnuyi, gama oɓa atnu-tnu manayi viɓa lo har eshemi.” <verse eid="REV 14:13"/><verse number="14" style="v" sid="REV 14:14"/>Aɓo ɓa shando, magye a nyin bui-buyi n Zahoi sase tu n ɓa n wu ngye Yesu, n na ɓei yiwo ge, “Oza Nugun.” N Rawa ni Zinariya, nya yi kun n wo tukwo, n Limizhegye gyi-gyi-yi shi n wo akun.<verse eid="REV 14:14"/></para>
  <para style="s1">Okni Nyabye Ku Bi</para>
  <para style="p">
    <verse number="15" style="v" sid="REV 14:15"/>Nnavun Malaika gmiɓe n Aduwa nyakun wa yi wo, “Ya apma zhin n Limzhegye yi, gama esa n laho si ha ya do, gama ampanyi anyi nya n la ɓi.” <verse eid="REV 14:15"/><verse number="16" style="v" sid="REV 14:16"/>Nsai oza nwo sase tu n na anyi nyi wa dna limzhegye anyi, wa ye ampanyi zhi. <verse eid="REV 14:16"/><verse number="17" style="v" sid="REV 14:17"/>Ndeye avun malaika ho woi gmi n aduwanyakun n eshe n Limzhegye gyi-gyi-yi shi ce.<verse eid="REV 14:17"/></para>
  <para style="p">
    <verse number="18" style="v" sid="REV 14:18"/>Dna n sayi malaika, n wo n ikoi wa zo anyi n enai nyi, wa sawyi dna malaika nwo n Limizhegye shi nyi “Zhin akma n ho Limzhegye yi nsaiye, ha do anab shinwa anyi nya gama ɓa ku ɓi ntu n owa daɓo.” <verse eid="REV 14:18"/><verse number="19" style="v" sid="REV 14:19"/>Malaika ya limzhegye dna wa do anab wa yezhi n anab abazhinba, n Shekwoyi minagyi aba. <verse eid="REV 14:19"/><verse number="20" style="v" sid="REV 14:20"/>A dna anab n kwo aba zhinba nzhi yakwo avun, ami ɓa zeya ngye edna mile tagyi ngun aba (200) n lo-loyi n kwo ɓa si dokwo lunzami.<verse eid="REV 14:20"/></para>
  <chapter eid="REV 14"/>
  <chapter number="15" style="c" sid="REV 15"/>
  <para style="s1">Musa Anyi Ɓedo N Kugya Ɓi Yi</para>
  <para style="p">
    <verse number="1" style="v" sid="REV 15:1"/>Ma gye n eshe oɓo wowoyi, ai wu oɓo n kwo ɓelo. A tnu n na a Malaika yi ngun tnaba, ɓa ɓe anyi n anyasan a nukwoyi n kma-sun ngun tnaba. N na vun Shekwoyi minagyi kwa zo.<verse eid="REV 15:1"/></para>
  <para style="p">
    <verse number="2" style="v" sid="REV 15:2"/>Ma gye nyaho tazhi nmi abye n wu ngye ena n maganyi yi, n na azayi gni agni kpe, nɓa ɓo gyi nasara n Nyawan-nyawan nukwoyi n owo nya zhin-zhin yi, n wo tuzei n lambai, oɓa vinya n Shekwoyi amuloyi shi. <verse eid="REV 15:2"/><verse number="3-4" style="v" pubnumber="3,4" sid="REV 15:3-4"/> Ɓai kwo Musa anyi, Shekwoyi fyenu n kugya anyi yi, “Oho aɓo zhin-zhin Shekwoyi ikoda, oho azokwo vinya zhin ɓefyece nu n gaiciya yi, O, Esu esa vinya nya, nyikado nu tawo edna n ma, O Dagayi, wa la oho eye tun ma? Gama oho nu zhin gyi-gyiyi n ho gmanyi yi. Akni vinya ɓaɓe ɓa ga ho mwa-mwa, gama aku oho aɓo zhin manayi wu.”<verse eid="REV 15:3-4"/></para>
  <para style="p">
    <verse number="5" style="v" sid="REV 15:5"/>N na avun mashi awye ma gye aba gyi-gyi-yi vinya, n na aduwanyakun n eshe mi, n guya gni.<verse eid="REV 15:5"/></para>
  <para style="p">
    <verse number="6" style="v" sid="REV 15:6"/>A malaika ngun tnaba n na ɓei kniɓa ɓa ze anyasan anukwoi ya fi n na anyi ngun tnaba nyi, ɓa kunɓe n aduwa-nyakun yi, n na aje abuyi kpe lonen n (fan-fan yi) n tna cegye, n na a belt zinariya nyai pa n na agu. <verse eid="REV 15:6"/><verse number="7" style="v" sid="REV 15:7"/>Zaknayi n na a wye-wyeyi da n gun anyi yi ho, wa ga zaho-zahoi nɓa mi papa Zinariya nya n nu-nuyi n Shekwoyi wye-wyeyi da minagyi yakwoyi, n wo nyi nyalo-nyalo nyi. <verse eid="REV 15:7"/><verse number="8" style="v" sid="REV 15:8"/>Aduwanyakun n nung-ni n na wuyi n wo-ikoyi n mwa-mwayi, to zahozahoi wa mi wa lo ɓon, sai a malaika ngun tnaba yi, nku a nyasan nukwoyi ngun tnaba sheya fi n anyi.<verse eid="REV 15:8"/></para>
  <chapter eid="REV 15"/>
  <chapter number="16" style="c" sid="REV 16"/>
  <para style="s1">Amalaika Ngun Tnaba</para>
  <para style="p">
    <verse number="1" style="v" sid="REV 16:1"/>Mawo begye yakwo kwoi gmi n aduwa-nyakun kwoi daɓo n na amalaika tnabayi, “Fyelo n saiye fye ze a papa tnaba Shekwoyi minagyi nya ya fi n na anyi.” <verse eid="REV 16:1"/><verse number="2" style="v" sid="REV 16:2"/>Nlonu malaika kmisunyi wafa aduwa-nyakun wa ze papa kmisunyi yafi n anyi, a gbago, a cisa nukwoyi a sansanyi, ɓa kunkpe n na aza vinya, nɓa n Nyawan-nyawan lambayi lo ɓai ga wo mwa-mwa nwo nya zhin zhinyi.<verse eid="REV 16:2"/></para>
  <para style="p">
    <verse number="3" style="v" sid="REV 16:3"/>Malaika bayi wa zewo papa yafi n anuwan yako, ɓaku ze ngye oza fifiyi ami, anya vinya nɓa fi n na nuwan yakwo ɓaku fi.<verse eid="REV 16:3"/></para>
  <para style="p">
    <verse number="4" style="v" sid="REV 16:4"/>Malaika tayiwa ze owo papa yafi n na ala, n na adna ɓiyi vinya, ɓaku ze ami. <verse eid="REV 16:4"/><verse number="5" style="v" sid="REV 16:5"/>Mawo malaika a nuwanya woi gna, “Kwo wulo cewo shi ho tnu n wadaye pya yi, O, Oza Gyi-gyi-yi, nwo nyi wo ɓei nyi. <verse eid="REV 16:5"/><verse number="6" style="v" sid="REV 16:6"/>Gama aku ho aza gyi-gyi-yi n anabi yi wu ai ze oɓa ami ya fi n anyi, nsaiye, n kasun ho ka aza ami zeya nɓa ɓei wu Banyi, oɓa lada nu n kwo kunce n ɓai”. <verse eid="REV 16:6"/><verse number="7" style="v" sid="REV 16:7"/>Mawo malaika nwo gni n bagadi aba nyi woi gna, “E Dagayi, Shekwoyi ikoda oho tata wulo cewo dei-dei.”<verse eid="REV 16:7"/></para>
  <para style="p">
    <verse number="8" style="v" sid="REV 16:8"/>Nnavun malaika nyiyi wa ze owo papa ya kpe n nyipyeyi, kwa gyi aza ena n kwo ena yi. <verse eid="REV 16:8"/><verse number="9" style="v" sid="REV 16:9"/>Zaho-zahoi vinya okwo ena aku gyiwo, ɓa tu Shekwoyi eye ekni n wa tnu n na anyasan dnagmayi nyi, to ɓa shan oɓa bugba don n ɓa aɓe zhin yin, ɓa gawo mwa-mwan.<verse eid="REV 16:9"/></para>
  <para style="p">
    <verse number="10" style="v" sid="REV 16:10"/>Nna vun malaika tnuyi wa ze owo papa ya kpe n Nyawan-nyawan nkwo gmi n nuwanyi, a yakwo ebemi dna n wyegma, owo aviyi vinya ɓai gyi oɓa anyitala ntu n sansan ɓo. <verse eid="REV 16:10"/><verse number="11" style="v" sid="REV 16:11"/>Ɓa tu Shekwoyi eshe nya ekni ntu nɓa aci ɓo n nyasanyi, ama to ɓa ye abwi n ɓa aɓe nukwoyi zhin ɓon.<verse eid="REV 16:11"/></para>
  <para style="p">
    <verse number="12" style="v" sid="REV 16:12"/>Malaika tnanyi wa ze owo papa yakpe n ela dnagmanyi. Affratis kwo wo n na bai asu n ɓa nyin n gabas ɓa bwa zokwo ɓa duya n ɓa asojayi ɓa lo nyipyeyi shin bwa ntna wahala. <verse eid="REV 16:12"/><verse number="13" style="v" sid="REV 16:13"/>Ma gye azafun nukwoyi ngun ata n wu ngye adug-ba ɓai kun n Dragon egbe, n Nyawan-nyawan egbeyi, n owo Anabi Katayi egbei. <verse eid="REV 16:13"/><verse number="14" style="v" sid="REV 16:14"/>A zafun, aɓo wowoyi zhinyi ye, ɓa si egbe do n asu anyi nyayi vinya, ɓa yeba zhi ɓa sunkun n Dagayi n nyipyeyi yakwoyi owadawyi, Shekwoyi ikoda nya.<verse eid="REV 16:14"/></para>
  <para style="p">
    <verse number="15" style="v" sid="REV 16:15"/>“Fye wo, mi ɓei ɓe ntna esa; dnayi ngy evi, anabarkada nu aza vinya n ɓa kmimilo n ɓa nu ajei zhin shiri lo, ɓato n na a pmayi lo ɓai zan-zan n na bwotolo yin n vinyikwoyin.”<verse eid="REV 16:15"/></para>
  <para style="p">
    <verse number="16" style="v" sid="REV 16:16"/>Ɓa ye a soja anyi nya zhi vinya n aba n na yi Ibrananciyi nge, Arma-giddon, Magiddo Epe.<verse eid="REV 16:16"/></para>
  <para style="p">
    <verse number="17" style="v" sid="REV 16:17"/>Nnavun malaika tnabayi waze wo papa ya fi n ese, wyisa yakwo kwa gmi n aduwa-nyakun n eshe mi kwoi gna, “Aku zo zhin.” <verse eid="REV 16:17"/><verse number="18" style="v" sid="REV 16:18"/>Ogma sawyi kwa ci aɓo, kwa bmiyana, eknia shan-shan n nato shin kwo pya zhin dna n zanyi-kwoci asesemi n na anyin. <verse eid="REV 16:18"/><verse number="19" style="v" sid="REV 16:19"/>Ezhi yakwo Babila kwa gna aje ngun ata, azhi yakwo nɓa shegun ɓa miya laɓa n na anyi, nlo nu Shekwoyi wa pa Babila alaifi ɓo vinya n wo bugba mi, a tawo to a ce minagyi wan har owo minagyi kwa zo. <verse eid="REV 16:19"/><verse number="20" style="v" sid="REV 16:20"/>A muse vinya ɓa busiya laɓa, Ape vinya ɓa ɓaya. <verse eid="REV 16:20"/><verse number="21" style="v" sid="REV 16:21"/>A gma kuta a yakwo ɓakun n eshe, agma kuta n woshan, har laba tagyi ɓa kaya kpe aza n anyi, ɓa tu Shekwoyi ekni ntu n na agmakuta a nukwoyi ye ɓo.<verse eid="REV 16:21"/></para>
  <chapter eid="REV 16"/>
  <chapter number="17" style="c" sid="REV 17"/>
  <para style="s1">Nyikwoza Byei-byei</para>
  <para style="p">
    <verse number="1" style="v" sid="REV 17:1"/>Zaknayi n na amalaika n ɓa ɓei ze anyasan anukwoyi ya nyi, wa ɓe wa daɓo n mi yi, wa gna, “Ɓe ngnisum n miyi, ma wuho oɓo n kwo ye kwa bwa Karuwa Tawoɓo ye, n wo sase tu n na anuwan yakwo anyi nya nyi. <verse eid="REV 17:1"/><verse number="2" style="v" sid="REV 17:2"/>Asu anyi nya nku aɓo a nukwoyi zhin n woi. Aza n ɓafi n anyi nyi n ku wo nuwan nukwoyi sin, a ɓenukwoyi nya.”<verse eid="REV 17:2"/></para>
  <para style="p">
    <verse number="3" style="v" sid="REV 17:3"/>Malaika wa lami dna n Zafun, yalo bmana. Nɓo magye nyikwoza n sasetu n Nyawan-nyawan, n wu n byei-byei ciwu, n na atukwoyi ngun tnaba, n na amwayi gyi ngun awo, n nya yi kakpe nɓa, n ɓa tu Shekwoyi eye cegye. <verse eid="REV 17:3"/><verse number="4" style="v" sid="REV 17:4"/>Nyikwozai n jekpei kpe bmina-bmina ndohoi kpe ciwu, n nyigunyi zhin n Zinariya yi, n lu-lu manayi, n na akutabmiya-bmiya yi, n ebwe yi shi zinariya nya, n nunuyi n wye bwo yi, asisi nya, a cegye owo anagbai nya.<verse eid="REV 17:4"/></para>
  <para style="p">
    <verse number="5" style="v" sid="REV 17:5"/>A na a sigyi eye yi kakpe n wo nyikunmi, “Babila Dnagmayi, a karuwa ʼya n na Ashan yi n na gba vinya n na anyi mi.”<verse eid="REV 17:5"/></para>
  <para style="p">
    <verse number="6" style="v" sid="REV 17:6"/>Magye eje kwoi zhin nyikwozayi, eje aza gyi-gyi-yi ami nya, azafi Yesu anya n wa wu. Ma shiwo awye, ednayi womi.<verse eid="REV 17:6"/></para>
  <para style="p">
    <verse number="7" style="v" sid="REV 17:7"/>Malaika wa nyami ge, “Kninu zhin cei wo hoa? Miɓa wuho owo, ma wuho nyawan-nyawan n wo gun nyi, nya n wo zhin kwo dogbe. <verse eid="REV 17:7"/><verse number="8" style="v" sid="REV 17:8"/>Wo ɓei n wye-wyeyi ama nsaiye woto lon. Ama esafyewyi woɓa gmiɓe n bwokun tna cei, walo bwi-bwi nyalo-nyalo nya. N azai nɓa fi n anyi n ɓa aye to kafi lo n Littafi wye-wyeyi nya nyin, kafin a zhin anyi, ce ɓei woɓa nɓa ɓei gyewo n wo efi avun.<verse eid="REV 17:8"/></para>
  <para style="p">
    <verse number="9" style="v" sid="REV 17:9"/>“Nsaiye, zhin nubo n mwa, owo amwayi ngun tnaba zhin ezhi yakwoho nu, n mitu n ape ngun tnaba, aba n nyikwozaye sase nyi. <verse eid="REV 17:9"/><verse number="10" style="v" sid="REV 17:10"/>Ɓa zhin dogbe asu ngun tnabanu, ngun atnu nla miya, tnanyi yi gyi ebelo nsa ye, tnabayi to ɓe kpan, ama woto ɓei gyi ebe n mwasan. <verse eid="REV 17:10"/><verse number="11" style="v" sid="REV 17:11"/>Nyawan-nyawan ciwuyi ye n wa finyi, owo nu zhin esu nyimwanymwayi, woku ebe shin gyi ngnisun n na asu tnabai, woɓei gyi ebe n jesun n wo begyi bwabayi ye, avun woi lo a bwi. <verse eid="REV 17:11"/><verse number="12" style="v" sid="REV 17:12"/>Owo amwayi ngun awo zhin asu ngun awo nu, n ɓa to gyi ebe kpan, aɓei kni ɓa, ɓai gyi ebe esa fyewyi, ngnisun n woi. <verse eid="REV 17:12"/><verse number="13" style="v" sid="REV 17:13"/>Oɓa vinya ɓei tu obwa n takarda ɓoi gawo oɓa kala vinya n ikoi. <verse eid="REV 17:13"/><verse number="14" style="v" sid="REV 17:14"/>Ngnisun, ɓa ɓei sun okun n Kugyai. Kugya ɓei gyi nasara nɓa tukwo, gama owo nu zhin a dagayi Dagayi. Esu aje Esu, owo aza nu zhin ayi-yi-i a kni-kniyi, a gbenuyi.” <verse eid="REV 17:14"/><verse number="15" style="v" sid="REV 17:15"/>Anuwan yakwo, ala, n na adnai n nyikwozai sase tu nyi, ɓanu zhin aza vinya n na abyei vinya n na akniyi.<verse eid="REV 17:15"/></para>
  <para style="p">
    <verse number="16" style="v" sid="REV 17:16"/>Nyawan-nyawan byei-byei n wo amwayi ngun awo, zhin dogbe n na asu yi ngun awo n ɓa ɓei gyi ebe ngnisun n woyi – ɓa wun nyikwozai nu, ai cewo okun ai fawo n bwotoloyi ena kwoi gyi wo. <verse eid="REV 17:16"/><verse number="17" style="v" sid="REV 17:17"/>Gama Shekwoyi ɓei dnaɓa shiri nɓa nubo zhimi, shiri n kwo ɓanu wo beye. Ɓa ɓei gun egbe ɓa ga nyawan-nyawan byei oɓa ebegyi, n na abai Shekwoyi ɓeda kwa nu. <verse eid="REV 17:17"/><verse number="18" style="v" sid="REV 17:18"/>Nyikwoza yi n ha gye n ho ruya nyi, owonu zhin ezhi dnagmayi n kwo gyi ebe tu n asu anyi nya tukwo nyi.<verse eid="REV 17:18"/></para>
  <chapter eid="REV 17"/>
  <chapter number="18" style="c" sid="REV 18"/>
  <para style="s1">Ezhi Yakwo La Miya</para>
  <para style="p">
    <verse number="1" style="v" sid="REV 18:1"/>N deye avun vinya, ma gye malaika woi ɓe n She n begyi yakwoi, anyi ɓa bmiyana nwo mwamwayi.<verse eid="REV 18:1"/></para>
  <para style="p">
    <verse number="2" style="v" sid="REV 18:2"/>Wa sawyi n kalai, “Babila Dnagmayi nla miya, kwola miya, wola ze alijanu fiba, a guzhenyi a fazan zan ba, n zafun nukwoi dohodohoi. <verse eid="REV 18:2"/><verse number="3" style="v" sid="REV 18:3"/>Gama abye vinya n ku nuwan nukwoyi efinya owo aɓo nukwoi nya sin. Asu anyi nya n ku ɓahin dagma n woi, anyakunyi n ku ze anyanbwai ntu n wo nayida kala ɓo.”<verse eid="REV 18:3"/></para>
  <para style="p">
    <verse number="4" style="v" sid="REV 18:4"/>Mawo begye kwoi gmi n eshe kwoi gna, “Fye la kun n wo aba emi aza, fyeto ye ɓedo n wo alaifiyin, kada a tafe ɓedo n woi. <verse eid="REV 18:4"/><verse number="5" style="v" sid="REV 18:5"/>Gama owo alaifi n la tugbaga n lawu n eshe, Shekwoyi nku shiri zhin wa tawo ntu wo aɓe nukwoyi ɓo. <verse eid="REV 18:5"/><verse number="6" style="v" sid="REV 18:6"/>Zhin wo shi wa zhin ho, nduɓo, gbawo aɓe zhin-zhin nukwoyi ta zun ɓa. Wa ga aza ebwe bugba wunya, gawo lonu zunɓa. <verse eid="REV 18:6"/><verse number="7" style="v" sid="REV 18:7"/>Wola sase dna n nanyi do n agmadai, mwi kwo do n kasu n ibugbawunyi n anyi. Nsayi woi gma nge, ‘Mi zhin Sarauniya nu tu n mi esu-shinkpegye, mito zhin anyigbai banzanya nun, mi ta kpe bugba wun yen.’ <verse eid="REV 18:7"/><verse number="8" style="v" sid="REV 18:8"/>Ntuce nu bugba wun efi nya n bwiciyi, n mikunyi ɓei ɓefye aba n nyipyeyi gmanyi nu, ena yi gyiwo n sagmanyi yi, gama Dagayi zhin iko da nu n wo dawo owa nyi.<verse eid="REV 18:8"/></para>
  <para style="p">
    <verse number="9" style="v" sid="REV 18:9"/>“Anyi tukwoda nɓa dnabwa n wo aɓo nukwoyi a wyebwo nya zhinyi, ɓai dagma n wo alheri nyi, ɓa ɓei ciwo ebwi shi ɓa ɓei gye awu ɓai gmi n wo agusa. <verse eid="REV 18:9"/><verse number="10" style="v" sid="REV 18:10"/>Ɓa ɓei zhi n kpayi, ɓai vin n ednai, ɓai cibwi ge, ‘Owyi, Babila ezhi dnagmai n esa gmanyi nu n kwo kni zun aɓe.’<verse eid="REV 18:10"/></para>
  <para style="p">
    <verse number="11" style="v" sid="REV 18:11"/>“Anya siyi anyi nya ɓei cibwi, ɓai wun bugba ntu nwo ɓo, gama zaho to cegni lo wa si oɓa akayan. <verse eid="REV 18:11"/><verse number="12" style="v" sid="REV 18:12"/>Owonu ɓei zhinɓa anya siyi dnagmayi n zinariya, azurfa, akuta manayi, luʼu-luʼu yi, linen manayi, siliki, n eje byei-byei yi, n na shinwan sundayi, n na akaya yi n na zhin n dagba nyi-kna yi, n na shinwan nakwoyi, akaya yi n sinkna byei-byei yi, n sunkna zhiyi-zhiyi, n kuta manayi yi. <verse eid="REV 18:12"/><verse number="13" style="v" sid="REV 18:13"/>N yaji yi, ntulare yi, n emi yi, n luban yi, n anab nuwan yi, zaitun emi yi, n wyiluku luku-luku yi, n alkama yi, anakwo, na adoko, karusai n na afyenuyi, har ɓedo n na a zanyikwoci wyewyeyi.<verse eid="REV 18:13"/></para>
  <para style="p">
    <verse number="14" style="v" sid="REV 18:14"/>“Anya amanayi vinya n ɓa ɓo daho ɓa du, anyida n mwa-mwai n ɓa daho nyi ɓa ta jeho aba ɓen, ɓa du nyalo-nyalo.<verse eid="REV 18:14"/></para>
  <para style="p">
    <verse number="15" style="v" sid="REV 18:15"/>“Ntucenu anyakunyi, nɓa ze a nyabwai ntu n na anya deye kun ɓo nyi, ɓa ɓei zhi n kpai, ɓai wo wahala dna n ɓahin tukwo, ɓai cibwi ɓai fi aku. <verse eid="REV 18:15"/><verse number="16" style="v" sid="REV 18:16"/>‘Aiya, ezhi dnagmai, n bmiya ngye nyikwoza, n zhi-zhinyi n linen putu-putu yi, n eje bye-byei ciwu, n zhin-zhin yi n zinariya yi, n na a kuta manayi, n luʼu-lu-uyi. <verse eid="REV 18:16"/><verse number="17" style="v" sid="REV 18:17"/>N esa gmanyi yi ezhi yi nyabwa vinya n la wunya.’ Ayada vinya n aya tukwodai, n aya dnayi ɓa ɓei zhi n tagni. <verse eid="REV 18:17"/><verse number="18" style="v" sid="REV 18:18"/>Ɓai cibwi shi ɓa gye awu ɓai gmiya gun eshe, nge, ‘Nknibwayi nu n ezhi dnagmayi lo ngye deye pya?’ <verse eid="REV 18:18"/><verse number="19" style="v" sid="REV 18:19"/>Ɓa kpe abwitukun n ɓa tukwo, dna nɓa bugba wun, ɓai gna, ‘Ewyi, Ewyi, n ezhi dnagmayi aba, kwa zhinyi yi ze anyabwayi ntu n kwo nyabwa ɓo. Nʼsaiye n esa gmanyi yi ɓa ku bwi vinya.<verse eid="REV 18:19"/></para>
  <para style="p">
    <verse number="20" style="v" sid="REV 18:20"/>“ ‘Amma oho, O eshe, dagma n owo bwi-bwi, efye Shekwoyi aɓi, n na anabiyi n na amanzaniyi, gama Shekwoyi ku owa dawo gafye n sayi.’ ”<verse eid="REV 18:20"/></para>
  <para style="p">
    <verse number="21" style="v" sid="REV 18:21"/>Navun malaika yakwo, wala, kuta n wu n gye ata wyigwonya, wa shekwoya dna n nuwan yakwo, wa sawyi, “Babila ezhi dnagmai aɓa she kwoya, shi ma she kuta ye ya nyi. Kwa bwi n awyeba nyalo-nyalo. <verse eid="REV 18:21"/><verse number="22" style="v" sid="REV 18:22"/>Ata shan anyi begye wo n kwon, kwo amolo kwo amwayin, ata shan abwa ze doho-dohoi ze n ezhi yin, ata shan ewyi gwon. <verse eid="REV 18:22"/><verse number="23" style="v" sid="REV 18:23"/>Wyegma, wyegma okwo asukwo vinyal kwo fitila ato ɓei gye n kwo atagan n I jesun ato ɓei je amula a shan won, n na amula ɓa n na amula anyikwoyi begye dadayin. A kpe owo anyansiyi ye vinya n anyi, n wa dna anyi kwoce n wo aɓeyi-sunyi <verse eid="REV 18:23"/><verse number="24" style="v" sid="REV 18:24"/>Anabi n aza gyi-gyi-yi vinya n na aɓei wu ɓanyi, oɓa ami tulo n wo tukwo.”<verse eid="REV 18:24"/></para>
  <chapter eid="REV 18"/>
  <chapter number="19" style="c" sid="REV 19"/>
  <para style="s1">Aza Yezhi Agmada Nshe Mi</para>
  <para style="p">
    <verse number="1" style="v" sid="REV 19:1"/>Ndeye avun mawo deji kwoi ɓewyi n eshe, “Haliluya, la Dagayi tu, Gnigni gmi n Shekwoyi aba nu. Mwa-mwa n begyi zhin owo nya nu gmanyi. <verse eid="REV 19:1"/><verse number="2" style="v" sid="REV 19:2"/>Gama owo wada zhin ɓefyece nu n gaiciya yi. Wola karuwa yakwoi ta n wo ɓei tu anyi cegye n wo alaifi nyi, woi gba ta ga wo afyenu n na ɓei wu nyi.” <verse eid="REV 19:2"/><verse number="3" style="v" sid="REV 19:3"/>Oɓa begye aiwo njesun cici, ɓei kwo anyi ge, “La Dagayi tu! Awu owo nagyi nya ɓa gunlo eshe nyalo-nyalo.” <verse eid="REV 19:3"/><verse number="4" style="v" sid="REV 19:4"/>Atukwoda shiba cei anyi, n awyewyeyi dayi ngun anyi ɓa yazhi n kni ɓai ga Shekwoyi mwa-mwa, n wo sasetu n Esu-shinkpegye ɓai gna, Amin, Haliluya la Dagayi tu.<verse eid="REV 19:4"/></para>
  <para style="p">
    <verse number="5" style="v" sid="REV 19:5"/>Begye a gmi n Esu-shinkpegye kwa gna, “La eyi Shekwoyi tu, ofye owo abara vinya, dnagmayi n nawyi yi, n fye wowo edna nyi.” <verse eid="REV 19:5"/><verse number="6" style="v" sid="REV 19:6"/>Mawo aɓoci n jesun ngye aza begye ɓeda, kwo n gye anuwan yakwo n ɓaluya n na adnagbe, kwo ngye ogma wyisa yakwo, “La Dagayi tu. Gama Dagayi eyi Shekwoyi iko da vinya gyi ebe lo.” <verse eid="REV 19:6"/><verse number="7" style="v" sid="REV 19:7"/>Yi dagma ya nya agmada, ya gawo mwa-mwa, gama esa n lasi n na ɓa zhin buki kugya nya, owo mula nyikwo n la wohin zhin shiri. <verse eid="REV 19:7"/><verse number="8" style="v" sid="REV 19:8"/>Ala ye wo wa kpe linen n kwo du n gyi-gyi n bui-buyi n bmiya-bmiya yi. (Linen manayi zhin aɓe mana nu n Shekwoyi aza zhin). <verse eid="REV 19:8"/><verse number="9" style="v" sid="REV 19:9"/>Malaika wa ba ɓeda ye gami, “An, abarka da nu aza n na la ɓa yi ɓa ɓe kugya a buki aba.” Wa kma ɓeda ɓe nge, “Shekwoyi nu na dace.”<verse eid="REV 19:9"/></para>
  <para style="p">
    <verse number="10" style="v" sid="REV 19:10"/>Ma yashi nwo apita ma ga wo mwa-mwa, ama wa gna, lafa to zhin. “Gama mi zhin Shekwoyi fyenu nu n gye ho ce, n ho azajei a Yesu viyi, n ɓa zhin seida n ɓa gaiciya gayi n Yesu nyi.” Delili anabci ye nya vinya, n na ɓoi n ma wu ho nyi, ɓa zhin seida nu tu n Yesu tukwo.<verse eid="REV 19:10"/></para>
  <para style="s1">Asu Aje Su</para>
  <para style="p">
    <verse number="11" style="v" sid="REV 19:11"/>Nnavun ma gye eshe n guya gni n dokwo buyi gni agni gni n ɓo, ayi oza n wo ɓei sase tu n dokwo yi nyi ge, “Gbenuyi n Gaiciya yi” Oza nwo ta aza nyi, woi sun okun. <verse eid="REV 19:11"/><verse number="12" style="v" sid="REV 19:12"/>Owo awye wu ngye ena go-goyi n na rawani yi kpe nwo tukwo n mwa, n wo yei katu n nyikunmi n zaho ta kpe kwo yelon sai owo. <verse eid="REV 19:12"/><verse number="13" style="v" sid="REV 19:13"/>Wo n na ajei kpe n dafi n ami, ayiwo ge, “Shekwoyi Ɓeda.” <verse eid="REV 19:13"/><verse number="14" style="v" sid="REV 19:14"/>Akun sunyi n eshe vinya n na linen manayi kpe bmiya-bmiya yi vinya, ɓai viwo n kpe n adokwo buyi.<verse eid="REV 19:14"/></para>
  <para style="p">
    <verse number="15" style="v" sid="REV 19:15"/>Wo n ebe yakwo gyi-gyi-yi shi nwo egbe wa zun abye kni n cei, wa gyi ebe tu nɓa tukwo n sinkna bwayi, wa dna anab nuwan-piba Shekwoyi ikoda minagyi nya. <verse eid="REV 19:15"/><verse number="16" style="v" sid="REV 19:16"/>Nwo eye yi kakpe n wo jekpe n buzhi-kwo nge, “Esu aje Esu, Dagayi a dagayi aje nya.”<verse eid="REV 19:16"/></para>
  <para style="p">
    <verse number="17" style="v" sid="REV 19:17"/>Magye malaika gni agni gni n nyipyeyi za-za, woi sawyi ga alu vinya nge, “Fye ɓe, fya yezhi ntu Shekwoyi Dnagmayi buki ɓo! <verse eid="REV 19:17"/><verse number="18" style="v" sid="REV 19:18"/>Fye ɓe fya gyi asu abu, n na akun atukwoda abuyi n na bezhe yakwo yi, n na adokwo yi, n ɓa gunyi-i, n na azanyi-kwoci yi, adnagmayi n na ɓiyi-i alo-loi ya n na apapayi.”<verse eid="REV 19:18"/></para>
  <para style="p">
    <verse number="19" style="v" sid="REV 19:19"/>Nnavun magye, Nyawye-wyei Nukwoi, woi ye a gwomnati anyi nya zhi nɓa asojayi, ɓa sunkun n zai nwo tu n dokwo buyi nyi n wo akunsun yi. <verse eid="REV 19:19"/><verse number="20" style="v" sid="REV 19:20"/>A wan Nyawye-wyei n Anabi Katayi, n wo zhin aɓo wowoi esa n Nyawye wyei nukwoyi gni n cei nyi, aɓo a wo-woi nɓa dna aza kwoce n ɓa ɓei gwo Nyawye-wyei Nukwoyi zetu, n ɓa ga owo nya zhin-zhin mwa-mwa nyi, Oɓa ba Nyawye-wyeyi nukwoyi n wo anabi Katayi a sheɓa yafi n wye-wyeyi yi n ena zundna n kwo gyina n suffa yi nyi. <verse eid="REV 19:20"/><verse number="21" style="v" sid="REV 19:21"/>A wu ɓa akun sunyi vinya, n ebe yakwoyi n kwo dna n oza egbe n wo tu n dokwo buyi nyi. Alu anyi bmanaya vinya ɓa gyi ɓa abu nuboʼa kuɓa fu har eshakpi.<verse eid="REV 19:21"/></para>
  <chapter eid="REV 19"/>
  <chapter number="20" style="c" sid="REV 20"/>
  <para style="s1">A La Shetan Pa</para>
  <para style="p">
    <verse number="1" style="v" sid="REV 20:1"/>Nnavun magye malaika woi kashi n eshe n mabudi obwo tnacei nyai shi n na agma yakwoyi shi n wo akun. <verse eid="REV 20:1"/><verse number="2" style="v" sid="REV 20:2"/>Wa wan Dragon, owa kwo-kwoi, oza nukwoyi, Shetan, wa pawo n na agma yi har eye tagyi ngun awo, (1,000). <verse eid="REV 20:2"/><verse number="3" style="v" sid="REV 20:3"/>Wa shewo ya dna n obwo tnacei wa gu wa makuli dna, n na bai n wota dna abye kwocen sai aye tagyi ngun awo n la duya. Nnavun ai lowoya esafyewyi. <verse eid="REV 20:3"/><verse number="4" style="v" sid="REV 20:4"/>Nnavun magye esushinkpegye n na azai sase kpe n ɓai n na la izini ga ɓa ɓa dawa, ma gye a wye-wyeyi aza nya n na ɓei kmiɓa tukwo ya ntu nɓa seida Yesu nya ɓo, ntu n Shekwoyi ɓeda waʼazi zhin ɓo, n na azai n ɓato ga Nyawye-wyeyi mwa-mwa n owo nya zhin-zhin yin, to ɓa gwo owo zetu nɓa nyikunmi ko abwan. Ɓai ku wye-wyeyi jebwa ɓai gyi ebe ngnisun n Kristi yi har aye tagyi ngun awo (1,000).<verse eid="REV 20:4"/></para>
  <para style="p">
    <verse number="5" style="v" sid="REV 20:5"/>Kalaku n efi kmisunyi nu nyi, (azafi nɓa ce nyi ɓa to kukala kpan sai aye tagyi ngun awo n la duya). <verse eid="REV 20:5"/><verse number="6" style="v" sid="REV 20:6"/>Anabarkada nu n agyi-gyi yi aza nɓa bwa lo-lo dna n kalaku kmisunyi. Gama Efi Bayi to n ikoyi lo n ɓa tukwon gama ɓaɓa zhin a prist Shekwoyi anya n Kristi yi ɓai gyi ebe n woi har aye tagyi ngun awo.<verse eid="REV 20:6"/></para>
  <para style="p">
    <verse number="7" style="v" sid="REV 20:7"/>Shi aye tagyi ngun awo ɓei la duya ai lo shetan ya n wo kurkuku. <verse eid="REV 20:7"/><verse number="8" style="v" sid="REV 20:8"/>Wo; gmilo wo dna abye kwoce n na anyi wa yeɓa zhi gnisun, Gog n Magog yi, ɓa sun okun, aza begye, to ai shin ban, ngye amwi n ɓa kpe n ela gbe. <verse eid="REV 20:8"/><verse number="9" style="v" sid="REV 20:9"/>Ɓa ɓei gunlo ɓa duyalo bmana yakwo anyi nya ɓai she Shekwoyi aza gun, n ezhi ye-yei Urushelima nya, ama ena ɓei gmi n Shekwoyi aba kwoi gyi akunsunyi vinya kwoi wuɓa.<verse eid="REV 20:9"/></para>
  <para style="p">
    <verse number="10" style="v" sid="REV 20:10"/>Nnavun, Shetan nwa dnaɓa kwoce nyi ai shewo yadna n ena zundna n kwo gyi n sulfa yi nyi, aba n Nyawan-nyawan n Anabi katayi fi nyi, ai wu ɓa anyi n nyipyeyi n sukwoyi nyalo-nyalo.<verse eid="REV 20:10"/></para>
  <para style="p">
    <verse number="11" style="v" sid="REV 20:11"/>Magye esu-shinkpegye bui-bui, n zayi nwo sase tu n kwo, Anyi n eshe bmana yi ɓa busi n wo awyeba, ama to ɓa bwa abwi ban. <verse eid="REV 20:11"/><verse number="12" style="v" sid="REV 20:12"/>Ma gye azafi, adnagmayi n aɓiyi n gni a gni zhi n Shekwoyi abye, a gu a Littafi ya, n littafi wye-wyeyi nyai ɓe. A da azafi owa n nya yi nkwo kafi n na a Littafi yi mi, zaho-zahoi shiwa zhin n wu. <verse eid="REV 20:12"/><verse number="13" style="v" sid="REV 20:13"/>Anuwan-yakwo ɓa ga oɓa aza n ɓa ɓo wan, ekni n kwo azai n kwo gyi, A da zaho-zahoi owa shi wa zhin n wu. <verse eid="REV 20:13"/><verse number="14" style="v" sid="REV 20:14"/>Ashe efi n Hades yi ya dna n Anapi deye kwonu zhin Efi Bayi–Anapi Ena zundna. <verse eid="REV 20:14"/><verse number="15" style="v" sid="REV 20:15"/>Oza n na to gye owo eye kadna n litafi wye-wyeyi nyan a shewo ya dna n anapi–Ena zun–dna.<verse eid="REV 20:15"/></para>
  <chapter eid="REV 20"/>
  <chapter number="21" style="c" sid="REV 21"/>
  <para style="s1">Anyi Woiwoyi Nshe Woiwoyi-i</para>
  <para style="p">
    <verse number="1" style="v" sid="REV 21:1"/>N navun magye, anyi woi woyi (n tna ala) n eshe woi-woyi, gama anyi nsaiye nya n duya. <verse eid="REV 21:1"/><verse number="2" style="v" sid="REV 21:2"/>Omi Yohanna, magye, Ezhi Gyi-gyi-yi, Urushelima woi-woyi kwoi gmi n Shekwoyi aba n eshe kwoi shin zhi ɓe, nya bmiya-bmiya yi, ngye mula anyikwo n wo mula pa aba.<verse eid="REV 21:2"/></para>
  <para style="p">
    <verse number="3" style="v" sid="REV 21:3"/>Ma wo begye yakwo, kwoi gmi n esu-shinkpegye kwoi gna, “Shi awye Shekwoyi puwa lo n kunsun n na azai nsayi, wa sase n kunsun nɓai ɓa zhin owo aza, E, Shekwoyi nwohin tukwo wa sase dna nɓa atasin. <verse eid="REV 21:3"/><verse number="4" style="v" sid="REV 21:4"/>Wa wunɓa awyenyi ya n na awyeba vinya, efi ta shan sun, kwo bugba wun, kwo ebwi cin, kwo nayi, san. Aɓeye vinya nla duya nyalonyalo.” <verse eid="REV 21:4"/><verse number="5" style="v" sid="REV 21:5"/>Oza nwo sase tu n esushinkpegye nyi wa gna, “Gyewye, mi zhin anya woi-woyi nu,” wa gnami nsai ge, “Ka aɓeye kpe, gama oɓo n mi gnaho nyi kwo zhin oɓo hin-hin nu n gaiciya yi.”<verse eid="REV 21:5"/></para>
  <para style="p">
    <verse number="6" style="v" sid="REV 21:6"/>Aku zo zhin, Eminu zhin A n Z yi, Kmisunyi n Kmazoyi, mi ɓa ga oza n nuwan mikun wowo a nuwan kpeba, nuwan wye-wyeyi nya, cauta.<verse eid="REV 21:6"/></para>
  <para style="p">
    <verse number="7" style="v" sid="REV 21:7"/>Ozaho-zahoi n wa gyi nasara, wo ɓa bwa anyi gye vinya gado, ma ze wo Shekwoyi wa ze mi oɓi. <verse eid="REV 21:7"/><verse number="8" style="v" sid="REV 21:8"/>Ama aɓiɓi n ɓa fa mi viɓo ɓai jeze n na avun yi, n na azayi nɓa ta nu egben, n na cegye dayi, azawuyi, n na aɓenukwoyi-zhinyi, n na aza yi n ɓa daɓo n alijanu yi, n na shangbayi, n na a kataceyi vinya, oɓa abwiba nyi n anapi ena zundna n kwo gyi ena n sulfa yi. Efi bayi nu.<verse eid="REV 21:8"/></para>
  <para style="p">
    <verse number="9" style="v" sid="REV 21:9"/>Malaika gmanyi n na amalaika tnaba mi nɓa n ɓo ze a papa anyasan dnagmayi nya nyi, wa ɓe wa gna mi ge, “Gni ɓe n miyi ma wuho mula-nyikwo, kugya nyikwo.”<verse eid="REV 21:9"/></para>
  <para style="s1">Ezhi Latu Nya</para>
  <para style="p">
    <verse number="10" style="v" sid="REV 21:10"/>Wa la mi dna n ruya wa lomi yi n epe nshe, ma gye ezhi manayi-i, Urushelima gyi-gyi-yi kwoi gmi n na anyi bmana n Shekwoyi aba. <verse eid="REV 21:10"/><verse number="11" style="v" sid="REV 21:11"/>Kwo ɓei nunuyi n Shekwoyi mwa-mwa yi, kwoi bmiyana ngye luʼu-luʼu na bmiyayi n wu pyanyi n gye jasper. <verse eid="REV 21:11"/><verse number="12" style="v" sid="REV 21:12"/>Okwo a galu n mwakpa n mwapata n na abwokumiyi fi n gun awocei aba, a malaika ngun awocei-aba ɓai gu abwokunmi yi, n na a Israilai bye ngun awo-cei-aba aye yi kakpe n abwokunmi awocei-aba yi. <verse eid="REV 21:12"/><verse number="13" style="v" sid="REV 21:13"/>Abwokunmi fi n sepa dohodohoyi, n arewa abwokunmi ngun ata, n kudu abwokunmi ngun ata n yamma, abowkunmi ngun ata, n gabas abwokunmi ngun ata. <verse eid="REV 21:13"/><verse number="14" style="v" sid="REV 21:14"/>A galu yi n na agoro yi awocei-aba n na bara kugya nya aye yi kakpe n kwo agoro awo-cei-aba yi.<verse eid="REV 21:14"/></para>
  <para style="p">
    <verse number="15" style="v" sid="REV 21:15"/>Malaikayi n Zinariya busi nyamwinyai shi n wo akun, wa mwi ezhi yi n kwa abwokunmiyi n kwa agaluyi. <verse eid="REV 21:15"/><verse number="16" style="v" sid="REV 21:16"/>Shi wo ɓei mwi kwo wa gye kwo n na abwakwonu yi ngun anyi n mwi awye. Ekpa n pata yi sun dei-dei mile dubu gmanyi ncei kpe tagyi ngun atnun. (1,500) <verse eid="REV 21:16"/><verse number="17" style="v" sid="REV 21:17"/>N navun wa mwi galu shin-shin wa gye kwo apita tagyi ngun aba ncei-kpe awocei tnanyi (216). N zunduya Malaika yi wa wumi mwi-mwi yi aye n nyamwi ye hin-hinyi. <verse eid="REV 21:17"/><verse number="18-20" style="v" pubnumber="18,19,20" sid="REV 21:18-20"/> Ezhi n kwohin tukwo, nwu serai n gyi-gyi-yi zinariya nabmiya yi ngye maganyi. A zhin kwo agalu n jaspa yi nu, amikwo kpe n agoro awo-ceiaba n na akuta a nakwoyi – luʼu-luʼu yi</para>
  <para style="li1" vid="REV 21:18-20">goro kmisunyi n jaspa yi</para>
  <para style="li1" vid="REV 21:18-20">bayi n Sapphire yi</para>
  <para style="li1" vid="REV 21:18-20">tayi n chalcedonyi yi</para>
  <para style="li1" vid="REV 21:18-20">nyiyi n emaraod yi</para>
  <para style="li1" vid="REV 21:18-20">tunyi n Sardonyi yi</para>
  <para style="li1" vid="REV 21:18-20">tnanyi yi n Sardus yi</para>
  <para style="li1" vid="REV 21:18-20">tnaba yi n Crysolite yi</para>
  <para style="li1" vid="REV 21:18-20">nyimwa-nyimwa yi n beryl yi</para>
  <para style="li1" vid="REV 21:18-20">ciwa-gmanyi yi n topaz yi</para>
  <para style="li1" vid="REV 21:18-20">nwo yi n Chrysoprase yi</para>
  <para style="li1" vid="REV 21:18-20">awocei-gmanyi yi n jecinth yi</para>
  <para style="li1" vid="REV 21:18-20">awo-cei-aba yi n amethyst yi.<verse eid="REV 21:18-20"/></para>
  <para style="p">
    <verse number="21" style="v" sid="REV 21:21"/>A zhin abwokunmi awo cei aba yi n luʼu-luʼu yi nu, luʼu-luʼu dohodohoi n kwo bwai. Okwo azokwo n gyi-gyi-yi zinariya na bmiya yi, n gye maganyi.<verse eid="REV 21:21"/></para>
  <para style="p">
    <verse number="22" style="v" sid="REV 21:22"/>Aduwa-nyakun to ɓei nyi n ezhi yin gama Dagayi Shekwoyi ikoda n Kugya yi a ga ɓa nu mwa-mwa n na aba vinya. <verse eid="REV 21:22"/><verse number="23" style="v" sid="REV 21:23"/>Ezhiyi to n nyipyei ɓeyi pman kwo epyan, ɓa gakwo buzagnan, gama Shekwoyi n kugya mwa-mwai nu gakwo buzangna. <verse eid="REV 21:23"/><verse number="24" style="v" sid="REV 21:24"/>Okwo buzangna ɓei ga abye buzangna n anyi, abegyi yi n anyi vinya ɓei ɓe nɓa mwa-mwayi n kwo. <verse eid="REV 21:24"/><verse number="25" style="v" sid="REV 21:25"/>Ata gu okwo abagu-nyan, ɓaguya zhi nylo-nyalo, sukwo to lon ɓom. <verse eid="REV 21:25"/><verse number="26" style="v" sid="REV 21:26"/>Aɓei ɓe n abye-mwa-mwai n ɓa latuyi n kwo mi. <verse eid="REV 21:26"/><verse number="27" style="v" sid="REV 21:27"/>Ato ɓei ye n nyaho-nyahoi n kwo zhin nukwoyi nɓon, ɓenukwoyi-zhinyi kwo tnagaiciya da to ɓei lo ɓon sai aza nɓa aye kafi n Kugya Litafi wye-wyeyi nya.<verse eid="REV 21:27"/></para>
  <chapter eid="REV 21"/>
  <chapter number="22" style="c" sid="REV 22"/>
  <para style="s1">Ola Nuwan Wye-Wye-Yi nya.</para>
  <para style="p">
    <verse number="1" style="v" sid="REV 22:1"/>Wa wu mi ola gyi-gyi-yi Nuwan wye-wyeyi nya, n tna cegye dnayi n gye crystal, kwoi zhe n Shekwoyi shinkpegye, n Kugyayi. <verse eid="REV 22:1"/><verse number="2" style="v" sid="REV 22:2"/>Kwoi diya n zokwo yakwo a tasin, N ola kma a sepa aba-aba shinwan wye-wyeyi nya n pazhi kwoi gyi abye awo-cei-aba, kwoi gyi woiwoyi epya doho-dohoi, okwo afintolo ai zhin apma n cei ntu n na abye kagna ɓo.<verse eid="REV 22:2"/></para>
  <para style="p">
    <verse number="3" style="v" sid="REV 22:3"/>Nya nukwoyi doho-doho yi to ɓei lo ezhi yin, gama Shekwoyi shinkpegye n kugya nyai ɓei fi n ɓo, Owo abara ɓei ga wo mwa-mwa. <verse eid="REV 22:3"/><verse number="4" style="v" sid="REV 22:4"/>Ɓa ɓei gyewo awyeba, ai ka wo eye kpe n ɓa anyikunmi. <verse eid="REV 22:4"/><verse number="5" style="v" sid="REV 22:5"/>Sukwo tolo n ɓom, ato n fitila apmayi lo n ɓom, kwo nyipyei m. Gama Dagayi Shekwoyi nu zhin buzangna nɓo wo ɓei gyi ebe nyalo-nyalo.<verse eid="REV 22:5"/></para>
  <para style="p">
    <verse number="6-7" style="v" pubnumber="6,7" sid="REV 22:6-7"/> Malaika wa gnami ge, ɓeda ye zhin gbenu yi nu n gaiciya yi. “Mi ɓelo esa fyewyi.” Shekwoyi n wo gna owo anabi oɓo nkwo ɓelo n na abye nyi, wo na tnu n-wo malaika yi wagnaho ge abyeye ɓelo esafyewyi. Anabarka da nu oza n wa gakwo gaiciya, n na anya yi vinya n ɓa kafi littafi.<verse eid="REV 22:6-7"/></para>
  <para style="p">
    <verse number="8" style="v" sid="REV 22:8"/>Omi Yohanna, magye ma wo aɓeye vinya, ma yashi ma ga malaika mwa-mwa n wa wumi ɓa nyi. <verse eid="REV 22:8"/><verse number="9" style="v" sid="REV 22:9"/>Ama wa gna, “Awo, to zhin oɓo n wu lo nun, emihin ce, mi zhin Yesu bara nu n gye ho, n ho azajei anabi, n na azai n ɓa wo ɓeda n na cei kafi n littafi, ga Shekwoyi nu mwa-mwa n wo gmanyi yi.”<verse eid="REV 22:9"/></para>
  <para style="p">
    <verse number="10" style="v" sid="REV 22:10"/>Wa gnami, To gu enya n ha kan, gama okwo anusa nla wo viwyi. <verse eid="REV 22:10"/><verse number="11" style="v" sid="REV 22:11"/>Nsa si, aɓenukwoyi zhinyi ɓei gyi abye n ɓenukwoyi zhin yi. Cegye da ɓei gna cegye tu-tu nu. Aɓo manayi zhinyi ɓei gyi abye n ɓemana zhinyi aza n ɓa gyi-gyi-yi ɓa ɓei gyi abye n gyi-gyi-yi.<verse eid="REV 22:11"/></para>
  <para style="s1">Mi Ɓe Lo Esa Fyewyi</para>
  <para style="p">
    <verse number="12" style="v" sid="REV 22:12"/>“Shi awye, miɓelo esa fyewyi, emi lada n kunsun lo n miyi magba ozaho-zahoi shiwa zhin n wu. <verse eid="REV 22:12"/><verse number="13" style="v" sid="REV 22:13"/>Ominu zhin A n Z yi, ayaba n azo bayi, kmisunyi n kmaknayi. <verse eid="REV 22:13"/><verse number="14" style="v" sid="REV 22:14"/>Anabaraka da nu nyalo-nyalo aza nɓa zhan oɓa ajekpe, n na bai ɓa bwa Izini, ɓa lo ezhi yi n na abwokunmi, ɓa gyi shinwa wye wyeyi nya nɓo.<verse eid="REV 22:14"/></para>
  <para style="p">
    <verse number="15" style="v" sid="REV 22:15"/>“Aza nɓa bma Shekwoyi zokwo ya to ɓai vi won, n na aɓeyi, n na a shan-gbayi, n na azai n ɓa ye akata, ɓai ce ɓa. <verse eid="REV 22:15"/><verse number="16" style="v" sid="REV 22:16"/>Omi Yesu, mi la tnu n mi malaika yi, wa gna a eklisiya aɓeye, e mi nu zhin Dauda abye tukwo n wo yawyi. Ominu zhin kpasu labmi nya.” <verse eid="REV 22:16"/><verse number="17" style="v" sid="REV 22:17"/>Zafun n mulaɓayi ɓa gna ge, “Be” Fa azaho-zahoi n wa wo wa gna ɓe, oza ho-zahoi nwo n cei pma wo ɓe wa sin nuwan Wyewyeyi nya cauta. <verse eid="REV 22:17"/><verse number="18" style="v" sid="REV 22:18"/>Mi gna ozaho-zahoi n wo ba Litafiye, ezaho-zahoi n wa ɓe nyado ndu odo nkwo kafi n ya nyi, Shekwoyi ɓa ɓewo azhin n ɓa kafi n ya nyi. <verse eid="REV 22:18"/><verse number="19" style="v" sid="REV 22:19"/>Ozaho-zahoi n wa ce enya kniya n kwo kafi n anabci ye Shekwoyi ɓa gmi wo robo ya n shinwa wye-wyeyi nya, n Ezhi Gyi-gyi-yi n na dakwo ɓo n ya nyi.<verse eid="REV 22:19"/></para>
  <para style="p">
    <verse number="20" style="v" sid="REV 22:20"/>“Oza n wa da aɓeye vinya nyi wa gna, E, Mi ɓelo esa fyewyi!” Amin Ɓe, Dagayi Yesu.<verse eid="REV 22:20"/></para>
  <para style="p">
    <verse number="21" style="v" sid="REV 22:21"/>Alheri eyi Dagayi Yesu Kristi nya ɓa kunsun n fyei vinya. Amin.<verse eid="REV 22:21"/></para>
  <chapter eid="REV 22"/>
</usx>
