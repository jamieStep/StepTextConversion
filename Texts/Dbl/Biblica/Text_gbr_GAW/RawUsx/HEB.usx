<?xml version="1.0" encoding="UTF-8"?>
<usx version="3.0">
  <book code="HEB" style="id">- Alkawali Woiwoyi (Gbagyi New Testament)</book>
  <para style="rem">Copyright © 1997 by Biblica, Inc.®</para>
  <para style="h">AIBRANIYI</para>
  <para style="toc1">Aibraniyi</para>
  <para style="toc2">Aibraniyi</para>
  <para style="toc3">Aibraniyi</para>
  <para style="mt1">AIBRANIYI</para>
  <para style="im">Aibranyi</para>
  <para style="im">Ɓeda aweyega Aibraniyi nya</para>
  <para style="im">Nyakayi–A ta kpe lon</para>
  <para style="im">Aba nwo ɓei dna–A ta kpe lon</para>
  <para style="im">Aye–A.D. 60–70</para>
  <para style="im">Aɓo nɓa kafi–A ɓei ka wasika kpakalayi ye ga a Yahudiyi nu ɓa ɓei ku vi Yesu, amma kpekni ɓai ye ge ɓa jeze lo oɓa kunn kwo-kwoyi.A wu ɓa ngye shi Yesu la aɓo duya, nɓa ɓei zhin ɓai zhin dna nɓa kunnu kwo-kwoyi. Zokwo woiwoyi du kwo-kwoyi n bmiya-bmiya. A wu ɓa ngye shi Yesu du amalaika lo woi du Musa lo nna pirist yi. Wonu zhin Dza nwo ga je doɓe manayi, wa ga sakrifais manayi. Wye-wyeyi dna n Yesu-vi kwo-kwoyi bmiya lo. Kwo aza kwo-kwo yi ɓa ku kwo wu nɓa gaiciya ɓo.</para>
  <para style="iot">Aɓo-tukwo:</para>
  <para style="io1">1. Yesu tu anya she vinya <char style="ior"><ref loc="HEB 1:1-3:19">1:1–3:19</ref></char></para>
  <para style="io1">2. Yesu-vi ngna bmiya lo <char style="ior"><ref loc="HEB 4:1-16">4:1-16</ref></char></para>
  <para style="io1">3. Kristi piristi tnu-tnu du lo <char style="ior"><ref loc="HEB 5:1-8:13">5:1–8:13</ref></char></para>
  <para style="io1">4. Al kawali duduyi <char style="ior"><ref loc="HEB 9:1-10:39">9:1–10:39</ref></char></para>
  <para style="io1">5. Agaiciya ga yi a kwo-kwoyi <char style="ior"><ref loc="HEB 11:1-40">11:1-40</ref></char></para>
  <para style="io1">6. Wu-wu ntu aviyi ɓo <char style="ior"><ref loc="HEB 12:1-13:19">12:1–13:19</ref></char></para>
  <para style="io1">7. Ɓeda kmaknayi <char style="ior"><ref loc="HEB 13:20-25">13:20-25</ref></char></para>
  <para style="imte1">Aibraniyi</para>
  <chapter number="1" style="c" sid="HEB 1"/>
  <para style="s1">Shekwoyi Ɓei Daɓo</para>
  <para style="p">
    <verse number="1" style="v" sid="HEB 1:1"/>Nsapai Shekwoyi ɓei daɓo n azokwoi mwabegye nsasai. Wa daɓo n ɓai n ruya yi, n-enayi, Njesun wa daɓo ga eyi adada n anabi ʼgbe. <verse eid="HEB 1:1"/><verse number="2" style="v" sid="HEB 1:2"/>Ama nsaiye Shekwoyi daɓo yi n wo Nugun ʼgbe Yesu. Anya vinya wo nu zhin ɓa gado gyiyi. Owo nu na zhin ɓa.<verse eid="HEB 1:2"/></para>
  <para style="p">
    <verse number="3" style="v" sid="HEB 1:3"/>Yesu nu wu Shekwoyi buzangna ɓehin-hin nya, wonu zhin Shekwoyi degbe, Owo iko nu shi aɓo bwa vinya. She wo ɓei pwo ya laifi zhanya ɓo, n wo ami yi wa lo wa sase n Shekwoyi shinkpegye bwaizhe-bwa. <verse eid="HEB 1:3"/><verse number="4" style="v" sid="HEB 1:4"/>Aɓei la Yesu ze oza ndu a malaika. Aga wo eye ndu oɓa nya. <verse eid="HEB 1:4"/><verse number="5" style="v" sid="HEB 1:5"/>Shekwoyi shin malaika ho gna ge, “Ho zhin mi nugun nu, mi la ho ma n naiye n jesun ma ze ngye oho dada?” Awo. <verse eid="HEB 1:5"/><verse number="6" style="v" sid="HEB 1:6"/>Ama wa ci Yesu ge, “Ho zhin omi ʼɓi nu, amalaika vinya ɓa la hotu.”<verse eid="HEB 1:6"/></para>
  <para style="p">
    <verse number="7" style="v" sid="HEB 1:7"/>Shekwoyi wa gna ge, a malaika wu ngye ese nu nkwo zhin kwa ci barkete nsaho-sahoyi nyi, ntu ge ɓa zhin Zafun nu. Owo a bara wu ngye ena yitala nu. <verse eid="HEB 1:7"/><verse number="8" style="v" sid="HEB 1:8"/>Ama wa ci oɓi ge, “Oho begyi ta shan zon, ko ɓa ze busi kwa wu ɓefyece. Oho busi tnu-tnu nya ɓefyece nu.” <verse eid="HEB 1:8"/><verse number="9" style="v" sid="HEB 1:9"/>Ho ye atnu-tnu manayi to haye alaifi m. Ntu ce nu oho Shekwoyi gmanyi, wa gaho agmada duduyi.<verse eid="HEB 1:9"/></para>
  <para style="p">
    <verse number="10" style="v" sid="HEB 1:10"/>Ha zhin eshe, ha zhin ekni n ho ikoyi. <verse eid="HEB 1:10"/><verse number="11" style="v" sid="HEB 1:11"/>Eshe n ekni yi ɓaɓa diya, ama ho ta shan fi m. Ngye aje kokoyi oɓa asa ɓai zeye. (Wato eshe n ʼkni). <verse eid="HEB 1:11"/><verse number="12" style="v" sid="HEB 1:12"/>Ho ɓa ya ɓa ngye aje sakun, oɓa asa ɓa zeya, Amma ho ta shan don, oho anyipyei ɓa ɓeɓe nu.<verse eid="HEB 1:12"/></para>
  <para style="p">
    <verse number="13" style="v" sid="HEB 1:13"/>Shekwoyi shin a malaika gna ge, “Fye sase nmi bwaizhe-bwa har ma ze fye nuwunyi efya abara?” Awo.<verse eid="HEB 1:13"/></para>
  <para style="p">
    <verse number="14" style="v" sid="HEB 1:14"/>Ɓa zhin amalaika a tnu-tnu loi nu n na tnu n ɓai ɓa bma a Yesu viyi zhin. Njesun nazai n ɓa ɓe Shekwoyi aba nyi.<verse eid="HEB 1:14"/></para>
  <chapter eid="HEB 1"/>
  <chapter number="2" style="c" sid="HEB 2"/>
  <para style="s1">Yesu Fi Ntu Aza Vinya Ɓo</para>
  <para style="p">
    <verse number="1" style="v" sid="HEB 2:1"/>Ntu gaiciya ɓo n yi ku wo nyi yi zhin peceiye, Ntuge wada lo n ya jeze navun yi. <verse eid="HEB 2:1"/><verse number="2" style="v" sid="HEB 2:2"/>Anya amalaika ɓei da nyi, gaiciya nu. Owa gnanazun n tna ɓo vi ko ɓei la ɓe n tatai. Yesu kwa duduyi nu. (Wo du amalaika lo. Owo ɓeda du ɓa nya lo njesun). <verse eid="HEB 2:2"/><verse number="3" style="v" sid="HEB 2:3"/>Ntu cenu, yi ɓa po n wuna n ya na gni-gni dnagmayi ye a ɓoʼa? Gama Yesu ɓei da nabari manayi. Owo abara, n ɓa ɓo wo wo nyi, ɓa ka yi ɓe cei.<verse eid="HEB 2:3"/></para>
  <para style="p">
    <verse number="4" style="v" sid="HEB 2:4"/>Aɓo wo-woi nwo abara ɓei zhin nyi: acauta zafun nya, gaiciya ga, aza ka gna ɓedo n waʼazi, ɓa ga seida ge Shekwoyi ɓo kunsun n ɓai.<verse eid="HEB 2:4"/></para>
  <para style="p">
    <verse number="5" style="v" sid="HEB 2:5"/>Ya je kpe ge nabari manayi Yesu nya ko du amalaika nya lo ntu ge, Shekwoyi to ɓei ga ɓa nu begyi a nyi nya m, wo ɓo ga Yesu nu. <verse eid="HEB 2:5"/><verse number="6" style="v" sid="HEB 2:6"/>Ɓehinhin, Zabura gna ge, “gbaizanyikwoci, wo zhin kni nu ha zhin tunani ntu wo ɓo a? Owo ɓi zhin kni nu nho ɓa bmawo zhin a?” <verse eid="HEB 2:6"/><verse number="7" style="v" sid="HEB 2:7"/>Ho ɓo la woze n gna amalaika gba n sai fyewyi. Avun ha knu wo lowonyi latu nya n mwa-mwa nya yi, njesun ha tu wo n anya she vinya n ha zhin nyi. <verse eid="HEB 2:7"/><verse number="8" style="v" sid="HEB 2:8"/>Behin-hin, ho la iko ga wo, har owo nu shi anya bwa vinya. Shekwoyi to kni nya ho yan. Ama yi ta gye ce kpam sai Yesu la ɓe. <verse eid="HEB 2:8"/><verse number="9" style="v" sid="HEB 2:9"/>Ama yi gye Yesu lo n wo ɓo la ze ngna amalaika gba. Nsaiye dei Shekwoyi la wo latu, woi la wo ga mwa-mwa ntu ge wa fi ntu yi ɓo. E, ntu Shekwoyi yeye ɓo Yesu wa fi ntu zaho-zahoi ɓo n nanyi. <verse eid="HEB 2:9"/><verse number="10" style="v" sid="HEB 2:10"/>Deye kwa lo dei-dei n Shekwoyi nufiyi nwa zhin anya ntu wohin latu ɓo nyi. Wa zhin bezheyakwo ntu wo wahala ɓo. Ntu lo nu wa mi wa ɓe n nazai n mwabegye n gni-gni zokwo.<verse eid="HEB 2:10"/></para>
  <para style="p">
    <verse number="11" style="v" sid="HEB 2:11"/>Yesu n wa zhan yi ya nyi, ɓedo n yi nna lai zhan ya nyi, Eyi dada (wato Shekwoyi) gmanyi nu, cenu zhin Yesu to woi wo vinyikwo n, wa yi-yi ge owo azaje m. <verse eid="HEB 2:11"/><verse number="12" style="v" sid="HEB 2:12"/>Zabura gna ge, “Nɓa ga emazaje oho ye. Nɓa kwo anyi ma la ho tu dna n na aduwa nyakun.” <verse eid="HEB 2:12"/><verse number="13" style="v" sid="HEB 2:13"/>N abado wa je da ge, “Nɓa wo ze omi akpe ma ba. Omi, n mi aɓi yi n Shekwoyi wa ga mi nyi, yi zhi nyi.”<verse eid="HEB 2:13"/></para>
  <para style="p">
    <verse number="14" style="v" sid="HEB 2:14"/>She yi zhin nayi n nami yi nyi, wohin wa ze lo nu. Ntu ge wa wu Shetan n wo ikoyi, efi nya yi. <verse eid="HEB 2:14"/><verse number="15" style="v" sid="HEB 2:15"/>Wo ɓo ye ntu ge wa gni aza nɓa wo efi dna tunyi nɓa ma wyi. (Nna bai ɓa po har abada). <verse eid="HEB 2:15"/><verse number="16" style="v" sid="HEB 2:16"/>Wo ta bma amalaika nu zhin, ama wo bma Ibrahim ayawyi nu zhin. <verse eid="HEB 2:16"/><verse number="17" style="v" sid="HEB 2:17"/>Ntu lo nu wa ze ngye owo azaje, n anya vinya. Deye kwa ga wo iko wa zhin pirist dnagmayi. Wo kpe lo shi wo ɓa gye yi sun-sun wa zhin gaiciya n Shekwoyi abye. Ce na zhin wami wala aza laifi. Woi la yi ye ɓedo n Shekwoyi yi. <verse eid="HEB 2:17"/><verse number="18" style="v" sid="HEB 2:18"/>Wa sin wahala jaraba nya. Ntu lo nu, wo ɓa mi wa bma aza zhin n na zhin ɓa jaraba nyi.<verse eid="HEB 2:18"/></para>
  <chapter eid="HEB 2"/>
  <chapter number="3" style="c" sid="HEB 3"/>
  <para style="s1">A Yesu-viyi Zhin Shekwoyi Nyakun Nu</para>
  <para style="p">
    <verse number="1" style="v" sid="HEB 3:1"/>Ntu deye ɓo, ema zaje Gyi-gyi-yi, yi zhin Shekwoyi aza kni-kni yi nu. Fye ku efya bugba ga Yesu na tnu nwoi nyi. Eyi pirist dnagmanyi gaiciya ga nya.<verse eid="HEB 3:1"/></para>
  <para style="p">
    <verse number="2" style="v" sid="HEB 3:2"/>Yesu ɓei zhin gaiciya n Shekwoyi aba ngye shi Musa ɓei zhin nyi. <verse eid="HEB 3:2"/><verse number="3" style="v" sid="HEB 3:3"/>Ama Yesu ɓo du Musa n mwamwa. Ko wu ngye ozanu n wa mi nyakun wo du nyakun n mwa-mwa. <verse eid="HEB 3:3"/><verse number="4" style="v" sid="HEB 3:4"/>Gama yakun doho-dohoi oza nu na mi, ama Shekwoyi nu na mi anya vinya.<verse eid="HEB 3:4"/></para>
  <para style="p">
    <verse number="5" style="v" sid="HEB 3:5"/>Musa ɓo zhin tnu-tnu n Shekwoyi azai sosai. Ama wo ɓei bwa fyenu nu zhin. Deye kwo ɓei zhin dogbe nu n anya yi n ɓa ɓelo n abye nyi. <verse eid="HEB 3:5"/><verse number="6" style="v" sid="HEB 3:6"/>Ama Yesu ɓei zhin gaiciya tu Shekwoyi puwa ntu ge wo zhin nugun nu. Yi zhin wo azanu n ya mi dna gaiciya, har nyalo-nyalo.<verse eid="HEB 3:6"/></para>
  <para style="p">
    <verse number="7" style="v" sid="HEB 3:7"/>Ntu deye ɓo, she Zafun Gyi-gyi-yi ku da, “Kna tnubua n mi ɓeda n naiye, <verse eid="HEB 3:7"/><verse number="8" style="v" sid="HEB 3:8"/>to ha kpe bugba akala ngye a Israila yi m. Pa a Israila yi ɓo dna n jaraba sa n zhabui. Fye to kpe bugba a kala ngye shi fye azakwoyi ɓei zhin fi n zhabui nyi m. <verse eid="HEB 3:8"/><verse number="9" style="v" sid="HEB 3:9"/>Ofya dada ɓei tu mi mwi ɓa mwimi gye, ɓa gye a ɓo wowoi aye shinyi, ama ɓa dudu ɓa kpa kala. <verse eid="HEB 3:9"/><verse number="10" style="v" sid="HEB 3:10"/>Ntu deye ɓo ma gyi minagyi n ɓai. Ma ci ge ɓa zhin abugba nukwoyi danu. Balle ma ɓata kpe mi ‘zokwo ye lon.<verse eid="HEB 3:10"/></para>
  <para style="p">
    <verse number="11" style="v" sid="HEB 3:11"/>“ ‘Ntu cenu ma si nya-si ge, Ɓata lo emi sun-sun m.’ ”<verse eid="HEB 3:11"/></para>
  <para style="s1">Abugba Kala Kpey i</para>
  <para style="p">
    <verse number="12" style="v" sid="HEB 3:12"/>Omi-zaje fye zhin peceiye, n na ta bwa bugba nukwoyi da n fye m. Ko ɓa zhin fya ya gaiciya. <verse eid="HEB 3:12"/><verse number="13" style="v" sid="HEB 3:13"/>Fye zhin aje gargadi cici, esa ye nyi, to zaho wa kpe a kala m, woi zhin laifi cici m. Ko ɓa ɓe fye n fiyi n bugba wun yi n jesun. <verse eid="HEB 3:13"/><verse number="14" style="v" sid="HEB 3:14"/>Yi kuze agado gyiyi n Kristi yi, yi zhin wo aɓi ɓehin-hin nya nu, N ya mi zhi dna gaiciya ga har nyalo-nyalo.<verse eid="HEB 3:14"/></para>
  <para style="p">
    <verse number="15" style="v" sid="HEB 3:15"/>Gama wa gna, “N naiye nha wo mi ɓeda, to ha kpe bugba a kala n gye aza n sapayi m.”<verse eid="HEB 3:15"/></para>
  <para style="p">
    <verse number="16" style="v" sid="HEB 3:16"/>A nyikadonu ɓei wo to ɓa zhin biyaya ma? O ɓa nu n Musa ɓei kun ɓa n Masar kni. <verse eid="HEB 3:16"/><verse number="17" style="v" sid="HEB 3:17"/>Shekwoyi ɓei gyi minagyi na nyikayi nu har aye shinyi a? Wo ɓei gyi minagyi nazai nu n ɓa ɓei zhin laifi fi n zhabui nyi. <verse eid="HEB 3:17"/><verse number="18" style="v" sid="HEB 3:18"/>Shekwoyi ɓei si nyasi ga nyika nu ge ɓa ta lo wo sun-sun ma? Ɓanu bwa sun njesun. <verse eid="HEB 3:18"/><verse number="19" style="v" sid="HEB 3:19"/>Ntu lonu ɓato ɓei lo asun-sun ba m, (wato a Israila yi) ntu n ɓa tna gaiciya ga ɓo.<verse eid="HEB 3:19"/></para>
  <chapter eid="HEB 3"/>
  <chapter number="4" style="c" sid="HEB 4"/>
  <para style="s1">A Sun-Sun Ba Woiwoyi</para>
  <para style="p">
    <verse number="1" style="v" sid="HEB 4:1"/>A Yila alkawali gwo pwo-pwo nya, ntu deye ɓo yi zhin peceiye, Ko ta bmiya to ya lo Shekwoyi ebemi m. <verse eid="HEB 4:1"/><verse number="2" style="v" sid="HEB 4:2"/>Nabari manayi ɓei la ɓe yi aba, ngye ɓa ɓaku wo ce, ama ko to ɓei zhin ampanyi m, ntu ge ɓa to wo n gaiciya gai m. <verse eid="HEB 4:2"/><verse number="3" style="v" sid="HEB 4:3"/>Ama eyi n yi ku gaiciya ga nyi yi ɓa lo wo sun-sun. Ama Shekwoyi ɓei gna atna gaiciya gayi. “Ma gyi minagyi ma si nyasi ge, ɓa ta lo mi sun-sun, ko da shike owo atnu-tnu ɓo ku zo zhin, tunyi anyi zhin sa.”<verse eid="HEB 4:3"/></para>
  <para style="p">
    <verse number="4" style="v" sid="HEB 4:4"/>Shekwoyi Ɓeda gna ge Shekwoyi ɓei zhin anya vinya dna anyipyei ngun tnaba. Kwa gna ge, “N nyipyeyi tnaba yi Shekwoyi wa sun.” Nlo nu yi gye Shekwoyi la lo sun-sun.<verse eid="HEB 4:4"/></para>
  <para style="p">
    <verse number="5" style="v" sid="HEB 4:5"/>Njesun, Shekwoyi wa da Ayahudiyayi ɓo, wa gna ge, “Ɓa ta lo mi sun-sun m.” <verse eid="HEB 4:5"/><verse number="6" style="v" sid="HEB 4:6"/>Asun-sun ba lo ntu aza ɓo har nsaye. Yi to ku ze n gye aza tna ɓoviyi da m. Oɓa tna gaiciya ga n laifi yi ɓa zhin ɓa, to ɓa lo Shekwoyi sun-sun aban.<verse eid="HEB 4:6"/></para>
  <para style="p">
    <verse number="7" style="v" sid="HEB 4:7"/>Njesun n Dawuda sa, Shekwoyi wapa ɓa shi aza ɓei fi n zhabui nyi. Wa gna ɓa ge, “Kna emi ɓeda tnubua n saiye. To ha kpe bugba kala n gye aza n ɓa ɓei zhin ma gyi minagyi nyi m.” Wato aza n Dawuda sa ɓei ku Shekwoyi sun-sun ɓo wo nu.<verse eid="HEB 4:7"/></para>
  <para style="p">
    <verse number="8" style="v" sid="HEB 4:8"/>Ko shi Joshua ɓei lo n ɓai nu alkawali kni, wo to ɓeimi wa lo n ɓai n Shekwoyi fun. Wo ɓei gna ge wa lo nɓai nu, to Shekwoyi je sun-sun ho ɓo dam. <verse eid="HEB 4:8"/><verse number="9" style="v" sid="HEB 4:9"/>Deye kwa wu ge sun-sun yelo ntu Shekwoyi aza ɓo. <verse eid="HEB 4:9"/><verse number="10" style="v" sid="HEB 4:10"/>Zaho-zahoi nwa lo Shekwoyi fun wo ɓa bwa sun-sun. Ko ɓa ze ngye Shekwoyi sun-sun nwo ɓei sun woi ku anya zo zhin nyi. <verse eid="HEB 4:10"/><verse number="11" style="v" sid="HEB 4:11"/>Ntu cenu, yi zhin atna ya lo ofun deye Kada tna gaiciya ga kwa hana n yi.<verse eid="HEB 4:11"/></para>
  <para style="p">
    <verse number="12" style="v" sid="HEB 4:12"/>Gama Shekwoyi ɓeda zhin wyewyeyi nu. Ko gyi-gyi-yi sosai. Ɓehinhin, ko du beyakwo n gyi-gyi. Kwa fin za har bugba. Kwa wu asiri bmi peipei. <verse eid="HEB 4:12"/><verse number="13" style="v" sid="HEB 4:13"/>Shekwoyi kpe anya ye vinya. Nyaho-nyahoi to bwi shi n wa ba m. Dole ya ga bayani anya yi ku zhin.<verse eid="HEB 4:13"/></para>
  <para style="s1">Yesu eyi Prist Tukwoda Dnagmayi</para>
  <para style="p">
    <verse number="14" style="v" sid="HEB 4:14"/>Yesu eyi pirist dnagmayi wo du she. Wo nu zhin Yesu Shekwoyi nugun. Ntu cenu yi kpema wo dei-dei. <verse eid="HEB 4:14"/><verse number="15" style="v" sid="HEB 4:15"/>Gama Yesu eyi pirist wo kpe yi a kala gbaɓolo, ntu ge a ɓei ku jaraba zhin wo ngye yi. Ama wo to zhin laifi m. <verse eid="HEB 4:15"/><verse number="16" style="v" sid="HEB 4:16"/>Ntu cenu yi ku kala ya zhin aduwa, ga Shekwoyi. Yi ɓa bwa sun-sun gye. Yi ɓa bwa alheri kwa bma yi zhin esa nu ya gyisan ncei.<verse eid="HEB 4:16"/></para>
  <chapter eid="HEB 4"/>
  <chapter number="5" style="c" sid="HEB 5"/>
  <para style="p">
    <verse number="1" style="v" sid="HEB 5:1"/>Pirist dnagmayi doho-dohoi a kni a za nu. Awoi tu, wa gni aza busi n Shekwoyi abye. Wa ga sadaka ntu n laifi gafara zhin ɓo. <verse eid="HEB 5:1"/><verse number="2" style="v" sid="HEB 5:2"/>Dole pirist dnagmayi wa zhin peceye n amamai ɓedo n atnaganyi-kpe yi. Dole wa gye aza sun-sun ntu ge wohin to zhin oza nunuyi nu m. <verse eid="HEB 5:2"/><verse number="3" style="v" sid="HEB 5:3"/>Ntu cenu dole wa ga sadaka ntu wohin a laifi ɓo. Kafin wo ga sadaka ntu aza ɓo.<verse eid="HEB 5:3"/></para>
  <para style="p">
    <verse number="4" style="v" sid="HEB 5:4"/>Ozaho-zahoi ta mi wa dna wohin n tnu-tnu manayi ye m. Shekwoyi nu kni za Shekwoyi nu ɓei kni Haruna pirist kmisunyi.<verse eid="HEB 5:4"/></para>
  <para style="p">
    <verse number="5" style="v" sid="HEB 5:5"/>Kristi nu to ɓei kni wohin, Shekwoyi nu ɓei kni wo?–?Shekwoyi wa ci wo ge, “Emi nugun, n naiye mi la ho kni.” <verse eid="HEB 5:5"/><verse number="6" style="v" sid="HEB 5:6"/>Zabura 110 kwa gna ge, “Ho wu gye Malkizedek.” Wo to ɓei gmi na pirist puwa nu m, ama wo ɓei zhin prist nyalo-nyalo nya nu. Shekwoyi nu ɓei yi wo.<verse eid="HEB 5:6"/></para>
  <para style="p">
    <verse number="7" style="v" sid="HEB 5:7"/>Sanu Yesu ɓei dna n anyi nyi, wo ɓo zhin aduwa n gaiciyai. Owo zafun kwa damu. Aɓo ku aduwa wo wo ntu ge wo ɓei gba wohin na aduwa zhin. Wa gyi Shekwoyi wye nabai to wa fi woi ye bwasin ciwyi m.<verse eid="HEB 5:7"/></para>
  <para style="p">
    <verse number="8" style="v" sid="HEB 5:8"/>Yesu nu zhin Shekwoyi nugun, ama wa dudu wa vi ɓo dna n wahala. <verse eid="HEB 5:8"/><verse number="9" style="v" sid="HEB 5:9"/>Ntu deye ɓo wo ɓei la ze oza nunuyi. Woi ga aza nɓa vi wo ɓo gni-gni nyalo-nyalo nya. <verse eid="HEB 5:9"/><verse number="10" style="v" sid="HEB 5:10"/>She Shekwoyi ɓei yi Malkizedek nyi, wo ɓei yi Yesu lonu wa zhin pirist dnagmayi.<verse eid="HEB 5:10"/></para>
  <para style="s1">Fye Zan Nyagyi Kpakalayi Shin</para>
  <para style="p">
    <verse number="11" style="v" sid="HEB 5:11"/>Anya mwabegye lo n mi ɓa da n Yesu tukwo ama mi ta gnafye m, ntuge fye to n yekpei lo m.<verse eid="HEB 5:11"/></para>
  <para style="p">
    <verse number="12" style="v" sid="HEB 5:12"/>Gama ko la kunce fya zhin amalemi. Ama fye ye zhi lo n fa gbe, fye cei pma ai wu fye Shekwoyi. Fye ku ze n gye aɓi-nawyi. Fye y madara. Fye ta mi fya gyi zafu nyagyi m. <verse eid="HEB 5:12"/><verse number="13" style="v" sid="HEB 5:13"/>Oza nu wo ye madara wo to mwa dna Zafun m. <verse eid="HEB 5:13"/><verse number="14" style="v" sid="HEB 5:14"/>Nyagyi kala da zhin aza dnagmayi nya nu dna Zafun. Wato aza nɓa ga ɓahin tata nyi, ɓa kpe ɓe manayi ye lo n ɓe nukwoyi. Ɓaku zhin ajigwo ntu ganyikpe ɓo.<verse eid="HEB 5:14"/></para>
  <chapter eid="HEB 5"/>
  <chapter number="6" style="c" sid="HEB 6"/>
  <para style="p">
    <verse number="1" style="v" sid="HEB 6:1"/>Ntu cenu yi shi ɓeda bwa n yi ku wo nyi wato Yesu wuwu, to ya wu kwo nu cici m, ama yi gyi abye dna gni-gni zokwo har ya mwa. Atnu-tnu ta mi ɓa gni yi m, ntu cenu, yi mi zhi dna gaiciya ga. Yi ku atnu-tnu anayi nya fa. Ɓa ɓa lo yi na bwi-bwi ba. <verse eid="HEB 6:1"/><verse number="2" style="v" sid="HEB 6:2"/>Ko to kamata lon ya ye wufye batisma ɓo m. Abwa kpe ntukwo, n jesun n azafi kalaku n wadayi. <verse eid="HEB 6:2"/><verse number="3" style="v" sid="HEB 6:3"/>Ama yi gyi abye n Shekwoyi a kala yi.<verse eid="HEB 6:3"/></para>
  <para style="s1">A Zhin Ta-Taya Nya</para>
  <para style="p">
    <verse number="4" style="v" sid="HEB 6:4"/>Fye wo ɓo ko zhin mi gna fye ge fye gyi abye nyi. Awye la azaho knaya, ɓaku zafun gyiba gyi, Ɓaku owo tnu-tnu gye wye. <verse eid="HEB 6:4"/><verse number="5" style="v" sid="HEB 6:5"/>Ɓa kpe lo ge Shekwoyi ɓeda bmiya lo, ɓaku anyi dehi asin wo n kwo ikoyi. <verse eid="HEB 6:5"/><verse number="6" style="v" sid="HEB 6:6"/>Ndei ɓa fa vi ɓo ɓata mi ɓa je ze ɓe m. Ntu ge ɓa na zafun aɓo fyegyi-gyegyi. Ɓa zun Yesu du cici, ɓa gawo vinyikwo.<verse eid="HEB 6:6"/></para>
  <para style="p">
    <verse number="7" style="v" sid="HEB 6:7"/>Ekni lo abye gun aba, Manayi lo. Kwo zhin kwa pa agbe-gbe manayi ntu fanu ɓo. Afayi ye kwo pya nu. Dagayi zhin watu kwo anabarka njesun. <verse eid="HEB 6:7"/><verse number="8" style="v" sid="HEB 6:8"/>Ama ekni do kasun lo, kwo nu zhin nukwoyi. Ko zhin kwa sin nuwan to koi ga ampanyi m. Ko zhin kwa pa aknawuyi n gbe-gbe nukwoyi. Ekni deye a zhin a tukwo kni, a fa kwo ntna nyaho, akpe ko ena. <verse eid="HEB 6:8"/><verse number="9" style="v" sid="HEB 6:9"/>Aza to lo n wu ngye ekni nukwoyi ye m? Alo, ama emi azaje fye to wu lo ngye ɓa m. Fye na tnu-tnu manayi lo. Njesun Shekwoyi zhin wa tu fye anabarka. <verse eid="HEB 6:9"/><verse number="10" style="v" sid="HEB 6:10"/>Shekwoyi ta gyi za fim wo ta gyi za atam. Wo ku yeye gye, n fye wu aza ntu wo ɓo nyi, wo ta ze ko amwim. Fye gyi abye lonu. <verse eid="HEB 6:10"/><verse number="11" style="v" sid="HEB 6:11"/>Ɓehin-hin, yi cei pma fya zhin lonu, fye la gni-gni shi bwa har Yesu wa ɓe.<verse eid="HEB 6:11"/></para>
  <para style="p">
    <verse number="12" style="v" sid="HEB 6:12"/>Fye to wo bwato m. Fye vi anabawa kwo-kwoyi bwi. Gama ɓa dagma lo n sayi n Shekwoyi aba. Ɓala Shekwoyi alkawali gwo.<verse eid="HEB 6:12"/></para>
  <para style="s1">Ibrahim Dogbe</para>
  <para style="p">
    <verse number="13" style="v" sid="HEB 6:13"/>Esanu Shekwoyi ɓei zhin Ibrahim alkawali nyi, wo ɓei si nyasi n wohin nu ntu ge zado to du wo lo n wo ɓa si nyasi n woyi m. <verse eid="HEB 6:13"/><verse number="14" style="v" sid="HEB 6:14"/>Wo ɓei gna ge wo ɓa tu wo anabarka njesun. Wa ga wo ɓi, Owo bye kwa mwa begye. <verse eid="HEB 6:14"/><verse number="15" style="v" sid="HEB 6:15"/>Ibrahim ɓei bwa hankuri sosai, navun wa ma Ishaku.<verse eid="HEB 6:15"/></para>
  <para style="p">
    <verse number="16" style="v" sid="HEB 6:16"/>Fye kpe lo ge yi zhin ya si nya si n ya zakwoyi nu n ɓa du yi nyi. Yi zhin ya zhin lonu, ntuge ɓa ko yi lo. Deye wu ge yi da gaiciya nu. <verse eid="HEB 6:16"/><verse number="17" style="v" sid="HEB 6:17"/>Shekwoyi ɓei zhin lonu nu. Wo ɓei si nyasi nwohin ntu ge wa wu gaiciya n kwo ta shan do nyi m.<verse eid="HEB 6:17"/></para>
  <para style="p">
    <verse number="18" style="v" sid="HEB 6:18"/>Deye kwa wu ge Shekwoyi alkawali zhin gaiciya nu. Kmisunyi Shekwoyi la wo ɓeda ga, ko ta shando n. Bayi, Shekwoyi la nyasi si, Wo ta ce akata m. Aza nɓa ɓe Shekwoyi aba, ɓa bwa abwi ba n bmazhin yi.<verse eid="HEB 6:18"/></para>
  <para style="p">
    <verse number="19" style="v" sid="HEB 6:19"/>Eyi gaiciya ga ta shan-shan, yi ku po sosai ngye nyakun nkwo tu n na pma. Yi ku mi zhi. <verse eid="HEB 6:19"/><verse number="20" style="v" sid="HEB 6:20"/>Yesu la lo eshe n ya bye. Wo zhin eyi pirist dnagmayi nu. Owo begyi pirist nya har nyalo-nyalo nya nu. Ko wu ngye Malkizedek nya nu.<verse eid="HEB 6:20"/></para>
  <chapter eid="HEB 6"/>
  <chapter number="7" style="c" sid="HEB 7"/>
  <para style="s1">Malkizedek Dnagmayi</para>
  <para style="p">
    <verse number="1" style="v" sid="HEB 7:1"/>Malkizedek ɓei gyibe dna Salima nu. Wo ɓei zhin Shekwoyi pirist nu, njesun wa shegun Ibrahim woi zhi kun-sun, n asuyi, wa tu Ibrahim anabarka. <verse eid="HEB 7:1"/><verse number="2" style="v" sid="HEB 7:2"/>Ibrahim wa ga Malkizedek zakka. Malkizedek awyega ge, “Ɓemanayi zhin yi.” Wo ɓei gyibe dna n Salima nu Salima awyega ge bugbafu nu. (Wato Esu bugbafu nya).<verse eid="HEB 7:2"/></para>
  <para style="p">
    <verse number="3" style="v" sid="HEB 7:3"/>Malkizedek to ɓei n eya yi m. Eda ton, oɓi ma to nyin a takpe esa ye n na ɓei ma wo m, ko esa nwo ɓei fi m. Wo ɓei zhin ngye Shekwoyi nugun dogbe nu. Wo zhin pirist nu nyalo-nyalo.<verse eid="HEB 7:3"/></para>
  <para style="p">
    <verse number="4" style="v" sid="HEB 7:4"/>Wo to ɓei zhin oza dnagmayi nu m? Ibrahim, Shekwoyi za kni-kniyi ɓei ga wo nu zakka. <verse eid="HEB 7:4"/><verse number="5" style="v" sid="HEB 7:5"/>A Levi hi ɓei zhin Shekwoyi a pirist nu. Ɓa ɓei zhin Levi a yawyi nu. Shekwoyi ɓei gna ɓaɓe ɓa gwo Sadaka n naza. Ɓa ɓei gwo n ɓa zaje nu kwa bma ɓa zhin. Shekwoyi nu ɓei gna ɓa ge ɓa zhin lonu. <verse eid="HEB 7:5"/><verse number="6" style="v" sid="HEB 7:6"/>Amma Malkizedek, to ɓei zhin Ibrahim za nu n Amma wo ɓei la sadaka gwo n Ibrahim. Wohin kwa wa tu Ibrahim anabarka. Ibrahim ɓei zhin ozanu n Shekwoyi anabarkai tu. <verse eid="HEB 7:6"/><verse number="7" style="v" sid="HEB 7:7"/>Yi kpe lo ge zadnagmayi nu zhin watu zanawyi anabarka.<verse eid="HEB 7:7"/></para>
  <para style="p">
    <verse number="8" style="v" sid="HEB 7:8"/>A Israilayi pirist ɓa to ku fin, amma Malkizedek ɓei wu gbo, Wo nyi har nyalo-nyalo.<verse eid="HEB 7:8"/></para>
  <para style="p">
    <verse number="9" style="v" sid="HEB 7:9"/>Levi, wonu ɓei zhin pirist dnagmayi dada, Wohin kwa wa ga Malkizedek sadaka dna n Ibrahim. <verse eid="HEB 7:9"/><verse number="10" style="v" sid="HEB 7:10"/>Ko a to ɓei ma Levi nyin, owo bye ɓei dna n Ibrahim mi sanu Ibrahim ɓei ga Malkizedek Zakka nyi.<verse eid="HEB 7:10"/></para>
  <para style="p">
    <verse number="11" style="v" sid="HEB 7:11"/>Levi puwa ɓei zhin a pirist puwa nu, Kni nu ɓei zhin Yesu wa je pirist zhin a? Malkizedek wa ze degbeyi ama to Haruwa nu ma? Ai a pirist vinya ɓei kun n Levi puwa nu.<verse eid="HEB 7:11"/></para>
  <para style="p">
    <verse number="12" style="v" sid="HEB 7:12"/>Da shike a pirist tnu-tnu ɓei la shando dole a shan wyidna do, Shekwoyi nu ɓei shando ce n wohin. <verse eid="HEB 7:12"/><verse number="13" style="v" sid="HEB 7:13"/>Yesu eyi pirist wo to ɓei gmi n Levi puwa nun. <verse eid="HEB 7:13"/><verse number="14" style="v" sid="HEB 7:14"/>Yesu ɓei gmi n Yahuda bye nu. A Yahuda yi to ɓei zhin a pirist nu m. Ntu ge Musa to ɓei kni ɓa nun. <verse eid="HEB 7:14"/><verse number="15" style="v" sid="HEB 7:15"/>Deye kwa wu yi ge Shekwoyi zokwo ɓei la shan do da shike pirist zokwo ɓei la shan do da shike pirist zokwo ɓei la shando. Ko laze ngye Malkizedek nya nu. <verse eid="HEB 7:15"/><verse number="16" style="v" sid="HEB 7:16"/>Yesu to ɓei zhin pirist nayi nya num. Amma wo ɓei ze pirist n iko yi n ko ta shan zo m. <verse eid="HEB 7:16"/><verse number="17" style="v" sid="HEB 7:17"/>Shekwoyi wa da n Zabura 110 ge, “Ho zhin mi pirist nu nyalo-nyalo, Ho zhin n gye Malkizedek nu.”<verse eid="HEB 7:17"/></para>
  <para style="p">
    <verse number="18" style="v" sid="HEB 7:18"/>Deye kwa wu ge aɓei la pirist zokwo kwo-kwoyi zunya. Ko to ɓei n kalayi dei-dei m, Kwo to ɓei mi kwa gni za m. <verse eid="HEB 7:18"/><verse number="19" style="v" sid="HEB 7:19"/>Kwo to ɓei ga za n befyece m, Kwo to ɓei mi kwo lo n zai n Shekwoyi aba m. Amma Yesu ɓei la ɓe nu wyetu yi, Owonu na ɓe n yi vi-viyi n Shekwoyi aba.<verse eid="HEB 7:19"/></para>
  <para style="p">
    <verse number="20" style="v" sid="HEB 7:20"/>Shekwoyi ɓei la nyasi si nge Yesu zhin pirist nyalo-nyalo nya nu. <verse eid="HEB 7:20"/><verse number="21" style="v" sid="HEB 7:21"/>Shekwoyi to ɓei zhin lonu n pirist a je yi m. Amma n Yesu tukwo, wo ɓei si nya si wa gna ge, “Ho zhin pirist nu nyalo-nyalo nya.” <verse eid="HEB 7:21"/><verse number="22" style="v" sid="HEB 7:22"/>Ntu deye ɓo Kristi ta gba kalam, ntuge Shekwoyi la nyasi si, Kristi ɓa gyi abye har nyalo-nyalo.<verse eid="HEB 7:22"/></para>
  <para style="p">
    <verse number="23" style="v" sid="HEB 7:23"/>N sapai, a pirist ɓei mwa begye, n nabai n zaho wa fi, sai a dna do.<verse eid="HEB 7:23"/></para>
  <para style="p">
    <verse number="24" style="v" sid="HEB 7:24"/>Amma Yesu ta shan fi m, ata mi a shan wo do m, ntu cenu ata ye zado lo m. <verse eid="HEB 7:24"/><verse number="25" style="v" sid="HEB 7:25"/>Gni-gni nwo ga nyi, kwo nu-nuyi lo njesun kwo zhin nyalo-nyalo nya nu. Yesu nyi nyalonyalo. Ntu cenu Yesu ɓa mi wa gni aza nɓa ɓe wa ba nyi. Wo zhin wa gyi Shekwoyi wye ntu yi ɓo. <verse eid="HEB 7:25"/><verse number="26" style="v" sid="HEB 7:26"/>Wo ɓei la ze ngye ʼyi kodashike wo to ɓei zhin laifi m, Oza gyi-gyi-yi nu, n tna zamba. A woi knaya n na alaifi da, a mwa-mwa gawo n eshemi. <verse eid="HEB 7:26"/><verse number="27" style="v" sid="HEB 7:27"/>Yesu to wu ngye a pirist a je nun, Wo to ɓei zhin sadaka ntu wa alaifi ɓom; amma ntu na za ɓo nu. Wo ɓei bwa fi zun gmanyi nu ntu ya laifi ɓo. <verse eid="HEB 7:27"/><verse number="28" style="v" sid="HEB 7:28"/>Wyidna wato Musa owa, kwo nu ɓei kni a gbaizanyikwoci dna a pirist tnu-tnu. Ɓa ɓei zhin a laifi da nu. Amma wyidna woi-woyi nu na kni Yesu, Shekwoyi nugun. Wo to ɓei zhin laifi da Shekwoyi nu na kni wo pirist nunuyi nyalo-nyalo.<verse eid="HEB 7:28"/></para>
  <chapter eid="HEB 7"/>
  <chapter number="8" style="c" sid="HEB 8"/>
  <para style="s1">Yesu Na Ga Sadaka</para>
  <para style="p">
    <verse number="1" style="v" sid="HEB 8:1"/>Ɓedakpakalayi nu nyi. Yesu Kristi wo nu zhin pirist dnagmayi. Owo asese ba n lo n eshe mi nu n kun-sun n Shekwoyi, n wo bwaizhe bwa. <verse eid="HEB 8:1"/><verse number="2" style="v" sid="HEB 8:2"/>Owo nu zhin yi bmazhin yi n Shekwoyi abye, dna n tent n Shekwoyi wa mi n wohin, to ge n zanyikwoci abwa yim.<verse eid="HEB 8:2"/></para>
  <para style="p">
    <verse number="3" style="v" sid="HEB 8:3"/>Pirist dnagmayi tnu-tnu nu wa zhin sadaka, ntu aza laifi ɓo. Wo dna n azanyikwoci a tan-tasin n Shekwoyi, ntu cenu dole wa ga sadaka. <verse eid="HEB 8:3"/><verse number="4" style="v" sid="HEB 8:4"/>N na alkawali kwo-kwo yi sa Yesu to ɓei ɓa bmiya dna ɓom, ntu ge wo to ɓei gmi n pirist bye nu m. Ntu cenu ato ɓei ɓa ye ge wo zhin tnu-tnu ye pya m. <verse eid="HEB 8:4"/><verse number="5" style="v" sid="HEB 8:5"/>Zokwo kwokwoyi nu ɓei zhin gnabye. Kwo nu ɓei zhin foto eshe nya. Ya gye shi na ɓei zhin lubui n wu. Wo ɓei gna Musa ge wo zhin lubui (tent) shi wo ɓo wu wo. <verse eid="HEB 8:5"/><verse number="6" style="v" sid="HEB 8:6"/>Amma Kristi pirist tnutnu ko du a pirist aje nya n daraja. Owo nu zhin bmazhin yi n Shekwoyi abye n saiye.<verse eid="HEB 8:6"/></para>
  <para style="p">
    <verse number="7" style="v" sid="HEB 8:7"/>Shekwoyi awyidna kmisunyi ɓei dnaɓo na vi ba. Kwo to ɓo bma zhin. Ntu cenu wa je do ga. <verse eid="HEB 8:7"/><verse number="8" style="v" sid="HEB 8:8"/>Shekwoyi n wohin tukwo, wa cige, “dnawye esa ɓelo nɓa zhin alkawali n Israila yi ɓodo n Yahudiyi yi. <verse eid="HEB 8:8"/><verse number="9" style="v" sid="HEB 8:9"/>Mi ɓei la alkawali kwo-kwo yi wu ntu ge efya dada to ɓei shi kwo bwam-sanu ɓa ɓei kun n Masar nyi. Alkawali kwo-kwoyi ɓei wu gbo n woi-woyi.” <verse eid="HEB 8:9"/><verse number="10" style="v" sid="HEB 8:10"/>Dagayi wa gna ge mi ɓa zhin alkawali ye n na Israila yi, wyihoi nɓa dna ɓa emi awyidna nɓa bugba. Nɓa ze oɓa Shekwoyi ɓahin ɓa ze ema za. <verse eid="HEB 8:10"/><verse number="11" style="v" sid="HEB 8:11"/>Nsahi, ato ɓei je zaho-zahoi nya wun, ntucenu ato ɓei ye a malami nɓa ɓo wuza Dagayi m, “Zaho-zahoi ɓei kpe mi ye, ɓinayi n na zadnagmayi, Vinya aɓei kpe mi ye. <verse eid="HEB 8:11"/><verse number="12" style="v" sid="HEB 8:12"/>Mi ɓei gye ɓa sun-sun dna nɓa aba bwi, mi ɓei ku ɓa laifi zamwi.”<verse eid="HEB 8:12"/></para>
  <para style="s1">Shiri Kwo-Kwoyi</para>
  <para style="p">
    <verse number="13" style="v" sid="HEB 8:13"/>Shekwoyi wa gna ge wola awyidna kwo-kwoyi ga avun, woi la woi-woyi ga.<verse eid="HEB 8:13"/></para>
  <chapter eid="HEB 8"/>
  <chapter number="9" style="c" sid="HEB 9"/>
  <para style="p">
    <verse number="1" style="v" sid="HEB 9:1"/>Nsaiyi fa ya da alkawali kwo kwoyi ɓo n Shekwoyi ɓei ga wa za nyi. Wo ɓei ku awyidna ga shi aɓa la wo tu nwu. <verse eid="HEB 9:1"/><verse number="2" style="v" sid="HEB 9:2"/>Tent (lubui) ɓo nyi ntu wo latu ɓo, ko ɓei safi n gun aba, Nyakun kmisunyi a yikwo ge aba gyi-gyi-yi. <verse eid="HEB 9:2"/><verse number="3" style="v" sid="HEB 9:3"/>Eje ɓei sa, Nkwo avun yakun do ɓonyi, kwo nu ɓei zhin aba gyi-gyi-yi du-duyi. (Shekwoyi zafun ɓei dna ɓo nu.) <verse eid="HEB 9:3"/><verse number="4" style="v" sid="HEB 9:4"/>N nyakun bayi bagadi ɓei shi n cei zhin n zinariya yi, aɓei zhin a gyi tulale na ɓo nu. Akwati zinariya nya ɓei nyi ko nu ɓei zhin akwati alkawali nya. Nkwo mi Musa awyidna ɓo ya dna n nyagyi yafi n ɓa ɓei zhin ɓai gyi n zhabui nyi. Wato mana nu. Haruna busi ɓei dna ɓo, n kwo ɓei kmi nyi. <verse eid="HEB 9:4"/><verse number="5" style="v" sid="HEB 9:5"/>Nkwo she ɓa ɓei n nazai zhin kpe, wato Shekwoyi amalaika. A yi ɓa ge Cherubim, ɓa ɓei n nabminayi laya kpe n na kwati yi Akwati she, a yi kwo ge Shinkpegye sun-sungye nya. Yi ta mi ya da shi kwo ɓei nyi vinya n.<verse eid="HEB 9:5"/></para>
  <para style="p">
    <verse number="6" style="v" sid="HEB 9:6"/>Shi ɓa ku anya zo zhin vinya, sai pirist wa lo nyakun gyi-gyi-yi, wa ɓe n sadaka yi ntu n naza ɓo. <verse eid="HEB 9:6"/><verse number="7" style="v" sid="HEB 9:7"/>Amma pirist dnagmayi nu ɓei bwa mi wa lo dna n nyakun bayi. Wo ɓei zhin wa bwa lo zungmanyi nu n eye gmanyi. Wo ɓei zhin wa lo n nami shi wa zoya kpe n Shinkpegye sun-sungye nya, n Shekwoyi abye. Kwo ɓo zhin kwa bwi ɓa laifi n na babwi yi. Kwo ɓei nyi ntu piristi ɓo na zai vinya.<verse eid="HEB 9:7"/></para>
  <para style="p">
    <verse number="8" style="v" sid="HEB 9:8"/>Zafun Gyi-gyi-yi cei pma wa wu yi nya nu n kwo mi. N zokwo kwokwoyi aza ɓei gnaje gna-gnayi n Shekwoyi, ɓa to ɓei mi ɓa lo fi n naba gyi-gyi-yi du-duyi ɓa lo da Shekwoyi m. Eje ɓo sa n kwo ɓei ɓa gnaje ya. Ntu ge zokwo woi-woyi to ɓei guya ai lo Shekwoyi aba m.<verse eid="HEB 9:8"/></para>
  <para style="p">
    <verse number="9" style="v" sid="HEB 9:9"/>Deye kwo wu yi nya nu ɓo. N zokwo kwo-kwoyi, nyaga n sadaka yi ɓo zhin dole nu, amma deye to ɓei mi kwa zhan ɓa bugba ya m, oɓa bugba ɓei zhin laifi nya nu, ɓa ɓei gnaje-gnagnayi n Shekwoyi. Shekwoyi ta ye laifi m, wo ta ye ɓa ɓedo n laifi da yi m, aza n na to zhan ɓa laifi ya m. <verse eid="HEB 9:9"/><verse number="10" style="v" sid="HEB 9:10"/>Zokwo kwokwoyi ɓei wu aɓo nu nɓa ɓa zhin a da Shekwoyi. Awyidna ɓei nyi ntu nyasin ɓo, n nyagyi, nuwan fu ɓedo n na nyajei mwa begye. Dole owo mwa-mwa gayi ɓa nu aɓoye. Kwo ɓei zhin dole nu ɓa zhin aɓo deye ntu ge ɓa zhin shiri ntu Yesu ɓeɓe ɓo. Yesu la zokwo woi-woyi guya kwoi lo Shekwoyi aba.<verse eid="HEB 9:10"/></para>
  <para style="p">
    <verse number="11" style="v" sid="HEB 9:11"/>Yesu nu zhin eyi pirist woi-woiyi duduyi. Womi woi ɓe n yi n Shekwoyi abye, wo du Shekwoyi puwa n eshe mi; Abwa nu to mi api ye m, kwo to nyi n na nyi ye nu m, ama n eshe mi. <verse eid="HEB 9:11"/><verse number="12" style="v" sid="HEB 9:12"/>Wo ɓei la wo ami nu wa lo n cei n naba gyi-gyi-yi. Wa ze ɓa kpe n shinkpegye sun-sungye nya, ena ami nu to n, Nyakpa dohodohoyi ami nu to n. Owo hin ami nu, owo ami ku yi ta-ta ta gba. Eyi gni-gni la nu, gni-gni tnu-tnu ku zo zhin.<verse eid="HEB 9:12"/></para>
  <para style="s1">Shiri Woiwoyi</para>
  <para style="p">
    <verse number="13" style="v" sid="HEB 9:13"/>N zokwo kwo-kwoyi, aɓei zhin ampanyi n na nakwoyi, ɓedo n anayi, oɓa mi ɓei zhin ɓa zhan za ya nɓa laifi nayi nya. <verse eid="HEB 9:13"/><verse number="14" style="v" sid="HEB 9:14"/>Amma Shekwoyi nugun ami gyi-gyi-yi du oɓa nyalo. Zafun ɓei zhin woi bma wo zhin, owo ami n kala yi lo. Kwo ɓa shan yi do kwapmi ya bugba bma, kwa zhan yi alaifi ya. Kwo la ednawo gmiyi ya ntu na awyindna ɓo, kwo ga yi kala ntu ge ya zhin wo atnu-tnu. <verse eid="HEB 9:14"/><verse number="15" style="v" sid="HEB 9:15"/>Yesu wo la ɓe n alkawali woi-woyi. Kwo nyi ntu naza ɓonu n Shekwoyi la ɓa yi nyi, n na byei gbogbo, ɓa gwo Shekwoyi anabarka. Yesu fi-fi la yi loya, gama wo ɓei ku ta-ta ta gba ntu ya laifi ɓo. Anabaraka ye cauta nu.<verse eid="HEB 9:15"/></para>
  <para style="p">
    <verse number="16" style="v" sid="HEB 9:16"/>Nza fi, wo zhin wa gado ya shi n navun, ama ata mi a gna oza gado, to woi fi num. <verse eid="HEB 9:16"/><verse number="17" style="v" sid="HEB 9:17"/>Ntu cenu aɓa zhin ampanyi n wo ɓeda yi woi la fi nu. Zaho ta gwo nyaho sai wo la fi.<verse eid="HEB 9:17"/></para>
  <para style="p">
    <verse number="18" style="v" sid="HEB 9:18"/>Shekwoyi alkawali ɓo ce hatimi n ami. Kwo ɓei wu kwotonci n Musa sa, owo fifi nya. Yesu wa fi, ntuge a gayi owo gado nu. <verse eid="HEB 9:18"/><verse number="19" style="v" sid="HEB 9:19"/>Musa ɓei ga aza Shekwoyi awyidna. Nsaiyi wa ze ami ya kpe n na wyidna yi ɓedo n na azayi. Wa zhin ampanyi n afintolo hoi ɓedo n lulu byei-byei yi n nabai wa ze ami ya kpe aza ɓedo n nuwan yi. <verse eid="HEB 9:19"/><verse number="20" style="v" sid="HEB 9:20"/>Wo ɓei gna ami ye, “ɓa zhin alkawali nya nu, Shekwoyi gbega nu, fye shi kwo bwa.” <verse eid="HEB 9:20"/><verse number="21" style="v" sid="HEB 9:21"/>Wo ɓei lakwo zeye kpe n tent ɓedo n nabayi n ɓa gyi-gyi-yi nyi. <verse eid="HEB 9:21"/><verse number="22" style="v" sid="HEB 9:22"/>N alkawali kwo-kwoyi ami nu ɓei zhin ɓa zhan nya ya vinya. Deye kwa wu ge, efi, kwo nu zhin laifi tagba nya. Gafara zhin to lo n tna ami zeyan.<verse eid="HEB 9:22"/></para>
  <para style="p">
    <verse number="23" style="v" sid="HEB 9:23"/>Tent n Musa ɓei zhin n anyai vinya nkwo mi, aɓei laɓa degbe n she nu. Dole Musa zeɓa gyi-gyi-yi n anyakpa ami yi. Amma Tent nkwo lo n eshe nyi, aɓei zekwo Gyi-gyi-yi n enya yi nu n kwo du deye lo n daraja.<verse eid="HEB 9:23"/></para>
  <para style="p">
    <verse number="24" style="v" sid="HEB 9:24"/>Yesu ɓei lo eshe nu n kwohin tukwo, to ge aba gyi-gyi-yi nna mi n nabwa yi m, Wo lo n she Woi wu wohin tukwo n Shekwoyi abye ntu yi ɓo. <verse eid="HEB 9:24"/><verse number="25" style="v" sid="HEB 9:25"/>Wo taga sadaka ntu yi ɓo cici m, Yesu sadaka zungmanyi nu. Ama pirist dnagmayi ɓei zhin wa ga a sadaka cici n na ba gyi-gyi-yi dudu yi eye doho-dohoyi. <verse eid="HEB 9:25"/><verse number="26" style="v" sid="HEB 9:26"/>Shekwoyi ta ye sadaka ye cici nu m. Dole nu Yesu wa ga wohin zun gmanyi. Owo sadaka ɓei la eyi tata goya.<verse eid="HEB 9:26"/></para>
  <para style="p">
    <verse number="27" style="v" sid="HEB 9:27"/>Zaho-zahoi ɓa fi zungmanyi. Amma n fi avun Shekwoyi ɓei da zaho-zahoyi owa. <verse eid="HEB 9:27"/><verse number="28" style="v" sid="HEB 9:28"/>Ntu cenu Yesu ɓei fi ntu yi ɓo zungmanyi, wo ɓei fi eyi a laifi fi nu. Amma wo ɓei la laka n vingwo, wo je ze ɓe lo wa gni aza nɓa vi wo nyi.<verse eid="HEB 9:28"/></para>
  <chapter eid="HEB 9"/>
  <chapter number="10" style="c" sid="HEB 10"/>
  <para style="s1">Domwi Woiwoyi N kwokwoyi</para>
  <para style="p">
    <verse number="1" style="v" sid="HEB 10:1"/>A Yahudiyi awyidna ɓei bmiya amma kwo ɓei zhin foto nu, kwo ɓei zhin ofun nu anya manayi n Kristi ɓei zhin ntu yi ɓo. A ɓei zhin a ga sadaka cici, eye dohodohoi. <verse eid="HEB 10:1"/><verse number="2" style="v" sid="HEB 10:2"/>Sadaka yi ɓei gna ge kwo ɓa gni aza nu, to ai ɓei ga cici m. Kwo bmiya mwa-mwa ga yi wa ze gyigyiyi nyalo-nyalo, to wa zhin tunani laifi nya m.<verse eid="HEB 10:2"/></para>
  <para style="p">
    <verse number="3" style="v" sid="HEB 10:3"/>Amma sadaka to ɓei mi kwa nya ɓa tunani nukwoyi ya m, kwo ɓei zhin kwa pa ɓa a laifi ɓo nu cici. <verse eid="HEB 10:3"/><verse number="4" style="v" sid="HEB 10:4"/>Kwo to ɓei zhan ɓa a laifi ya m. Anakwo ami, na ana miyi ta mi ɓa zhan za a laifi ya m, sai dai Yesu Kristi ami gmanyi.<verse eid="HEB 10:4"/></para>
  <para style="p">
    <verse number="5" style="v" sid="HEB 10:5"/>Ntu cenu Yesu wa ɓe anyi mi, Yesu ɓei da ɓo nu anabi ho aba wa ci ge, “Anyakpa ami ta siho ebemi — O Shekwoyi, ntu cenu hoi ga mi nayi ye, Emi nayi nu n ho ye sadaka. <verse eid="HEB 10:5"/><verse number="6" style="v" sid="HEB 10:6"/>Sakada anyakpa nya to ga ho bugbafu m, kwo sadaka a pirist nya ɓata mi ɓaga ho bugba fu m.” <verse eid="HEB 10:6"/><verse number="7" style="v" sid="HEB 10:7"/>N deye avun, fye gye, “Mi la ɓe ma ga mi wye-wyeyi ntu naza laifi ɓo. Nyanu n littafi ku da ntu mi ɓo.”<verse eid="HEB 10:7"/></para>
  <para style="p">
    <verse number="8" style="v" sid="HEB 10:8"/>She Kristi ɓei ku da ge, anyakpa ami ta mi kwa ga yi enya n Shekwoyi ye nyi m, njesun sadaka n na gyina ntu na laifi ɓo nyi ɓa ta fu wo bugbam, A Yahudaiyi awyidna ta dawo bugba m. <verse eid="HEB 10:8"/><verse number="9" style="v" sid="HEB 10:9"/>Yesu wa je ɓo da n jesun wa gna, “Mi la ɓe ma ga mi wye-wyeyi, Mi ga kwo ntu n naza laifi ɓo nu. Ala zokwo kwo-kwoyi gaya. Ala ɓe n woi-woyi.” <verse eid="HEB 10:9"/><verse number="10" style="v" sid="HEB 10:10"/>Shekwoyi wo ku gafara zhin yi n zokwo woi-woi. Wola ya laifi zhanya nyalo-nyalo. Yesu nu na zhin aɓo deye ntu yi ɓo, sanu wo ɓei fi ntu ya laifi ɓo nyi. <verse eid="HEB 10:10"/><verse number="11" style="v" sid="HEB 10:11"/>Nsa kwokwoyi sa, pirist ɓei zhin wa laka gni n nabye fyegyi-fyegyi, wo ɓei zhin wa ga sadaka ntu naza laifi ɓo, ama kwo ta mi kwo gni za m. <verse eid="HEB 10:11"/><verse number="12" style="v" sid="HEB 10:12"/>Ama Yesu ɓo ga wohin zun gmanyi ntu sadaka ɓo ga Shekwoyi, wa ga wo nayi ntu ya laifi ɓo. Wo tu lo naba duduyi vinya n iko yi n kun-sun Shekwoyi n shemi. <verse eid="HEB 10:12"/><verse number="13" style="v" sid="HEB 10:13"/>Wo tu lo naba iko nya n kun-sun Shekwoyi yi, Owo anuwun yi ɓo fi n wo sunta. Enya nu n wo pmi, wo ɓei gyibe tu ʼɓa tukwo nyalo-nyalo. <verse eid="HEB 10:13"/><verse number="14" style="v" sid="HEB 10:14"/>Wo ku yi ze aza gyi-gyi-yi n Shekwoyi aba. Owo ami layi alaifi zhanya har nyalo-nyalo.<verse eid="HEB 10:14"/></para>
  <para style="p">
    <verse number="15" style="v" sid="HEB 10:15"/>Zafun nu zhin yi seida n ge yi gyi-gyi-yilo. <verse eid="HEB 10:15"/><verse number="16" style="v" sid="HEB 10:16"/>Zafun Shekwoyi nya gna ge, “Alkawali woi-woyi nyi nɓa zhin na Israila yi. Nɓa kami awyidna kpe nɓa bugba, nɓa ku awyidna ya fi ɓa n ɓami, deye ɓa zhin ɓa kpe mi nufi ye ɓa vi ma wyidna.” <verse eid="HEB 10:16"/><verse number="17" style="v" sid="HEB 10:17"/>Wo ɓei je da ge, “Mi ku ɓa zhin gafara. Mi ta je ɓa laifi ɓo pa m, kwo kwa oɓa ɓonukwoyi zhin.”<verse eid="HEB 10:17"/></para>
  <para style="p">
    <verse number="18" style="v" sid="HEB 10:18"/>Mi ku fye zhin gafara, mi ku fye alaifi ze, amwi nyalo-nyalo, kwo zhin ɓo gboloyi nu fya ga sadaka ntu fya alaifi ɓo. Yesu ku deye zo zhin n wa mi yi. <verse eid="HEB 10:18"/><verse number="19" style="v" sid="HEB 10:19"/>Emi azaje, yi ɓa mi ya lo Shekwoyi aba, Yesu ami la zokwo guya gayi. <verse eid="HEB 10:19"/><verse number="20" style="v" sid="HEB 10:20"/>Yesu la zokwo woi-woyi guya gayi. Kwo zhin kwa ga wye-wyeyi, Wo la zokwo zhin yi kwoi lo Shekwoyi aba. Owo nayi ɓedo n wo ami yi nu ɓei zhin zokwo ye.<verse eid="HEB 10:20"/></para>
  <para style="p">
    <verse number="21" style="v" sid="HEB 10:21"/>She Yesu Kristi wo nu zhin Pirist Dnagmayi, woi gyi ɓe tu n Shekwoyi puwa nyi. <verse eid="HEB 10:21"/><verse number="22" style="v" sid="HEB 10:22"/>Emi azaje, yi lo Shekwoyi aba n bugbayi guguyi ya. Yi ku gaiciya ga n ge wo ɓa gwo yi, ntu ge Yesu ami layi zhanya sarai. Zafun kwa woi zhan yi ya cici. <verse eid="HEB 10:22"/><verse number="23" style="v" sid="HEB 10:23"/>Yi zhin aza gniyi nu kuma yi wyewyeyi lo. Yi to zhin shakka, n yi gnigni yi m, gama eyi Gni yi zhin za gaiciya da nu wohin kwa wo ɓa nu owo alkawali.<verse eid="HEB 10:23"/></para>
  <para style="s1">La Wye Ce N Bemanayi Zhin</para>
  <para style="p">
    <verse number="24" style="v" sid="HEB 10:24"/>Yi zhin godiya ntu nya ɓo Yesu ku zhin gayi nyi. Yi yenajeyi, yi bma aje zhin yi ce aje bwa. Deye ɓa wu ge yi zhin Yesu abara nu hin-hin.<verse eid="HEB 10:24"/></para>
  <para style="p">
    <verse number="25" style="v" sid="HEB 10:25"/>Ema zaje yi to ci aduwa ɓo wyegba m, enya nu n na zaho zhin, amma yi ce aje bwa yi dna aje zokwo, Yesu jezeɓe ɓo kwo la wu viwyi.<verse eid="HEB 10:25"/></para>
  <para style="p">
    <verse number="26" style="v" sid="HEB 10:26"/>Yi to gyi abye fi n na laifi m, ntu ge yi kpe gaiciya ye lo. Amma n ya gyi abye n laifi zhin, Shekwoyi ta zhin yi gafara m, ya zhin yi gwo kpe m. <verse eid="HEB 10:26"/><verse number="27" style="v" sid="HEB 10:27"/>Shekwoyi ɓa ta za nwa gyi abye n laifi zhin yi, Wo zhin Shekwoyi nuwun yi nu. Shekwoyi minagyi ɓo zopui nwo anuwun yi n nyipyeyi kmaknayi. <verse eid="HEB 10:27"/><verse number="28" style="v" sid="HEB 10:28"/>Aɓei tu aza dole ɓa vi Musa awyidna, aza n ɓa ɓei zungna nyi ɓaɓei ku fi n tna sun-sungye. Sa n za ɓei zhin laifi, sai a bwa aseda da ngun aba kwo ngun ata laifi kwa tabbata. <verse eid="HEB 10:28"/><verse number="29" style="v" sid="HEB 10:29"/>Aza ho lo ɓai kpe Shekwoyi ɓi apita, ɓai zhin aɓo ngye owo ami to ɓai gyi-gyi-yi m. Ɓa la Zafun Gyi-gyi-yi la minagyi ka. Oza n wo zhin aɓo deye pya, wo ɓa gwo tata dnagmayi, wo to ɓei lo Shekwoyi bemi m.<verse eid="HEB 10:29"/></para>
  <para style="p">
    <verse number="30" style="v" sid="HEB 10:30"/>Shekwoyi ɓei da ge, “Tagba kwo zhin mi nya nu. Nɓa ga ɓa amsa.” Nɓa ka aɓei da ya. “Nɓa da aza owa, nɓa ta aɓenukwoyi zhin yi.” <verse eid="HEB 10:30"/><verse number="31" style="v" sid="HEB 10:31"/>Nkanu ɓa kpe Shekwoyi minagyi ɓo ye a? Kwo zhin ɓo dnawoyi nu oza lo Shekwoyi wada.<verse eid="HEB 10:31"/></para>
  <para style="p">
    <verse number="32" style="v" sid="HEB 10:32"/>Ho kpe sa lo n ho ɓo ya Yesu vi ncei yi? Emazaje, fye to ze wyihi amwi m. Anyipyeyi gmada nya n naɓo wowoyi: Fye ku wahala sin ntu Yesu eye ɓo, amma fyehin kwa fye, ku hakuri bwa. Fyeto na wo aɓo m amma fye vi wo cici. <verse eid="HEB 10:32"/><verse number="33" style="v" sid="HEB 10:33"/>Mi pa salo naza ɓei zhin ɓai lu fye, ɓai ma fye san. Fye gye aza sun-sun nɓa ɓei zhin ɓai sin wahala n gye fye nyi, kwo zhin hali manayi nu. Shekwoyi kwa wo dagma lo n fyei. <verse eid="HEB 10:33"/><verse number="34" style="v" sid="HEB 10:34"/>Fye ɓei sin wahala ɓedo n naza yi n ɓafi n kurkuku. Fye to ɓei damu sa n na ɓei ku fye akaya m, fye ɓo ku Shekwoyi kpeye har fyei kpema wo. Fye kpe lo ge, gyiba dnagmayi lo kwoi pmi fye nʼshemi.<verse eid="HEB 10:34"/></para>
  <para style="p">
    <verse number="35" style="v" sid="HEB 10:35"/>Fye to fa kpema Shekwoyi ɓo m, kwo n wuso-wuso, fye to fa m. Shekwoyi n lada yi shi fye lo n ʼshemi. <verse eid="HEB 10:35"/><verse number="36" style="v" sid="HEB 10:36"/>Fye zhin peceiye, fya zhin hankuri. Deye fye zhin Shekwoyi ɓeye nu. N fya zhin Shekwoyi ɓeye, fye ɓei gwo lada n mwa. <verse eid="HEB 10:36"/><verse number="37" style="v" sid="HEB 10:37"/>Sa fyewyi, Yesu jezeɓe lo, wo ta mwa sam. Fye zhin hankuri fya pmi wo. <verse eid="HEB 10:37"/><verse number="38" style="v" sid="HEB 10:38"/>A Yesu viyi zhin Shekwoyi aɓi nu vinya, dole ya zan-zan dna n gaiciya ga. Nna ɓo vinya la kpema wo fyeto fa Dagayi vi ɓom, Shekwoyi ta wo agmada n nazai n ɓa jeze n navun yi m.<verse eid="HEB 10:38"/></para>
  <para style="p">
    <verse number="39" style="v" sid="HEB 10:39"/>Ama yi zhin wo aviyi nu ɓehin-hin nya. Yi to ye ya jeze navun yi m Eyi gaiciya ga kwo ci seda lo ge yi wye-wyeyi nyalo-nyalo nya yi lo.<verse eid="HEB 10:39"/></para>
  <chapter eid="HEB 10"/>
  <chapter number="11" style="c" sid="HEB 11"/>
  <para style="s1">Gaiciyaga aɓo wowoyi</para>
  <para style="p">
    <verse number="1" style="v" sid="HEB 11:1"/>Kni yi nu zhin gaiciya ga? Gaiciya ga kwo nu zhin bugba shi ge nya yi ye kwo ɓa zhin. Ko nu zhin gaiciya ga n bugba ge nya lo na bye kwo da shike yi ta mi ya to kwo bwa m, kwo kwa ya gye m.<verse eid="HEB 11:1"/></para>
  <para style="p">
    <verse number="2" style="v" sid="HEB 11:2"/>N sapai aza ɓei nyi n gaiciya ga yi sosai. Aɓei zhin a kpe ɓa ye ntu ɓa gaiciya ga ɓo.<verse eid="HEB 11:2"/></para>
  <para style="p">
    <verse number="3" style="v" sid="HEB 11:3"/>Dna gaiciya ga, yi kpe lo ge Shekwoyi nu ɓei zhin anyi n nanyai vinya n ɓa fi n ɓa nyi. Owo ɓeda nu ɓei zhin ɓa, nsasayi kwa zhin.<verse eid="HEB 11:3"/></para>
  <para style="p">
    <verse number="4" style="v" sid="HEB 11:4"/>Gaiciya ga nu ɓei zhin Habila wa vi Shekwoyi ɓo. Wo ɓei ɓe n nyagayi n kwo ɓei da Shekwoyi ndu Kayinu nya. Shekwoyi ɓei la Habila gwo ɓedo n wo nyaga yi. Habila gwo ɓedo n wo nyaga yi. Habila lafi amma dole ya dna wo wye ya gye wo ɓei kpe ma Shekwoyi.<verse eid="HEB 11:4"/></para>
  <para style="p">
    <verse number="5" style="v" sid="HEB 11:5"/>Enoch ɓei zhin zanu n gaiciya gayi. Wo ɓei la kpema Shekwoyi. Shekwoyi kwa wa dagma n wo gaiciya gai. Ntu cenu wo to ɓo fi m. Shekwoyi ɓei la wo la lo n cei n ʼshemi.<verse eid="HEB 11:5"/></para>
  <para style="p">
    <verse number="6" style="v" sid="HEB 11:6"/>Shekwoyi ta wo ho agmada m ndei ho to n gaiciya ga yi m. Oza n wo ye wa ɓe wa ba dole wa ga wo gaiciya. Wa kpe ge Shekwoyi zhin wa ga aza lada n ɓa zan wo shin nyi.<verse eid="HEB 11:6"/></para>
  <para style="p">
    <verse number="7" style="v" sid="HEB 11:7"/>Nuhu ɓei zhin ʼzanu n wo ɓei kpema Shekwoyi. Shekwoyi ɓo wu wo anya n ɓa ɓa zhin. Nuhu ɓei la gaiciya ga Shekwoyi wa zhin eya ntu ge kwa gni wo puwa. Aza je ɓei gyi abye ɓa zhin laifi. Ɓa to ɓo ga Shekwoyi gaiciya m. To ɓa viwo begye m, Shekwoyi ɓo gwo Nuhu ntu wo gaiciya ga ɓo, n wo ɓo vi yi.<verse eid="HEB 11:7"/></para>
  <para style="p">
    <verse number="8" style="v" sid="HEB 11:8"/>Ibrahim kwa wo ɓei kpema Shekwoyi sosai. Dna n gaiciya ga wa wo Shekwoyi begye. Shekwoyi ɓo gna wo ge wo fa wa yi wa lo ekni do. Shekwoyi ɓo ku gna ge wo ɓa ga Ibrahim ekni yi. Wo ɓolo, to woi kpe aba n wo lo m. <verse eid="HEB 11:8"/><verse number="9" style="v" sid="HEB 11:9"/>Wo ɓei zhin zhiɓeyi nu dna ekni alkawali nya. Ama wo ɓei la kpema Shekwoyi. Wo ɓei dna n na lubui n wo puwa yi vinya Ishaku ɓedo n Yakubu yi ɓa ɓo fi n na lubui ce. Shekwoyi ɓei ga ɓa alkawali ngye Ibrahim. <verse eid="HEB 11:9"/><verse number="10" style="v" sid="HEB 11:10"/>Ibrahim ɓei pmi Shekwoyi wa ɓe n woyi n zhimi. Ezhi n Shekwoyi wa mi n wohin yi.<verse eid="HEB 11:10"/></para>
  <para style="p">
    <verse number="11" style="v" sid="HEB 11:11"/>Saratu ɓei n gaiciya ga yi, Owo gaiciya ga ɓo zhin wo wa ma oɓi woi la kwo. Wa gaiciya ga ge Shekwoyi ɓa nuwo alkawali. <verse eid="HEB 11:11"/><verse number="12" style="v" sid="HEB 11:12"/>Ntu cenu, Israila yi bye ɓei pa n Ibrahim nu oza nwo ɓei la kwo sosai. Wonu zhin ebye dnagmayi ye dada. Owo aɓi n mwa begye n gye amwi kwo akpasu ayiwo ge oɓa dada. Wo ɓei la api mi ɓa n ʼshemi.<verse eid="HEB 11:12"/></para>
  <para style="p">
    <verse number="13" style="v" sid="HEB 11:13"/>Aza ye vinya ɓaku kpe ma Shekwoyi. Nya wo ɓei zhin ɓa alkawali, ɓa ɓo la kwo ga gaiciya. Amma ɓa to ɓo gwo anya vinya n Shekwoyi ɓei zhin ɓa alkawali m. Ɓa ɓei la ye ɓa gwo alkawali, amma ɓa ku ɓa nya fi. Amma ɓa ɓei nagmadayi ntu ge ɓa ɓo kpe ge anyi ye to zhin ɓa nya num. Eyi puwa lo n ʼshemi nu. <verse eid="HEB 11:13"/><verse number="14" style="v" sid="HEB 11:14"/>Oɓa ɓeda kwo wu ɓa wyetu. Aza ɓei zhin ɓai shi awye n ʼshe nu, oɓa puwa nu.<verse eid="HEB 11:14"/></para>
  <para style="p">
    <verse number="15" style="v" sid="HEB 11:15"/>Ɓa ɓei n sai nyi ɓa jeze lo anyi gmada. Ama ɓa to ɓe ye lo ɓo m. <verse eid="HEB 11:15"/><verse number="16" style="v" sid="HEB 11:16"/>Maimako ɓa ɓei kni agmada eshe nya nu, ntu cenu a da Shekwoyi lo.<verse eid="HEB 11:16"/></para>
  <para style="p">
    <verse number="17" style="v" sid="HEB 11:17"/>Sanu Shekwoyi ɓeitu Ibrahim mwi cei nyi wo ɓo dudu wa kpema wo. Ntu cenu wa ga Ishaku owo ɓi. Har wa ku shiri zhin wa zun wo sha ntu sadaka ɓo. <verse eid="HEB 11:17"/><verse number="18" style="v" sid="HEB 11:18"/>Wo ɓei ku shiri zhin wawu Ishaku. Koda shike Shekwoyi ɓei ku gna wo ge Ishaku ɓa zhin obye tukwo da. <verse eid="HEB 11:18"/><verse number="19" style="v" sid="HEB 11:19"/>Wo ɓei ku kpe ge Shekwoyi ɓa je Ishaku wyewyeyi ga. Enya nu kuwa nkwo ɓo zhin, Ama n Ibrahim aba Ishaku ɓola fi ama wa jeze ɓe anyi. <verse eid="HEB 11:19"/><verse number="20" style="v" sid="HEB 11:20"/>Dna n gaiciya ga Ishaku ɓei tu Yakubu anabarka ɓedo n Isuwa yi ntu na bye ɓo.<verse eid="HEB 11:20"/></para>
  <para style="p">
    <verse number="21" style="v" sid="HEB 11:21"/>Yakubu ɓei fi woi la kwo, ama kafin wo fi wo ɓei yi Yusufu aɓi vinya wa zhin aduwa kpe ɓa, wa tu ɓa anabarka. Duk dna n gaiciya ga nu n wo ɓo zhin aɓo ye.<verse eid="HEB 11:21"/></para>
  <para style="p">
    <verse number="22" style="v" sid="HEB 11:22"/>Yusufu ɓei n gaiciya gayi, wo ɓo fi woi la kwo ce. Wo ɓei da a Israila gni-gni ɓo n Masar. Wo ɓei ku kpe ge kwo ɓa zhin lo nu. Ntu cenu wa gna ɓa ge ɓa ɓei la wo asunkun ku lo ncei dna n gaiciya ga nu n wo ɓo da ce.<verse eid="HEB 11:22"/></para>
  <para style="p">
    <verse number="23" style="v" sid="HEB 11:23"/>Musa dada n woʼya yi ɓei n gaiciya ga ce. Ɓa ɓei la gaiciya ga ge Shekwoyi ɓa gni ɓa ɓi n fi. Cenu ɓo zhin ɓa sowo har apya ta. Amma ɓa to ɓei zhin ɓai wo Firauna dna m.<verse eid="HEB 11:23"/></para>
  <para style="p">
    <verse number="24" style="v" sid="HEB 11:24"/>Musa wohin ɓei gaiciya ga. Wa mwa har wa zhin zayakwo dna Masar, to wa ye ayi wo ge Firʼauna nyigun nugun m. <verse eid="HEB 11:24"/><verse number="25" style="v" sid="HEB 11:25"/>Wa ye wa sun wahala n Shekwoyi azayi, wo to ɓei ye wa dagma dna n laifi m. <verse eid="HEB 11:25"/><verse number="26" style="v" sid="HEB 11:26"/>Wo ɓei gna wo ta ye wa zhin aɓo n gye a Masar yi aɓin, ama wo ɓo gye kwo ɓa wo du wa sun wahala ntu Shekwoyi alkawali ɓo, Wo ɓei la gaiciya ga ge Shekwoyi ɓaga wo lada n du Masar nya. <verse eid="HEB 11:26"/><verse number="27" style="v" sid="HEB 11:27"/>Dna gaiciya ga wa fa Masar, wo to ɓei wo dna ge esu ɓa gyi minagyi m, wo ɓei kpe ge Shekwoyi kunsun lo n woi, Wa kpe ma Shekwoyi iko. <verse eid="HEB 11:27"/><verse number="28" style="v" sid="HEB 11:28"/>Wo ɓei ku kpe ge Shekwoyi ɓa gni wo aza, ntu cenu wa gna aza ge ɓa wu kugya ɓa pmiya kwo ami n na bokunmi she, sanu malaika efi nya ɓei duya wo to ɓo wu ɓa ɓi kmisunyi m. Amma puwa doho-dohoi nkwo to ɓei ami yi kpem, wa wu aɓi kmisunyi.<verse eid="HEB 11:28"/></para>
  <para style="p">
    <verse number="29" style="v" sid="HEB 11:29"/>A Israila yi ɓei la kpema Shekwoyi. Ɓa pi ola dnagmayi ya n gye ɓa piya n kni kawai. Ama sanu na Amasar yi ɓei tumwi ge ɓa lo, ɓa ku bwi nuwan.<verse eid="HEB 11:29"/></para>
  <para style="p">
    <verse number="30" style="v" sid="HEB 11:30"/>Dna n gaiciya ga Jerikwo galu kwa ʼɓaya, A Israila yi ɓei she galu gun anyipyei tnaba. Shekwoyi gbega nu ɓei. Ɓavi gbega yi kwa. <verse eid="HEB 11:30"/><verse number="31" style="v" sid="HEB 11:31"/>Rahab ɓei zhin karuwanu. Ama wo ɓei la gaiciya ga Shekwoyi iko, wo to ɓei fi n kunsun nwo azaje yi m, ɓa ɓei fi ntu ge ɓa to ɓei vi Shekwoyi begye m. Amma Rahab ɓei la azhi-pmigye yi gwo.<verse eid="HEB 11:31"/></para>
  <para style="s1">Aza manayi nɓa ɓei du anyi kala</para>
  <para style="p">
    <verse number="32" style="v" sid="HEB 11:32"/>To, mi ɓa shada gena? Esa lami gba, n mi ɓa da aza gaiciya ga ɓo n gye Gidion, Barak, Samson, Jepheta, Dauda ɓedo n Samuila yi. <verse eid="HEB 11:32"/><verse number="33" style="v" sid="HEB 11:33"/>Oɓa vinya ɓa ɓei kpema Shekwoyi, Ɓa ɓei gyi kun, ai ku asu ya n ɓa gyi nyi, ɓai gyi be, ɓa gwo anabarka. Har ɓa wu agagwo, to agaba mi nɓa nyaho zhin. <verse eid="HEB 11:33"/><verse number="34" style="v" sid="HEB 11:34"/>Ena to ɓei shin ɓa gyin. Abeyakwo to ɓei shin ɓa wu m, Azaho ɓei ku kala bwa. Aza ho ɓaku ze abezhe-yakwo dna soja. Ɓa nya a soja je ya har ɓai busi. <verse eid="HEB 11:34"/><verse number="35" style="v" sid="HEB 11:35"/>Azaho ɓai ku aza kala n vingwo, Azaho ɓa ye ge ɓa sun wahala ɓa vi Shekwoyi. Ɓa ɓei ku kpe ge Shekwoyi ɓei je ɓa kala ku ɓa bwa wye-wye yi nyalo-nyalo nya.<verse eid="HEB 11:35"/></para>
  <para style="p">
    <verse number="36" style="v" sid="HEB 11:36"/>Aɓei zhin a ma azaho san, azaho a sa ɓa naiya n busi yi, azaho kwa a pa ɓa a ya ɓa fi n kurkuku. <verse eid="HEB 11:36"/><verse number="37" style="v" sid="HEB 11:37"/>Aɓei kni azaho akuta har ɓa fi. A sa azaho pisa n gun aba nʼbei. Ama aɓei ku ɓa wu n abe-yakwo yi, azahoi vi ana-pa na kugya pai. Mikun yi gun ɓa har nyai san ɓa a zhin ɓa ɓo ntna sun-sun gye. <verse eid="HEB 11:37"/><verse number="38" style="v" sid="HEB 11:38"/>Aza ho ɓei zhin aza manayi nu sosai, ama ɓa ɓei zan fi n Zhabui, n na pai. Ɓa fi n nabwo nkni. <verse eid="HEB 11:38"/><verse number="39" style="v" sid="HEB 11:39"/>Ɓa ɓei Ikpema Shekwoyi a zhin shiri ntu yi ye n ɓai, ama zaho-zahoi nɓa to ɓei gwo anya vinya n Shekwoyi ɓo zhin ɓa alkawali m. <verse eid="HEB 11:39"/><verse number="40" style="v" sid="HEB 11:40"/>Lada lo n du ɓa nya n Shekwoyi a zhin shiri ntu yi ɓo, ntu cenu Shekwoyi yelo ɓa pmi yi ya kun gna.<verse eid="HEB 11:40"/></para>
  <chapter eid="HEB 11"/>
  <chapter number="12" style="c" sid="HEB 12"/>
  <para style="p">
    <verse number="1" style="v" sid="HEB 12:1"/>She azalo n mwa ɓai shi ya, wye nyi, yi ku akaya shanwoyi ya, yi ku a laifi fa nɓa shi yi nyi to ɓai ye ge ya gyi abye nyin. N nabai ya zan-zan dna n gaiciya n hakuri yi n Shekwoyi la shi n ya bye nyi.<verse eid="HEB 12:1"/></para>
  <para style="p">
    <verse number="2" style="v" sid="HEB 12:2"/>Yi shi Yesu nu awye, wo nu zhin yi gnabye. Vinyikwo to ɓei wo wo wa fi ntu ya laifi ɓon. Wo ɓei kpe ge kwo ɓa ɓe wo n mwa-mwai. Nsaiye kuwa wo tu lo n naba duduyi n kunsun n Shekwoyi n ʼshemi. <verse eid="HEB 12:2"/><verse number="3" style="v" sid="HEB 12:3"/>Aza nukwoyi ɓei ga Yesu wahala, ama wa zhin hakuri. Yi dna wo wahala wye wa ze eyi gnabye. Deye ɓa bma yi zhin ya bwa kala. <verse eid="HEB 12:3"/><verse number="4" style="v" sid="HEB 12:4"/>Kwo dama yi to shi gusun n laifi yi kwo n jarabai har yi la amisa kpe ɓedo n ami yin.<verse eid="HEB 12:4"/></para>
  <para style="s1">Shekwoyi ta-ta bmiya ntu yi ɓo</para>
  <para style="p">
    <verse number="5" style="v" sid="HEB 12:5"/>Hola Shekwoyi ɓeda zamwi nu? Wo ɓei gna ge, “Omi nugun to gyi minagyi ʼsa Shekwoyi wa gaho tata. To bma bugba ya esa n wa wuho oho doknunu gbi m. <verse eid="HEB 12:5"/><verse number="6" style="v" sid="HEB 12:6"/>Shekwoyi zhin wa dna owo aɓi zokwo wa ga ɓa tata. Sanu wo ga yi tata, kwo wu gye yi zhin wa nya nu.” <verse eid="HEB 12:6"/><verse number="7" style="v" sid="HEB 12:7"/>Shekwoyi zhin yi-fi n zokwo shi aza je zhin oɓa ɓi fi n zokwo nyi. Zaho-zahoi ta mi wa shi n waɓi to wa dna wo zokwo m. Yi zhin wa ɓi nu, ntu cenu woi ga yi tata. <verse eid="HEB 12:7"/><verse number="8" style="v" sid="HEB 12:8"/>Dole ata aɓi, oɓa dada ɓa zhin Ba fi n zokwo. Amma n Shekwoyi to ga ho tata m, ho to zhin wo nya nu m. <verse eid="HEB 12:8"/><verse number="9" style="v" sid="HEB 12:9"/>Yi zhin ya ga ya dada mwa-mwa. Yi ta nya ɓa ɓo m, ɓai ya ga yi tatam. Ntu cenu yi gwo Shekwoyi tata n na gmadayi. Shekwoyi ye yi n du eya dada anyi nya. Wa ga yi tata ntu ge wo ye yi lo.<verse eid="HEB 12:9"/></para>
  <para style="p">
    <verse number="10" style="v" sid="HEB 12:10"/>Eya dada anyi nya dna yi zokwo aye fyewyi nu kawai. Amma Shekwoyi zokwo dna, gaiciya nu n saho-sahoi. Wo ye ya gwo wo gyi-gyi, wo ta zhin wye m. <verse eid="HEB 12:10"/><verse number="11" style="v" sid="HEB 12:11"/>A tada oza sanu na ta won, sai dai ko la duya. Kwo zhin ha fa a zokwo nukwoyi ya vi zokwo do na gmada yi ɓedo lafiya yi.<verse eid="HEB 12:11"/></para>
  <para style="p">
    <verse number="12" style="v" sid="HEB 12:12"/>Laka la kwo da shike a laho ɓe, ha bwa kala njesun. <verse eid="HEB 12:12"/><verse number="13" style="v" sid="HEB 12:13"/>Zhin ha pita zokwo manayi. Aza tna kala na nyasan yi n ɓa vi kwo ɓa ta miya ɓa wu ɓahin m. Amma ɓaɓa ku ze akala da dna n gaiciya ga.<verse eid="HEB 12:13"/></para>
  <para style="p">
    <verse number="14" style="v" sid="HEB 12:14"/>To je zaho-zahoi m, ha zan-zan gyi-gyi-yi cici, Ntu ge aza n ɓa to gyi-gyi-yi m, ɓa ta gye Shekwoyi wye m. <verse eid="HEB 12:14"/><verse number="15" style="v" sid="HEB 12:15"/>Fye dna je wye n fye ɓa bwa Shekwoyi anabarka n fye to ye ge nuwun kwo lo fye a tasun. Ko zhin kwa ɓe n wahala yi, kwa to aza wye-wyeyi bwa. <verse eid="HEB 12:15"/><verse number="16" style="v" sid="HEB 12:16"/>To fya zhin anagbayi m, to fya shi Shekwoyi lafya-lafya, n gye Isuwa m. Wo ɓei kun wo gado ntu mikun ɓo. Kwo ɓei zhin ɓo gboloyi nu n wa ba. <verse eid="HEB 12:16"/><verse number="17" style="v" sid="HEB 12:17"/>Sanu awye ɓei kna wo ya, sai la duya, ko da shike wo ɓo ci bwi ntu wo laifi ɓo, ama duk gboloyi nu. Ato ɓei je woyem.<verse eid="HEB 12:17"/></para>
  <para style="s1">Shekwoyi begyi</para>
  <para style="p">
    <verse number="18" style="v" sid="HEB 12:18"/>Ho to shin wahala sun n gye a Israila nya m. Ɓa ɓei ku lo ena, ɓa ku lo wyegma, ɓa ku lo ogma nukwoyi, aɓo deye ɓa ɓei gye ɓa n Sinai pe nu har ɓai wo edna njesun, Shekwoyi ɓei ga ɓa owo awyidna n ya nu. <verse eid="HEB 12:18"/><verse number="19" style="v" sid="HEB 12:19"/>N wyihi, ɓa wo ai bye a kna-knaci, ɓa wo Shekwoyi begye n gye ogma har kwoi shan ekni ashan. Har ɓa gna Shekwoyi ge wo la fa ɓeda ɓo, ntu dna ɓo kurum. <verse eid="HEB 12:19"/><verse number="20" style="v" sid="HEB 12:20"/>Ɓa to mi ɓa mizhi m, ntu nwa awyidna ɓo. Gama nyakpa doho-dohoi n kwo ɓei to epei, kwo ɓei la fi. <verse eid="HEB 12:20"/><verse number="21" style="v" sid="HEB 12:21"/>Kwo ɓei zhin oɓo dnawo nya nu, Musa nwohin wo ɓei ku dna wo, wa gna ge, “Mi vin lo mi-i wo dna.” <verse eid="HEB 12:21"/><verse number="22" style="v" sid="HEB 12:22"/>Amma fye ku ɓe Sihiyona pe, kwo nu zhin Urushelima eshe nya. Fye ku ɓe amalaika yezhi ba, agmada ʼba. <verse eid="HEB 12:22"/><verse number="23" style="v" sid="HEB 12:23"/>Fyehin kwa wato zaho-zaho n wo eye katu lo n Shemi, fye ɓe Shekwoyi-wada yi aba, fye ɓe azafun aza gni-gni yi nya aba. Ɓa lo n ʼshe, ɓa ku ze n nu-nuyi. <verse eid="HEB 12:23"/><verse number="24" style="v" sid="HEB 12:24"/>Fye ku ɓe Yesu aba n wo zhin yi viye yei n alkawali woi-woi aba nyi. Fye ku ɓe Yesu ami aba n ɓa zhin za gafara nyi. Owo ami du Habila nya lo. Habila ami ɓei zhin nya nu n na ɓa gbata.<verse eid="HEB 12:24"/></para>
  <para style="p">
    <verse number="25" style="v" sid="HEB 12:25"/>Kna wo ɓeda tnubua n wo daɓo n hoi nyi. Abei ga a Israila yi tata ntu ge ɓa ɓei zun Shekwoyi ɓeda gna-na n Musa ʼgbe, oza n wo zun wo ɓeda gna-na n Yesu gbe wo ɓa gna fifi nu. <verse eid="HEB 12:25"/><verse number="26" style="v" sid="HEB 12:26"/>Shekwoyi begye nu kawai ɓei zhin anyi ɓa shan-shan, sanu wo ɓei da ɓo tu n Sinai pe nyi. Sanu wa je ɓo da duk ɓedo n ʼshe yi kwo ɓei shan-shan. <verse eid="HEB 12:26"/><verse number="27" style="v" sid="HEB 12:27"/>Shekwoyi ɓei shi nya ya nkwo to na gbegye yi lon, anya n ɓa mi zhi lo ɓa nu ɓei ce zhi kawai. <verse eid="HEB 12:27"/><verse number="28" style="v" sid="HEB 12:28"/>Shi yi nbegyi lo, n zaho ta mi nkwo gwoya nyin, yi zhin ɓo nkwo ɓa da Shekwoyi, yi zhin wo bauta, nbugba godiya nya yi, yi ga wo mwa-mwa ndanwoyi. <verse eid="HEB 12:28"/><verse number="29" style="v" sid="HEB 12:29"/>Ntu ge eyi Shekwoyi zhin ona nu, nkwo gyi aba nyi.<verse eid="HEB 12:29"/></para>
  <chapter eid="HEB 12"/>
  <chapter number="13" style="c" sid="HEB 13"/>
  <para style="s1">Zokwadna n gnaɓi-i</para>
  <para style="p">
    <verse number="1" style="v" sid="HEB 13:1"/>Yi ye najeyi ntu ge yi zhin gmanyi-gmanyi nu. <verse eid="HEB 13:1"/><verse number="2" style="v" sid="HEB 13:2"/>Yi ye na zhiɓeiyi Aza ho ɓei ku zhin lo nu na malaikayi amma ɓa to ɓei kpe m. <verse eid="HEB 13:2"/><verse number="3" style="v" sid="HEB 13:3"/>Pa za ɓo nɓa fi n kurkuku nyi, gye she a ga aza wahala. Sun wahala n kun-sun ɓai. Sun wahala yi n gye kwo zhin ho nya nu.<verse eid="HEB 13:3"/></para>
  <para style="p">
    <verse number="4" style="v" sid="HEB 13:4"/>Fye la mula ɓo shi dei-dei. Kada a zhin fye agma fya wunya. N fya wunya Shekwoyi ɓei dafye wa.<verse eid="HEB 13:4"/></para>
  <para style="p">
    <verse number="5" style="v" sid="HEB 13:5"/>Fye to ku ze agyiwye ye yi m. Zhin godiya n nya yi n ho cei lo. Shekwoyi ɓei gna ge wo ta ya yi m. Mi kun-sun lo n fyei nyalo-nyalo. Nɓa ga fye nyagyi cici. <verse eid="HEB 13:5"/><verse number="6" style="v" sid="HEB 13:6"/>Ntu na alkawali ye ɓo yi ɓa da ɓo ntna edna, “Shekwoyi nu zhin mi bmazhin yi mi ta wo oza dna m.”<verse eid="HEB 13:6"/></para>
  <para style="p">
    <verse number="7" style="v" sid="HEB 13:7"/>To fya ze ofye azakowyi amwi dna n Yesu ye m, Ɓa ɓei kpema Shekwoyi ɓa zan-zan n dna woyi. Fye vi ɓa pita bwi.<verse eid="HEB 13:7"/></para>
  <para style="p">
    <verse number="8" style="v" sid="HEB 13:8"/>Yesu ta shan do n, Nya wo ɓei nyi n su nyi, wo zhin kwo nu n naiye kuma har nyalo-nyalo. <verse eid="HEB 13:8"/><verse number="9" style="v" sid="HEB 13:9"/>Shi Shekwoyi ta shan do nyin, to ye a malami doho-doho ɓa dna fye kwoce n nyawu nukwoyi m. Fa Shekwoyi alheri kwa ga fye kala. To ge anyagyi ho pya awyidna ko kwa zhibaje m, ɓa zhin banza nu-nnaza ba nɓa gyi ɓa nyi.<verse eid="HEB 13:9"/></para>
  <para style="p">
    <verse number="10" style="v" sid="HEB 13:10"/>Eyi nyagyi gyi zafun nya kwo zhin zundu nu oza n wo dna awyidna kwo-kwoyi sunta wo to deye anabarka yi lo m. <verse eid="HEB 13:10"/><verse number="11" style="v" sid="HEB 13:11"/>A Yahudiyi ɓei zhin apma n na nyakpa yi nu ntu sadaka ɓo, ɓa ɓei zhin ɓa wu nyap-kpa ɓa lo ɓa gyi kona n zhimi avun. A mi da ɓa ɓe n cei n Shekwoyi nyakun. Deye ɓei zhin sadaka ntu alaifi ɓo nu. <verse eid="HEB 13:11"/><verse number="12" style="v" sid="HEB 13:12"/>Cenu ɓei zhin a wu Yesu n pifun, wa ga sadaka owo nyai nya ntu yi a laifi ɓo.<verse eid="HEB 13:12"/></para>
  <para style="p">
    <verse number="13" style="v" sid="HEB 13:13"/>Yi shegun Yesu n zhimi avun. Wato to ge nanyi ye mi m. Yi sun wahala ɓedo n vinyikwo yi n kun-sun woi. <verse eid="HEB 13:13"/><verse number="14" style="v" sid="HEB 13:14"/>Anyi ye to zhin yi nya nun, yi pmi eya ʼpa, nyalo-nyalo nya nu, wato eshe.<verse eid="HEB 13:14"/></para>
  <para style="p">
    <verse number="15" style="v" sid="HEB 13:15"/>Yi ga Shekwoyi mwa-mwa, kwo nu zhin yi sadaka ga. Yi zhin dna n Yesu ye. Yi gna azaje owo eye mwa-mwa ɓo, yi ci wo. <verse eid="HEB 13:15"/><verse number="16" style="v" sid="HEB 13:16"/>To ze ɓemana zhin amwi m, zhin aɓo manayi. Ce nya ga aza n ɓa to cei lon. Nyaga nu Shekwoyi ye n cei.<verse eid="HEB 13:16"/></para>
  <para style="p">
    <verse number="17" style="v" sid="HEB 13:17"/>Ga aza mwa-mwa n ɓa du ho, nwyihoi ɓa ɓei wu Shekwoyi oɓa tnu-tnu. Ndei fya ga ɓa mwa-mwa tnu-tnu ɓa da ɓa zhin. Ko ɓa bma fyehin zhin ce. <verse eid="HEB 13:17"/><verse number="18" style="v" sid="HEB 13:18"/>Fye zhin aduwa ntu yi ɓo, yi ye ya zhin tnu-tnu ɓehinhin nya nu n ɓefyece yi. <verse eid="HEB 13:18"/><verse number="19" style="v" sid="HEB 13:19"/>Ntu cenu fye zhin aduwa ntu mi ɓo, ko n naiye ma fye ya zhin, mi cei pma ma ɓe fya ba sa fyewyi.<verse eid="HEB 13:19"/></para>
  <para style="p">
    <verse number="20" style="v" sid="HEB 13:20"/>Shekwoyi wo tu fye anabarka, wonu ɓei la Yesu ka. Yesu kwa wo nu zhin knikna yi, wotu fye anabarka ntu owo ami zeya ɓo, dna n na alkawali woi-woyi. <verse eid="HEB 13:20"/><verse number="21" style="v" sid="HEB 13:21"/>Shekwoyi wo gba fya bukata ntu ge fya zhin wo ɓeye. Wo zhin ɓo n yi-i, nwo cei pma, wo zhin ntu Yesu ɓo. A ga Yesu mwa-mwa nyalo-nyalo.<verse eid="HEB 13:21"/></para>
  <para style="p">
    <verse number="22" style="v" sid="HEB 13:22"/>Omi-azaje, kna tnubua n ɓo mi ku da dna n wasika ye mi. <verse eid="HEB 13:22"/><verse number="23" style="v" sid="HEB 13:23"/>Ala Timatawus loya n kurkuku, yi ɓa kun ɓe n woi. Kpekni sa fyewyi wo ɓa ɓe ma ba. <verse eid="HEB 13:23"/><verse number="24" style="v" sid="HEB 13:24"/>Fye ɓi fya atukwo da gna ga mi, a Yesu viyi dna nu Italiya, ɓa ɓi fye gna lo. <verse eid="HEB 13:24"/><verse number="25" style="v" sid="HEB 13:25"/>Shekwoyi alheri ɓa kun-sun n fyei nyalonyalo. Amin.<verse eid="HEB 13:25"/></para>
  <chapter eid="HEB 13"/>
</usx>
