<?xml version="1.0" encoding="UTF-8"?>
<usx version="2.6">
  <book code="JON" style="id">- Thai New Contemporary Version</book>
  <para style="rem">Copyright © 1999, 2001, 2007 by Biblica, Inc.®</para>
  <para style="h">โยนาห์</para>
  <para style="toc1">โยนาห์</para>
  <para style="toc2">โยนาห์</para>
  <para style="toc3">โยนาห์</para>
  <para style="mt1">โยนาห์</para>
  <chapter number="1" style="c"/>
  <para style="s1">โยนาห์หนีจากองค์พระผู้เป็นเจ้า</para>
  <para style="p">
    <verse number="1" style="v"/>พระดำรัสจาก<char style="nd">องค์พระผู้เป็นเจ้า</char>มาถึงโยนาห์บุตรอามิททัยว่า <verse number="2" style="v"/>“จงไปยังนีนะเวห์นครใหญ่ เทศนาตักเตือนกรุงนั้นเพราะความชั่วช้าของเขากระฉ่อนขึ้นมาต่อหน้าเรา”</para>
  <para style="p">
    <verse number="3" style="v"/>แต่โยนาห์หนีจาก<char style="nd">องค์พระผู้เป็นเจ้า</char>มุ่งหน้าไปยังเมืองทารชิช เขาเดินทางไปที่ยัฟฟาและพบเรือที่จะไปเมืองนั้น จึงจ่ายค่าโดยสารแล้วขึ้นเรือจะไปทารชิช เพื่อหนีจากองค์พระผู้เป็นเจ้า</para>
  <para style="p">
    <verse number="4" style="v"/>แล้ว<char style="nd">องค์พระผู้เป็นเจ้า</char>ทรงบันดาลให้เกิดพายุใหญ่เหนือทะเล พายุโหมกระหน่ำจนเรือแทบจะอับปางอยู่รอมร่อ <verse number="5" style="v"/>ลูกเรือทั้งหมดกลัวมาก ต่างก็ร้องเรียกให้เทพเจ้าของตนมาช่วย และโยนสินค้าทิ้งไปเพื่อให้เรือเบาลง</para>
  <para style="p">ส่วนโยนาห์นอนหลับสนิทอยู่ในห้องข้างในเรือ <verse number="6" style="v"/>นายเรือไปหาเขาและพูดว่า “ท่านหลับอยู่ได้อย่างไร? จงลุกขึ้นมาอ้อนวอนให้พระเจ้าของท่านช่วย! เผื่อพระองค์จะทรงพระกรุณา เราจะได้รอดตาย”</para>
  <para style="p">
    <verse number="7" style="v"/>แล้วลูกเรือทั้งหลายพูดกันว่า “ให้เรามาจับสลากดูว่าใครเป็นตัวการทำให้เกิดภัยพิบัติครั้งนี้” เขาจึงจับสลากกันและสลากนั้นตกแก่โยนาห์</para>
  <para style="p">
    <verse number="8" style="v"/>เขาก็ถามโยนาห์ว่า “บอกเรามาเถิดว่าใครเป็นต้นเหตุสร้างความเดือดร้อนให้เราในครั้งนี้? ท่านทำอะไร? มาจากที่ไหน? อยู่ประเทศอะไร? เป็นคนชาติไหน?”</para>
  <para style="p">
    <verse number="9" style="v"/>โยนาห์ตอบว่า “ข้าพเจ้าเป็นชาวฮีบรู นับถือพระยาห์เวห์พระเจ้าแห่งฟ้าสวรรค์ผู้ทรงสร้างทะเลและแผ่นดิน”</para>
  <para style="p">
    <verse number="10" style="v"/>พวกเขาฟังแล้วตกใจมากและถามว่า “ท่านทำอะไรลงไป?” (พวกเขารู้ว่าโยนาห์หลบหนี<char style="nd">องค์พระผู้เป็นเจ้า</char>มา เพราะโยนาห์เล่าให้ฟังก่อนหน้านี้แล้ว)</para>
  <para style="p">
    <verse number="11" style="v"/>ทะเลยิ่งปั่นป่วนขึ้นทุกทีๆ พวกเขาจึงถามโยนาห์ว่า “เราควรทำอย่างไรกับท่านดีทะเลจึงจะสงบ?”</para>
  <para style="p">
    <verse number="12" style="v"/>โยนาห์ตอบว่า “จับข้าพเจ้าโยนลงทะเลเถิด แล้วทะเลก็จะสงบ ข้าพเจ้ารู้ว่าที่เกิดพายุรุนแรงครั้งนี้ก็เพราะข้าพเจ้าผิดเอง”</para>
  <para style="p">
    <verse number="13" style="v"/>คนเหล่านั้นพยายามกรรเชียงพาเรือเข้าฝั่ง แต่ทำไม่ได้ เพราะทะเลยิ่งปั่นป่วนมากขึ้นไปอีก <verse number="14" style="v"/>พวกเขาจึงร้องทูลต่อ<char style="nd">องค์พระผู้เป็นเจ้า</char>ว่า “โอ <char style="nd">องค์พระผู้เป็นเจ้า</char>ขออย่าให้พวกเราต้องตายเพราะเอาชีวิตชายผู้นี้เลย อย่าให้เราต้องรับโทษที่ฆ่าคนที่ไม่มีความผิดเลย ข้าแต่<char style="nd">องค์พระผู้เป็นเจ้า</char> เพราะพระองค์เองทรงกระทำไปตามที่ทรงเห็นชอบ” <verse number="15" style="v"/>แล้วพวกเขาก็จับโยนาห์โยนลงจากเรือ ทะเลที่ปั่นป่วนก็สงบราบเรียบ <verse number="16" style="v"/>คนทั้งหลายจึงยำเกรง<char style="nd">องค์พระผู้เป็นเจ้า</char>ยิ่งนัก เขาถวายเครื่องบูชาแด่<char style="nd">องค์พระผู้เป็นเจ้า</char>และถวายปฏิญาณต่อพระองค์</para>
  <para style="p">
    <verse number="17" style="v"/>แต่<char style="nd">องค์พระผู้เป็นเจ้า</char>ทรงใช้ปลาใหญ่มากลืนโยนาห์เข้าไป และโยนาห์อยู่ในท้องปลาสามวันสามคืน</para>
  <chapter number="2" style="c"/>
  <para style="s1">คำอธิษฐานของโยนาห์</para>
  <para style="p">
    <verse number="1" style="v"/>ขณะอยู่ในท้องปลานั้น โยนาห์อธิษฐานต่อพระยาห์เวห์พระเจ้าของเขา <verse number="2" style="v"/>เขากล่าวว่า</para>
  <para style="q1">“ในยามทุกข์ลำเค็ญ ข้าพระองค์ร้องทูลองค์พระผู้เป็นเจ้า</para>
  <para style="q1">และพระองค์ทรงตอบข้าพระองค์</para>
  <para style="q1">ข้าพระองค์วิงวอนขอความช่วยเหลือจากห้วงลึกของแดนมรณา และพระองค์ทรงสดับฟังเสียงร้องของข้าพระองค์</para>
  <para style="q1">
    <verse number="3" style="v"/>พระองค์ทรงเหวี่ยงข้าพระองค์ลงมาในห้วงลึก</para>
  <para style="q1">สู่ใจกลางมหาสมุทร</para>
  <para style="q1">กระแสน้ำถาโถมเข้าใส่ข้าพระองค์</para>
  <para style="q1">และระลอกคลื่นของพระองค์</para>
  <para style="q1">ท่วมมิดข้าพระองค์</para>
  <para style="q1">
    <verse number="4" style="v"/>ข้าพระองค์กล่าวว่า ‘ข้าพระองค์ถูกเนรเทศ</para>
  <para style="q1">พ้นจากสายพระเนตรของพระองค์แล้ว</para>
  <para style="q1">ถึงกระนั้นข้าพระองค์จะมุ่งมอง</para>
  <para style="q1">ไปยังพระวิหารอันศักดิ์สิทธิ์ของพระองค์อีก’</para>
  <para style="q1">
    <verse number="5" style="v"/>น้ำท่วมมิดข้าพระองค์</para>
  <para style="q1">ที่ลึกล้อมรอบข้าพระองค์</para>
  <para style="q1">สาหร่ายทะเลพันรอบศีรษะของข้าพระองค์</para>
  <para style="q1">
    <verse number="6" style="v"/>ข้าพระองค์จมลงมาถึงรากภูเขา</para>
  <para style="q1">แผ่นดินเบื้องล่างขังข้าพระองค์ไว้เป็นนิตย์</para>
  <para style="q1">แต่พระองค์ทรงช่วยชีวิตข้าพระองค์ขึ้นมาจากเหว</para>
  <para style="q1">ข้าแต่พระยาห์เวห์พระเจ้าของข้าพระองค์</para>
  <para style="b"/>
  <para style="q1">
    <verse number="7" style="v"/>“เมื่อชีวิตของข้าพระองค์กำลังจะหลุดลอยไป</para>
  <para style="q1">ข้าแต่<char style="nd">องค์พระผู้เป็นเจ้า</char>ข้าพระองค์ระลึกถึงพระองค์</para>
  <para style="q1">คำอธิษฐานของข้าพระองค์ขึ้นไปถึงพระองค์</para>
  <para style="q1">ไปถึงพระวิหารอันศักดิ์สิทธิ์ของพระองค์</para>
  <para style="b"/>
  <para style="q1">
    <verse number="8" style="v"/>“บรรดาคนที่ยึดติดกับเทวรูปอันไร้ค่า</para>
  <para style="q1">สูญเสียพระคุณซึ่งเขาควรจะได้</para>
  <para style="q1">
    <verse number="9" style="v"/>ส่วนข้าพระองค์จะถวายเครื่องบูชาแด่พระองค์</para>
  <para style="q1">ด้วยบทเพลงโมทนาพระคุณ</para>
  <para style="q1">ข้าพระองค์ปฏิญาณไว้อย่างไร ข้าพระองค์จะทำเช่นนั้น</para>
  <para style="q1">การช่วยให้รอดมาจากองค์พระผู้เป็นเจ้า”</para>
  <para style="p">
    <verse number="10" style="v"/>แล้ว<char style="nd">องค์พระผู้เป็นเจ้า</char>ตรัสสั่งปลานั้น มันก็สำรอกโยนาห์ออกมาไว้ที่ริมฝั่ง</para>
  <chapter number="3" style="c"/>
  <para style="s1">โยนาห์ไปยังนีนะเวห์</para>
  <para style="p">
    <verse number="1" style="v"/>แล้วมีพระดำรัสจาก<char style="nd">องค์พระผู้เป็นเจ้า</char>มาถึงโยนาห์เป็นครั้งที่สองว่า <verse number="2" style="v"/>“จงไปนีนะเวห์นครใหญ่ และประกาศแก่ชาวกรุงนั้นตามที่เราสั่งเจ้า”</para>
  <para style="p">
    <verse number="3" style="v"/>โยนาห์ก็เชื่อฟังพระดำรัสของ<char style="nd">องค์พระผู้เป็นเจ้า</char>และไปยังนีนะเวห์ นครนั้นใหญ่มาก ต้องใช้เวลาสามวันจึงเดินทางทั่ว <verse number="4" style="v"/>ในวันแรกโยนาห์ตั้งต้นเดินเข้าไปในกรุงนั้น เขาประกาศว่า “อีกสี่สิบวันนีนะเวห์จะถูกทำลาย” <verse number="5" style="v"/>ชาวนีนะเวห์ก็เชื่อพระเจ้า พวกเขาประกาศให้มีการถืออดอาหาร แล้วชาวกรุงทุกคนตั้งแต่ผู้ใหญ่ที่สุดจนถึงผู้น้อยที่สุดสวมเสื้อผ้ากระสอบ</para>
  <para style="p">
    <verse number="6" style="v"/>เมื่อกษัตริย์นีนะเวห์ทรงทราบเรื่องนี้ ก็ทรงลุกขึ้นจากบัลลังก์ ถอดฉลองพระองค์ออก เอาเสื้อผ้ากระสอบคลุมพระองค์ และประทับในกองฝุ่นธุลี <verse number="7" style="v"/>แล้วทรงออกประกาศในกรุงนีนะเวห์ว่า</para>
  <para style="pmo">“โดยพระราชกฤษฎีกาของกษัตริย์ และขุนนางทั้งหลาย</para>
  <para style="b"/>
  <para style="pm">“ห้ามไม่ให้ผู้ใดหรือสัตว์ตัวใดกินหรือดื่มอะไร <verse number="8" style="v"/>แต่ให้ทั้งคนและสัตว์ห่มตัวด้วยผ้ากระสอบ ให้ทุกคนทูลอ้อนวอนพระเจ้าอย่างเร่งด่วน และให้เลิกทำชั่ว เลิกการทารุณ <verse number="9" style="v"/>ใครจะรู้ได้ พระเจ้าอาจจะทรงอดกลั้นพระทัยไว้ และด้วยพระเมตตา พระองค์อาจจะทรงหันจากพระพิโรธอันรุนแรง เพื่อเราจะไม่ต้องพินาศ”</para>
  <para style="p">
    <verse number="10" style="v"/>เมื่อพระเจ้าทอดพระเนตรการกระทำของพวกเขาและเห็นเขาเลิกทำชั่ว ก็ทรงเอ็นดูสงสารและไม่ได้ทำลายพวกเขาตามที่ทรงคาดโทษไว้</para>
  <chapter number="4" style="c"/>
  <para style="s1">โยนาห์โกรธที่องค์พระผู้เป็นเจ้า</para>
  <para style="p">
    <verse number="1" style="v"/>แต่โยนาห์ไม่พอใจมากและโกรธ <verse number="2" style="v"/>เขาอธิษฐานต่อ<char style="nd">องค์พระผู้เป็นเจ้า</char>ว่า “ข้าแต่<char style="nd">องค์พระผู้เป็นเจ้า</char> ข้าพระองค์ก็บอกตั้งแต่ยังอยู่ที่บ้านแล้วไม่ใช่หรือว่ามันจะเป็นอย่างนี้? เพราะเหตุนี้แหละ ข้าพระองค์ถึงได้รีบหนีไปเมืองทารชิช ข้าพระองค์รู้อยู่ว่า พระองค์ทรงเป็นพระเจ้าผู้เปี่ยมด้วยพระคุณและความเอ็นดูสงสาร ทรงเป็นพระเจ้าผู้กริ้วช้าและเปี่ยมด้วยความรัก พระเจ้าทรงอดพระทัยไว้ไม่ลงโทษ <verse number="3" style="v"/>ข้าแต่<char style="nd">องค์พระผู้เป็นเจ้า</char> บัดนี้ขอทรงเอาชีวิตข้าพระองค์ไปเถิด ข้าพระองค์ตายเสียดีกว่าอยู่”</para>
  <para style="p">
    <verse number="4" style="v"/>แต่<char style="nd">องค์พระผู้เป็นเจ้า</char>ตรัสตอบว่า “เจ้ามีสิทธิ์อะไรที่จะโกรธ?”</para>
  <para style="p">
    <verse number="5" style="v"/>โยนาห์ก็ออกไปอยู่นอกเมืองทางตะวันออก แล้วสร้างเพิงขึ้นหลังหนึ่ง แล้วนั่งอยู่ใต้ร่มเพิง และคอยดูเหตุการณ์ที่จะเกิดขึ้นกับกรุงนีนะเวห์ <verse number="6" style="v"/>แล้วพระเจ้าพระยาห์เวห์ทรงบันดาลให้เถาไม้เลื้อยเถาหนึ่งงอกขึ้นเหนือโยนาห์ ช่วยบังแดดให้ศีรษะของเขา เพื่อบรรเทาความเดือดเนื้อร้อนใจของเขา โยนาห์ก็มีความสุขมากที่มีเถาไม้เลื้อยนี้ <verse number="7" style="v"/>แต่พอฟ้าสางวันรุ่งขึ้น พระเจ้าทรงให้มีหนอนกัดกินเถาไม้เลื้อยนั้น จนมันเหี่ยวเฉาไป <verse number="8" style="v"/>เมื่อดวงอาทิตย์ขึ้น พระเจ้าทรงให้มีลมตะวันออกอันร้อนระอุพัดมา แสงอาทิตย์ก็แผดเปรี้ยงเหนือศีรษะของโยนาห์จนเขาแทบเป็นลม โยนาห์อยากตายและตัดพ้อว่า “ข้าพระองค์ตายเสียก็ดีกว่าอยู่”</para>
  <para style="p">
    <verse number="9" style="v"/>แต่พระเจ้าตรัสกับโยนาห์ว่า “เจ้ามีสิทธิ์จะโกรธเรื่องเถาไม้เลื้อยนี้หรือ?”</para>
  <para style="p">โยนาห์ทูลว่า “ข้าพระองค์มีสิทธิ์ ข้าพระองค์โกรธจนอยากตาย”</para>
  <para style="p">
    <verse number="10" style="v"/>แต่<char style="nd">องค์พระผู้เป็นเจ้า</char>ตรัสว่า “เจ้าเสียดายเถาไม้เลื้อยนี้ ทั้งๆ ที่เจ้าไม่ได้ปลูกหรือดูแลมันให้โต มันงอกขึ้นในชั่วข้ามคืนและตายไปในชั่วข้ามคืน <verse number="11" style="v"/>ก็แล้วนีนะเวห์ซึ่งมีคนกว่า 120,000 คน ซึ่งไม่รู้ประสาว่าไหนมือซ้ายไหนมือขวา ทั้งยังมีสัตว์เลี้ยงอีกมากมาย ไม่ควรหรือที่เราจะห่วงใยนครใหญ่นั้น?”</para>
</usx>
