<?xml version="1.0" encoding="UTF-8"?>
<usx version="2.6">
  <book code="ZEC" style="id">- Thai New Contemporary Version</book>
  <para style="rem">Copyright © 1999, 2001, 2007 by Biblica, Inc.®</para>
  <para style="h">เศคาริยาห์</para>
  <para style="toc1">เศคาริยาห์</para>
  <para style="toc2">เศคาริยาห์</para>
  <para style="toc3">เศคาริยาห์</para>
  <para style="mt1">เศคาริยาห์</para>
  <chapter number="1" style="c"/>
  <para style="s1">เรียกร้องให้กลับมาหาองค์พระผู้เป็นเจ้า</para>
  <para style="p">
    <verse number="1" style="v"/>ในเดือนที่แปดของปีที่สองแห่งรัชกาลดาริอัส พระดำรัสของ<char style="nd">องค์พระผู้เป็นเจ้า</char>มาถึงผู้เผยพระวจนะเศคาริยาห์บุตรเบเรคิยาห์บุตรอิดโดว่า</para>
  <para style="p">
    <verse number="2" style="v"/>“<char style="nd">องค์พระผู้เป็นเจ้า</char>ทรงพระพิโรธบรรพบุรุษของพวกเจ้ายิ่งนัก <verse number="3" style="v"/>ฉะนั้นจงบอกเหล่าประชากรดังนี้ว่า พระยาห์เวห์ผู้ทรงฤทธิ์ตรัสว่า ‘จงกลับมาหาเรา’ พระยาห์เวห์ผู้ทรงฤทธิ์ประกาศว่า ‘แล้วเราจะกลับมาหาพวกเจ้า’ พระยาห์เวห์ผู้ทรงฤทธิ์ตรัสดังนั้น <verse number="4" style="v"/>อย่าเป็นเหมือนบรรพบุรุษของพวกเจ้า ซึ่งบรรดาผู้เผยพระวจนะแต่ก่อนเคยประกาศดังนี้ว่า พระยาห์เวห์ผู้ทรงฤทธิ์ตรัสว่า ‘จงหันจากวิถีและความประพฤติอันชั่วช้าของพวกเจ้า’ แต่พวกเขาไม่ได้ฟังหรือใส่ใจเราเลย <char style="nd">องค์พระผู้เป็นเจ้า</char>ประกาศดังนั้น <verse number="5" style="v"/>บัดนี้บรรพบุรุษของพวกเจ้าไปไหนเสียแล้ว? และบรรดาผู้เผยพระวจนะมีชีวิตยืนยงตลอดกาลหรือ? <verse number="6" style="v"/>แต่ถ้อยคำและกฎหมายซึ่งเราสั่งเหล่าผู้เผยพระวจนะผู้รับใช้ของเราก็เป็นจริงกับบรรพบุรุษของพวกเจ้าไม่ใช่หรือ?</para>
  <para style="p">“แล้วเขาเหล่านั้นก็สำนึกผิดและกล่าวว่า ‘พระยาห์เวห์ผู้ทรงฤทธิ์ทรงทำกับเราอย่างสาสมกับวิถีและความประพฤติของเราตามที่พระองค์ทรงตัดสินพระทัยไว้แล้ว’ ”</para>
  <para style="s1">ชายผู้อยู่ท่ามกลางต้นน้ำมันเขียว</para>
  <para style="p">
    <verse number="7" style="v"/>ในวันที่ยี่สิบสี่เดือนเชบัท คือเดือนที่สิบเอ็ดของปีที่สองแห่งรัชกาลดาริอัส พระดำรัสของ<char style="nd">องค์พระผู้เป็นเจ้า</char>มาถึงผู้เผยพระวจนะเศคาริยาห์บุตรเบเรคิยาห์บุตรอิดโด</para>
  <para style="p">
    <verse number="8" style="v"/>ยามค่ำคืนข้าพเจ้าเห็นนิมิตตรงหน้าข้าพเจ้า มีชายคนหนึ่งขี่ม้าสีแดง! เขายืนอยู่ในหมู่ต้นน้ำมันเขียวในลำห้วย ข้างหลังเขามีม้าสีแดง ม้าสีน้ำตาล และม้าสีขาว</para>
  <para style="p">
    <verse number="9" style="v"/>ข้าพเจ้าถามว่า “ท่านเจ้าข้า สิ่งเหล่านี้คืออะไร?”</para>
  <para style="p">ทูตสวรรค์ที่สนทนากับข้าพเจ้าตอบว่า “เราจะแสดงให้เจ้าเห็นว่าคืออะไร”</para>
  <para style="p">
    <verse number="10" style="v"/>แล้วชายคนที่ยืนในหมู่ต้นน้ำมันเขียวอธิบายว่า “พวกเขาคือผู้ที่<char style="nd">องค์พระผู้เป็นเจ้า</char>ทรงส่งไปทั่วโลก”</para>
  <para style="p">
    <verse number="11" style="v"/>แล้วพวกเขามารายงานทูตสวรรค์ของ<char style="nd">องค์พระผู้เป็นเจ้า</char>ซึ่งยืนอยู่กลางหมู่ต้นน้ำมันเขียวว่า “เราได้ไปทั่วโลก และพบว่าทั่วโลกก็พักสงบอยู่”</para>
  <para style="p">
    <verse number="12" style="v"/>แล้วทูตของ<char style="nd">องค์พระผู้เป็นเจ้า</char>กล่าวว่า “ข้าแต่พระยาห์เวห์ผู้ทรงฤทธิ์ พระองค์จะทรงยับยั้งพระเมตตาจากเยรูซาเล็มและหัวเมืองต่างๆ ของยูดาห์ไปนานสักเท่าใด? ทรงพระพิโรธมาเจ็ดสิบปีแล้ว” <verse number="13" style="v"/>ดังนั้น<char style="nd">องค์พระผู้เป็นเจ้า</char>จึงตรัสถ้อยคำที่อ่อนโยนและถ้อยคำปลอบใจกับทูตสวรรค์นั้นซึ่งสนทนากับข้าพเจ้า</para>
  <para style="p">
    <verse number="14" style="v"/>แล้วทูตสวรรค์ที่สนทนากับข้าพเจ้าจึงกล่าวว่า “จงประกาศถ้อยคำเหล่านี้ พระยาห์เวห์ผู้ทรงฤทธิ์ตรัสว่า ‘เราหวงแหนเยรูซาเล็มและศิโยน <verse number="15" style="v"/>แต่เราโกรธยิ่งนักที่ชนชาติต่างๆ รู้สึกมั่นคงปลอดภัย เราโกรธนิดเดียว แต่พวกเขาทำให้ย่อยยับเกินขนาด’</para>
  <para style="p">
    <verse number="16" style="v"/>“ฉะนั้น<char style="nd">องค์พระผู้เป็นเจ้า</char>ตรัสว่า ‘เราจะหันกลับมาหาเยรูซาเล็มด้วยความเมตตา และพระนิเวศของเราจะถูกสร้างขึ้นมาใหม่ที่นั่น และสายวัดจะถูกดึงออกวัดทั่วเยรูซาเล็ม’ พระยาห์เวห์ผู้ทรงฤทธิ์ประกาศดังนั้น</para>
  <para style="p">
    <verse number="17" style="v"/>“จงประกาศต่อไปว่า พระยาห์เวห์ผู้ทรงฤทธิ์ตรัสว่า ‘เมืองต่างๆ ของเราจะเจริญรุ่งเรืองอย่างล้นเหลืออีกครั้ง และ<char style="nd">องค์พระผู้เป็นเจ้า</char>จะทรงปลอบโยนศิโยนและเลือกสรรเยรูซาเล็มอีกครั้ง’ ”</para>
  <para style="s1">เขาสัตว์สี่อันและช่างฝีมือสี่คน</para>
  <para style="p">
    <verse number="18" style="v"/>แล้วข้าพเจ้าเงยหน้า เห็นเขาสัตว์สี่อันอยู่ตรงหน้า! <verse number="19" style="v"/>ข้าพเจ้าจึงถามทูตสวรรค์ที่สนทนากับข้าพเจ้าว่า “สิ่งเหล่านี้คืออะไร?”</para>
  <para style="p">เขาตอบว่า “สิ่งเหล่านี้คือเขาสัตว์ซึ่งทำให้ยูดาห์ อิสราเอล และเยรูซาเล็มกระจัดกระจาย”</para>
  <para style="p">
    <verse number="20" style="v"/>แล้ว<char style="nd">องค์พระผู้เป็นเจ้า</char>ทรงสำแดงให้ข้าพเจ้าเห็นช่างฝีมือสี่คน <verse number="21" style="v"/>ข้าพเจ้าจึงถามว่า “คนเหล่านี้มาทำอะไร?”</para>
  <para style="p">เขาตอบว่า “สิ่งเหล่านี้คือเขาสัตว์ซึ่งทำให้ยูดาห์กระจัดกระจายจนไม่มีใครโงหัวขึ้นมาได้ แต่ช่างฝีมือเหล่านี้มาเพื่อทำให้เขาสัตว์ทั้งหลายหวาดกลัว และทำลายเขาสัตว์ของประชาชาติทั้งหลายที่ได้ชูเขาของตนขึ้น ทำให้ประชากรยูดาห์กระจัดกระจายไป”</para>
  <chapter number="2" style="c"/>
  <para style="s1">ชายที่ถือสายวัด</para>
  <para style="p">
    <verse number="1" style="v"/>แล้วข้าพเจ้าเงยหน้าขึ้น เห็นชายคนหนึ่งถือสายวัดอยู่ต่อหน้าข้าพเจ้า! <verse number="2" style="v"/>ข้าพเจ้าถามว่า “ท่านจะไปไหน?”</para>
  <para style="p">เขาตอบว่า “ไปวัดกรุงเยรูซาเล็มดูว่ากว้างยาวแค่ไหน”</para>
  <para style="p">
    <verse number="3" style="v"/>แล้วทูตสวรรค์ที่สนทนากับข้าพเจ้าก็จากไป มีทูตสวรรค์อีกองค์มาพบทูตองค์นั้น <verse number="4" style="v"/>และกล่าวกับเขาว่า “วิ่งไปบอกชายหนุ่มผู้นั้นเถิดว่า ‘เยรูซาเล็มจะมีผู้คนและฝูงสัตว์อาศัยอยู่แน่นหนา จนทำกำแพงล้อมไว้ไม่ได้ <verse number="5" style="v"/>และเราเองจะเป็นกำแพงไฟล้อมกรุงเยรูซาเล็ม และเป็นสง่าราศีในกรุงนั้น’ <char style="nd">องค์พระผู้เป็นเจ้า</char>ตรัสดังนั้น”</para>
  <para style="p">
    <verse number="6" style="v"/>
    <char style="nd">องค์พระผู้เป็นเจ้า</char>ตรัสว่า “มาเถิด! มาเถิด! จงหนีไปจากดินแดนภาคเหนือเพราะเราได้ทำให้เจ้ากระจัดกระจายไปกับลมทั้งสี่แห่งฟ้าสวรรค์” <char style="nd">องค์พระผู้เป็นเจ้า</char>ประกาศดังนั้น</para>
  <para style="p">
    <verse number="7" style="v"/>“มาเถิดศิโยนเอ๋ย จงหนีเถิด เจ้าทั้งหลายผู้เป็นเชลยอยู่ในบาบิโลน<note caller="+" style="f"><char style="fr" closed="false">2:7 </char><char style="ft" closed="false">ภาษาฮีบรูว่า</char><char style="fqa" closed="false">ธิดาแห่งบาบิโลน</char></note>!” <verse number="8" style="v"/>เพราะพระยาห์เวห์ผู้ทรงฤทธิ์ตรัสดังนี้ว่า “หลังจากพระองค์ประทานเกียรติแก่เรา และทรงใช้เรามาต่อสู้กับชนชาติทั้งหลายที่มาปล้นเจ้า เพราะผู้ใดแตะต้องเจ้าก็แตะต้องแก้วพระเนตรของพระองค์ <verse number="9" style="v"/>แน่นอนเราจะเงื้อมือขึ้นฟาดพวกเขา เพื่อทาสของพวกเขาจะปล้นพวกเขา แล้วเจ้าจะรู้ว่าพระยาห์เวห์ผู้ทรงฤทธิ์ทรงใช้เรามา</para>
  <para style="p">
    <verse number="10" style="v"/>“ธิดาแห่งศิโยน<note caller="+" style="f"><char style="fr" closed="false">2:10 </char><char style="ft" closed="false">คือ ชาวเยรูซาเล็ม</char></note>เอ๋ย จงโห่ร้องยินดีเถิด เพราะเรากำลังจะมา และเราจะอยู่ท่ามกลางพวกเจ้า” <char style="nd">องค์พระผู้เป็นเจ้า</char>ประกาศดังนั้น <verse number="11" style="v"/>“ชนชาติมากมายจะร่วมอยู่ฝ่าย<char style="nd">องค์พระผู้เป็นเจ้า</char>ในวันนั้น และจะเป็นประชากรของเรา เราจะอยู่ท่ามกลางพวกเจ้า และพวกเจ้าจะรู้ว่าพระยาห์เวห์ผู้ทรงฤทธิ์ทรงใช้เรามาหาพวกเจ้า <verse number="12" style="v"/><char style="nd">องค์พระผู้เป็นเจ้า</char>จะทรงให้ยูดาห์เป็นกรรมสิทธิ์ส่วนของพระองค์ในดินแดนบริสุทธิ์ และจะทรงเลือกสรรเยรูซาเล็มอีกครั้ง <verse number="13" style="v"/>มวลมนุษยชาติเอ๋ย จงนิ่งสงบต่อหน้า<char style="nd">องค์พระผู้เป็นเจ้า</char> เพราะพระองค์เสด็จขึ้นจากที่ประทับอันบริสุทธิ์แล้ว”</para>
  <chapter number="3" style="c"/>
  <para style="s1">เครื่องแต่งกายสะอาดสำหรับมหาปุโรหิต</para>
  <para style="p">
    <verse number="1" style="v"/>แล้วทูตองค์นั้นได้แสดงให้ข้าพเจ้าเห็นมหาปุโรหิตโยชูวา<note caller="+" style="f"><char style="fr" closed="false">3:1 </char><char style="ft" closed="false">เป็นอีกรูปหนึ่งของ</char><char style="fqa" closed="false">เยชูวา</char><char style="ft" closed="false">เช่นเดียวกับที่อื่นๆ ในพระธรรมเศคาริยาห์</char></note>ยืนอยู่ต่อหน้าทูตของ<char style="nd">องค์พระผู้เป็นเจ้า</char> และซาตาน<note caller="+" style="f"><char style="fr" closed="false">3:1 </char><char style="ft" closed="false">แปลว่า ผู้กล่าวโทษ</char></note>ยืนอยู่ขวามือของเขาเพื่อกล่าวหาเขา <verse number="2" style="v"/><char style="nd">องค์พระผู้เป็นเจ้า</char>ตรัสกับซาตานว่า “ซาตาน! <char style="nd">องค์พระผู้เป็นเจ้า</char>ตำหนิเจ้า <char style="nd">องค์พระผู้เป็นเจ้า</char>ผู้เลือกสรรเยรูซาเล็มตำหนิเจ้า! ชายผู้นี้เป็นดุ้นฟืนติดไฟที่ถูกดึงออกจากไฟไม่ใช่หรือ?”</para>
  <para style="p">
    <verse number="3" style="v"/>โยชูวานั้นสวมเสื้อผ้าสกปรกยืนอยู่ต่อหน้าทูตสวรรค์องค์นั้น <verse number="4" style="v"/>ทูตนั้นกล่าวแก่บรรดาผู้ยืนอยู่เบื้องหน้าเขาว่า “ถอดเสื้อผ้าสกปรกของเขาออกเถิด”</para>
  <para style="p">แล้วกล่าวกับโยชูวาว่า “ดูเถิด เราได้ปลดเปลื้องบาปของเจ้าออกไปแล้ว และเราจะให้เจ้าสวมเสื้อผ้างดงาม”</para>
  <para style="p">
    <verse number="5" style="v"/>ข้าพเจ้าจึงกล่าวว่า “ขอให้เอาผ้าโพกศีรษะที่สะอาดมาโพกให้เขา” แล้วพวกเขาก็โพกศีรษะโยชูวาด้วยผ้าสะอาดและแต่งกายให้ขณะที่ทูตของ<char style="nd">องค์พระผู้เป็นเจ้า</char>ยืนอยู่ใกล้ๆ</para>
  <para style="p">
    <verse number="6" style="v"/>ทูตของ<char style="nd">องค์พระผู้เป็นเจ้า</char>กล่าวกำชับโยชูวาว่า <verse number="7" style="v"/>“พระยาห์เวห์ผู้ทรงฤทธิ์ตรัสว่า ‘หากเจ้าดำเนินในวิถีทางของเรา และรักษากฎเกณฑ์ของเรา เจ้าจะได้ปกครองนิเวศของเรา รวมทั้งลานวิหารของเรา เราจะให้เจ้าดำเนินอยู่ต่อหน้าเราร่วมกับคนเหล่านี้ที่ยืนอยู่ที่นี่</para>
  <para style="p">
    <verse number="8" style="v"/>“ ‘ฟังเถิด มหาปุโรหิตโยชูวาและเพื่อนร่วมงานซึ่งนั่งอยู่ตรงหน้าเจ้า พวกเจ้าผู้เป็นคนซึ่งเป็นสัญลักษณ์บ่งถึงสิ่งที่จะเกิดขึ้นในอนาคต เราจะนำผู้รับใช้ของเรามาคือ “กิ่ง” <verse number="9" style="v"/>จงดูศิลาที่เราตั้งไว้ตรงหน้าโยชูวาเถิด! ศิลาก้อนเดียวมีเจ็ดเหลี่ยม<note caller="+" style="f"><char style="fr" closed="false">3:9 </char><char style="ft" closed="false">หรือ</char><char style="fqa" closed="false">เจ็ดตา</char></note> และเราจะสลักคำจารึกบนศิลานั้น’ พระยาห์เวห์ผู้ทรงฤทธิ์ตรัสว่า ‘และเราจะขจัดบาปของดินแดนนี้ภายในวันเดียว</para>
  <para style="p">
    <verse number="10" style="v"/>“ ‘ในวันนั้น พวกเจ้าแต่ละคนจะเชิญเพื่อนบ้านมานั่งใต้เถาองุ่นและต้นมะเดื่อของตน’ พระยาห์เวห์ผู้ทรงฤทธิ์ประกาศดังนั้น”</para>
  <chapter number="4" style="c"/>
  <para style="s1">คันประทีปทองคำและต้นมะกอกเทศสองต้น</para>
  <para style="p">
    <verse number="1" style="v"/>แล้วทูตสวรรค์ที่สนทนากับข้าพเจ้ากลับมาปลุกข้าพเจ้า เหมือนปลุกให้ตื่นจากหลับ <verse number="2" style="v"/>ทูตนั้นถามข้าพเจ้าว่า “เจ้าเห็นอะไร?”</para>
  <para style="p">ข้าพเจ้าตอบว่า “เห็นคันประทีปทองคำ มีชามน้ำมันอยู่บนยอด และมีตะเกียงเจ็ดดวง โดยมีท่อตะเกียงเจ็ดท่อส่งน้ำมันไปจุดตะเกียง <verse number="3" style="v"/>มีต้นมะกอกเทศสองต้นอยู่ใกล้คันประทีปนั้น ต้นหนึ่งอยู่ทางขวาของชามน้ำมันและอีกต้นอยู่ทางซ้าย”</para>
  <para style="p">
    <verse number="4" style="v"/>ข้าพเจ้าถามทูตที่สนทนากับข้าพเจ้าว่า “ท่านเจ้าข้า สิ่งเหล่านั้นคืออะไร?”</para>
  <para style="p">
    <verse number="5" style="v"/>ทูตนั้นย้อนถามว่า “เจ้าไม่รู้หรือว่าสิ่งเหล่านี้คืออะไร?”</para>
  <para style="p">ข้าพเจ้าตอบว่า “ท่านเจ้าข้า ข้าพเจ้าไม่ทราบ”</para>
  <para style="p">
    <verse number="6" style="v"/>ทูตนั้นจึงกล่าวว่า “ก่อนอื่นเจ้าจงแจ้งเศรุบบาเบลถึงพระดำรัสของ<char style="nd">องค์พระผู้เป็นเจ้า</char>ที่มีมาถึงเขาว่า ‘ไม่ใช่ด้วยกำลัง ไม่ใช่ด้วยฤทธิ์อำนาจ แต่โดยวิญญาณของเรา’ พระยาห์เวห์ผู้ทรงฤทธิ์ตรัสดังนั้น</para>
  <para style="p">
    <verse number="7" style="v"/>“ภูเขาที่ยิ่งใหญ่เอ๋ย เจ้ามีอะไรดี<note caller="+" style="f"><char style="fr" closed="false">4:7 </char><char style="ft" closed="false">หรือ</char><char style="fqa" closed="false">เจ้าเป็นใคร</char></note>? ต่อหน้าเศรุบบาเบลเจ้าจะราบเป็นหน้ากลอง แล้วเขาจะนำศิลามุมเอกมาสถาปนาในพระวิหารท่ามกลางเสียงโห่ร้องว่า ‘ขอพระเจ้าทรงอวยพรพระวิหาร! ขอพระเจ้าทรงอวยพรพระวิหาร!’ ”</para>
  <para style="p">
    <verse number="8" style="v"/>แล้วมีพระดำรัสของ<char style="nd">องค์พระผู้เป็นเจ้า</char>มาถึงข้าพเจ้าว่า <verse number="9" style="v"/>“เศรุบบาเบลได้ลงมือวางฐานรากของพระวิหารแห่งนี้ และมือของเขาจะสร้างจนสำเร็จ แล้วเจ้าจะรู้ว่าพระยาห์เวห์ผู้ทรงฤทธิ์ได้ทรงส่งเรามาหาพวกเจ้า</para>
  <para style="p">
    <verse number="10" style="v"/>“ใครบังอาจดูถูกสิ่งเล็กน้อยที่เกิดขึ้นในวันนี้? เพราะพระเนตรทั้งเจ็ดของ<char style="nd">องค์พระผู้เป็นเจ้า</char>ซึ่งมองไปทั่วพิภพจะชื่นชมยินดีเมื่อเห็นศิลามุมเอกที่คัดสรร<note caller="+" style="f"><char style="fr" closed="false">4:10 </char><char style="ft" closed="false">หรือ</char><char style="fqa" closed="false">สายดิ่ง</char></note>อยู่ในมือเศรุบบาเบล<note caller="+" style="f"><char style="fr" closed="false">4:10 </char><char style="ft" closed="false">หรือ</char><char style="fqa" closed="false">ใครบังอาจดูถูกสิ่งเล็กน้อยที่เกิดขึ้นในวันนี้? ผู้คนจะชื่นชมยินดีเมื่อเห็นสายดิ่งในมือเศรุบบาเบล “(ตะเกียงเจ็ดดวงนี้คือพระเนตรของ<char style="nd">องค์พระผู้เป็นเจ้า</char>ซึ่งมองไปทั่วพิภพ)” </char></note>”</para>
  <para style="p">
    <verse number="11" style="v"/>แล้วข้าพเจ้าจึงถามทูตองค์นั้นว่า “ต้นมะกอกเทศทั้งสองต้นที่ขนาบด้านซ้ายและขวาของคันประทีปหมายถึงอะไร?”</para>
  <para style="p">
    <verse number="12" style="v"/>และข้าพเจ้าถามอีกว่า “กิ่งมะกอกเทศทั้งสองกิ่งที่อยู่ข้างๆ ท่อทองคำทั้งสองซึ่งส่งน้ำมันสีทองไปยังตะเกียงหมายถึงอะไร?”</para>
  <para style="p">
    <verse number="13" style="v"/>ทูตนั้นตอบว่า “เจ้าไม่รู้ความหมายของสิ่งเหล่านี้หรือ?”</para>
  <para style="p">ข้าพเจ้าตอบว่า “ท่านเจ้าข้า ข้าพเจ้าไม่ทราบ”</para>
  <para style="p">
    <verse number="14" style="v"/>ดังนั้นเขาจึงกล่าวว่า “สิ่งเหล่านี้หมายถึงบุคคลทั้งสองที่ได้รับการเจิมตั้งให้<note caller="+" style="f"><char style="fr" closed="false">4:14 </char><char style="ft" closed="false">หรือ</char><char style="fqa" closed="false">สองคนผู้นำน้ำมันมาและ</char></note>ทำหน้าที่รับใช้องค์พระผู้เป็นเจ้าแห่งสากลโลก”</para>
  <chapter number="5" style="c"/>
  <para style="s1">หนังสือม้วนบินได้</para>
  <para style="p">
    <verse number="1" style="v"/>ข้าพเจ้ามองดูอีกครั้งก็เห็นหนังสือม้วนบินไป</para>
  <para style="p">
    <verse number="2" style="v"/>ทูตองค์นั้นถามข้าพเจ้าว่า “เจ้าเห็นอะไร?”</para>
  <para style="p">ข้าพเจ้าตอบว่า “ข้าพเจ้าเห็นหนังสือม้วนบินอยู่ ยาว 20 ศอก กว้าง 10 ศอก<note caller="+" style="f"><char style="fr" closed="false">5:2 </char><char style="ft" closed="false">คือ ยาวประมาณ 9 เมตร และกว้างประมาณ 4.5 เมตร</char></note>”</para>
  <para style="p">
    <verse number="3" style="v"/>แล้วทูตนั้นบอกข้าพเจ้าว่า “นี่เป็นคำสาปแช่งซึ่งไปทั่วดินแดน ตามที่มีข้อความระบุไว้ด้านหนึ่งว่าขโมยทุกคนจะถูกขับไล่ออกไป และอีกด้านหนึ่งระบุว่าทุกคนที่สาบานเท็จจะถูกขับไล่ออกไปด้วย <verse number="4" style="v"/>พระยาห์เวห์ผู้ทรงฤทธิ์ประกาศว่า ‘เราจะส่งคำสาปแช่งนี้ออกไปและมันจะเข้าไปในบ้านของขโมยและคนที่สาบานเท็จในนามของเรา คำสาปแช่งนี้จะอยู่เหนือบ้านของคนเหล่านั้นและทำลายบ้านนั้นลงทั้งไม้และหิน’ ”</para>
  <para style="s1">ผู้หญิงในถังตวง</para>
  <para style="p">
    <verse number="5" style="v"/>แล้วทูตสวรรค์ที่สนทนากับข้าพเจ้านั้นออกมากล่าวกับข้าพเจ้าว่า “มองไปเถิด ดูว่ากำลังจะเกิดอะไรขึ้น”</para>
  <para style="p">
    <verse number="6" style="v"/>ข้าพเจ้าก็ถามว่า “นั่นคืออะไร?”</para>
  <para style="p">ทูตนั้นตอบว่า “มันคือถังตวง<note caller="+" style="f"><char style="fr" closed="false">5:6 </char><char style="ft" closed="false">ภาษาฮีบรูว่า</char><char style="fqa" closed="false">หนึ่งเอฟาห์</char><char style="ft" closed="false">เช่นเดียวกับข้อ 7-11</char></note>” เขากล่าวต่อไปว่า “ถังนี้จุความชั่วช้า<note caller="+" style="f"><char style="fr" closed="false">5:6 </char><char style="ft" closed="false">หรือ</char><char style="fqa" closed="false">รูปร่างลักษณะ</char></note>ของประชาชนทั่วทั้งแผ่นดิน”</para>
  <para style="p">
    <verse number="7" style="v"/>แล้วฝาตะกั่วของถังก็ถูกยกขึ้น ในถังนั้นมีผู้หญิงคนหนึ่งนั่งอยู่! <verse number="8" style="v"/>ทูตนั้นกล่าวว่า “นี่คือความชั่วร้าย” แล้วก็ผลักหญิงนั้นลงไปในถังตามเดิมและดันฝาตะกั่วปิดปากถัง</para>
  <para style="p">
    <verse number="9" style="v"/>แล้วข้าพเจ้าเงยหน้าขึ้นและเห็นผู้หญิงสองคนมีปีกเหมือนนกกระสา บินตรงมาหาเรา พวกนางมายกถังนั้นบินทะยานขึ้นไปในอากาศ</para>
  <para style="p">
    <verse number="10" style="v"/>ข้าพเจ้าถามทูตที่สนทนากับข้าพเจ้าว่า “หญิงทั้งสองจะเอาถังไปที่ไหน?”</para>
  <para style="p">
    <verse number="11" style="v"/>ทูตสวรรค์ตอบว่า “ไปยังดินแดนบาบิโลน<note caller="+" style="f"><char style="fr" closed="false">5:11 </char><char style="ft" closed="false">ภาษาฮีบรูว่า</char><char style="fqa" closed="false">ชินาร์</char></note> เพื่อสร้างบ้านหลังหนึ่งให้ เมื่อสร้างเสร็จแล้วก็จะวางถังนั้นเก็บเข้าที่”</para>
  <chapter number="6" style="c"/>
  <para style="s1">รถรบทั้งสี่</para>
  <para style="p">
    <verse number="1" style="v"/>ข้าพเจ้าเงยหน้าเห็นรถม้าศึกสี่คันตรงหน้า แล่นออกมาจากระหว่างภูเขาทองสัมฤทธิ์สองลูก <verse number="2" style="v"/>รถม้าศึกคันแรกเทียมม้าแดง คันที่สองเทียมม้าดำ <verse number="3" style="v"/>คันที่สามเทียมม้าขาว คันที่สี่เทียมม้าด่าง ทั้งสี่ล้วนทรงอานุภาพ <verse number="4" style="v"/>ข้าพเจ้าถามทูตสวรรค์ที่สนทนากับข้าพเจ้าว่า “ท่านเจ้าข้า สิ่งเหล่านี้คืออะไร?”</para>
  <para style="p">
    <verse number="5" style="v"/>ทูตนั้นตอบว่า “เหล่านี้คือวิญญาณ<note caller="+" style="f"><char style="fr" closed="false">6:5 </char><char style="ft" closed="false">หรือ</char><char style="fqa" closed="false">ลม</char></note>ทั้งสี่แห่งฟ้าสวรรค์ ซึ่งออกมาจากเบื้องพระพักตร์องค์พระผู้เป็นเจ้าแห่งมวลพิภพ <verse number="6" style="v"/>คันที่เทียมม้าดำจะไปยังดินแดนภาคเหนือ คันที่เทียมม้าขาวไปทางตะวันตก<note caller="+" style="f"><char style="fr" closed="false">6:6 </char><char style="ft" closed="false">หรือ</char><char style="fqa" closed="false">ม้าทั้งหลายที่ตามมา</char></note> และคันที่เทียมม้าด่างไปทางใต้”</para>
  <para style="p">
    <verse number="7" style="v"/>เมื่อม้าทรงอานุภาพเหล่านั้นออกมา พวกมันกระตือรือร้นอยากจะไปทั่วโลก ทูตสวรรค์กล่าวว่า “จงไปทั่วโลก!” แล้วพวกมันก็ออกไปทั่วโลก</para>
  <para style="p">
    <verse number="8" style="v"/>แล้วทูตนั้นร้องบอกข้าพเจ้าว่า “ดูเถิด พวกที่ไปยังดินแดนภาคเหนือนั้นทำให้พระวิญญาณของเรา<note caller="+" style="f"><char style="fr" closed="false">6:8 </char><char style="ft" closed="false">หรือ</char><char style="fqa" closed="false">วิญญาณของเรา</char></note>สงบนิ่งในดินแดนภาคเหนือ”</para>
  <para style="s1">มงกุฎสำหรับโยชูวา</para>
  <para style="p">
    <verse number="9" style="v"/>พระดำรัสของ<char style="nd">องค์พระผู้เป็นเจ้า</char>มาถึงข้าพเจ้าว่า <verse number="10" style="v"/>“จงรับเงินและทองคำจากเฮลดัย โทบียาห์ และเยดายาห์เชลยจากบาบิโลนที่เพิ่งมาถึงนั้น นำไปยังบ้านของโยสิยาห์บุตรเศฟันยาห์ในวันนั้น <verse number="11" style="v"/>นำเงินและทองคำนั้นไปทำมงกุฎ และสวมให้มหาปุโรหิตโยชูวาบุตรเยโฮซาดัก <verse number="12" style="v"/>บอกเขาว่าพระยาห์เวห์ผู้ทรงฤทธิ์ตรัสว่า ‘นี่คือผู้ที่ได้ชื่อว่า “กิ่ง” เขาจะแตกกิ่งก้านสาขาจากที่ของเขาและสร้างวิหารของ<char style="nd">องค์พระผู้เป็นเจ้า</char> <verse number="13" style="v"/>เขาคือผู้ที่จะสร้างพระวิหารของ<char style="nd">องค์พระผู้เป็นเจ้า</char> เขาจะได้รับเกียรติบารมีเป็นอาภรณ์และนั่งบนบัลลังก์ทำหน้าที่ปกครอง และเขาจะเป็นทั้งกษัตริย์และปุโรหิตอย่างกลมกลืน’ <verse number="14" style="v"/>แล้วเก็บมงกุฎนั้นไว้ในพระวิหารของ<char style="nd">องค์พระผู้เป็นเจ้า</char>เพื่อเป็นการระลึกถึงเฮลดัย<note caller="+" style="f"><char style="fr" closed="false">6:14 </char><char style="ft" closed="false">ภาษาฮีบรูว่า</char><char style="fqa" closed="false">เฮเลม</char></note> โทบียาห์ เยดายาห์ และโยสิยาห์<note caller="+" style="f"><char style="fr" closed="false">6:14 </char><char style="ft" closed="false">ภาษาฮีบรูว่า</char><char style="fqa" closed="false">เฮน</char></note>บุตรของเศฟันยาห์ <verse number="15" style="v"/>บรรดาผู้อยู่ในถิ่นไกลจะมาช่วยสร้างพระวิหารของ<char style="nd">องค์พระผู้เป็นเจ้า</char> แล้วเจ้าจะรู้ว่าพระยาห์เวห์ผู้ทรงฤทธิ์ได้ใช้เรามาหาเจ้า การนี้จะเกิดขึ้นหากเจ้ามุ่งมั่นเชื่อฟังพระยาห์เวห์พระเจ้าของเจ้า”</para>
  <chapter number="7" style="c"/>
  <para style="s1">ความยุติธรรมและความเมตตา ไม่ใช่การอดอาหาร</para>
  <para style="p">
    <verse number="1" style="v"/>ในวันที่สี่เดือนคิสเลฟอันเป็นเดือนที่เก้าของปีที่สี่แห่งรัชกาลดาริอัส พระดำรัสของ<char style="nd">องค์พระผู้เป็นเจ้า</char>มาถึงเศคาริยาห์ <verse number="2" style="v"/>ชาวเบธเอลได้ส่งชาเรเซอร์และเรเกมเมเลคกับพรรคพวกมาทูล<char style="nd">องค์พระผู้เป็นเจ้า</char> <verse number="3" style="v"/>โดยให้มาถามปุโรหิตที่พระนิเวศของพระยาห์เวห์ผู้ทรงฤทธิ์และบรรดาผู้เผยพระวจนะว่า “ข้าพเจ้าควรไว้ทุกข์และถืออดอาหารในเดือนที่ห้าเหมือนที่ได้ทำมาตลอดหลายปีหรือไม่?”</para>
  <para style="p">
    <verse number="4" style="v"/>แล้วมีพระดำรัสของพระยาห์เวห์ผู้ทรงฤทธิ์มาถึงข้าพเจ้าว่า <verse number="5" style="v"/>“จงถามประชาชนทั้งปวงและบรรดาปุโรหิตว่า ‘ตลอดเจ็ดสิบปีมานี้ เมื่อเจ้าถืออดอาหารและทูลอ้อนวอนในเดือนที่ห้าและในเดือนที่เจ็ดนั้น เจ้าถืออดอาหารเพื่อเราจริงหรือ? <verse number="6" style="v"/>และเมื่อเจ้ากินดื่ม เจ้าก็ฉลองเพื่อตัวเองไม่ใช่หรือ? <verse number="7" style="v"/>เมื่อครั้งเยรูซาเล็มและหัวเมืองทั้งหลายโดยรอบยังรุ่งเรืองและสงบสุข เนเกบและเชิงเขาตะวันตกยังมีผู้คนตั้งรกรากอยู่ ก็มีพระดำรัสของ<char style="nd">องค์พระผู้เป็นเจ้า</char>เตือนไว้อย่างนี้ผ่านทางผู้เผยพระวจนะคนก่อนๆ ไม่ใช่หรือ?’ ”</para>
  <para style="p">
    <verse number="8" style="v"/>แล้วมีพระดำรัสของ<char style="nd">องค์พระผู้เป็นเจ้า</char>มาถึงเศคาริยาห์อีกว่า <verse number="9" style="v"/>“พระยาห์เวห์ผู้ทรงฤทธิ์ตรัสว่า ‘จงผดุงความยุติธรรมที่แท้จริง แสดงความเมตตาเห็นอกเห็นใจต่อกัน <verse number="10" style="v"/>อย่ากดขี่ข่มเหงแม่ม่ายหรือลูกกำพร้าพ่อ คนต่างด้าวหรือผู้ยากไร้ อย่าให้ท่านมีใจคิดร้ายต่อกัน’</para>
  <para style="p">
    <verse number="11" style="v"/>“แต่พวกเขาก็ไม่ยอมใส่ใจฟัง เขาอุดหูและหันหลังให้เราอย่างดื้อด้าน <verse number="12" style="v"/>เขาทำใจให้แข็งกระด้างดั่งหินเหล็กไฟ และไม่ยอมฟังบทบัญญัติหรือถ้อยคำที่พระยาห์เวห์ผู้ทรงฤทธิ์มีมาถึงพวกเขาโดยพระวิญญาณของพระองค์ผ่านทางผู้เผยพระวจนะคนก่อนๆ ฉะนั้นพระยาห์เวห์ผู้ทรงฤทธิ์จึงทรงพระพิโรธยิ่งนัก</para>
  <para style="p">
    <verse number="13" style="v"/>“พระยาห์เวห์ผู้ทรงฤทธิ์ตรัสว่า ‘เมื่อเราร้องเรียก พวกเขาไม่ฟัง ฉะนั้นเมื่อพวกเขาร้องเรียก เราก็จะไม่ฟัง <verse number="14" style="v"/>เราใช้พายุหมุนทำให้พวกเขากระจัดกระจายไปเป็นคนแปลกถิ่นในหมู่ชนชาติต่างๆ ดินแดนของเขาจะถูกทิ้งร้างอยู่ข้างหลัง ไม่มีใครผ่านไปมา เขาทำให้ดินแดนอันน่าอภิรมย์กลับเริศร้างไปเช่นนี้’ ”</para>
  <chapter number="8" style="c"/>
  <para style="s1">องค์พระผู้เป็นเจ้า</para>
  <para style="p">
    <verse number="1" style="v"/>อีกครั้งหนึ่งมีพระดำรัสของพระยาห์เวห์ผู้ทรงฤทธิ์มาถึงข้าพเจ้าว่า <verse number="2" style="v"/>พระยาห์เวห์ผู้ทรงฤทธิ์ตรัสว่า “เราหวงแหนศิโยนยิ่งนัก เราหวงแหนด้วยใจที่รุ่มร้อน”</para>
  <para style="p">
    <verse number="3" style="v"/>
    <char style="nd">องค์พระผู้เป็นเจ้า</char>ตรัสดังนี้ว่า “เราจะกลับมาหาศิโยน มาอยู่ในเยรูซาเล็ม แล้วเยรูซาเล็มจะได้ชื่อว่า ‘นครแห่งความจริง’ และภูเขาของพระยาห์เวห์ผู้ทรงฤทธิ์จะได้ชื่อว่า ‘ภูเขาศักดิ์สิทธิ์’ ”</para>
  <para style="p">
    <verse number="4" style="v"/>พระยาห์เวห์ผู้ทรงฤทธิ์ตรัสว่า “ตามถนนหนทางในเยรูซาเล็มจะกลับมีชายหญิงที่แก่หง่อม ถือไม้เท้านั่งอยู่เหมือนแต่ก่อน <verse number="5" style="v"/>ตามท้องถนนก็มีเด็กชายหญิงวิ่งเล่นอยู่”</para>
  <para style="p">
    <verse number="6" style="v"/>พระยาห์เวห์ผู้ทรงฤทธิ์ตรัสว่า “มันอาจดูเป็นไปไม่ได้สำหรับชนหยิบมือที่เหลืออยู่นี้ แต่สำหรับเราแล้วมันจะเป็นไปไม่ได้เชียวหรือ?” พระยาห์เวห์ผู้ทรงฤทธิ์ประกาศดังนั้น</para>
  <para style="p">
    <verse number="7" style="v"/>พระยาห์เวห์ผู้ทรงฤทธิ์ตรัสว่า “เราจะช่วยประชากรของเราจากประเทศต่างๆ ทางตะวันออกและตะวันตก <verse number="8" style="v"/>เราจะพาพวกเขากลับมาอยู่ที่เยรูซาเล็ม เขาจะเป็นประชากรของเรา และเราจะเป็นพระเจ้าผู้ซื่อสัตย์และชอบธรรมของเขา”</para>
  <para style="p">
    <verse number="9" style="v"/>พระยาห์เวห์ผู้ทรงฤทธิ์ตรัสว่า “พวกเจ้าซึ่งบัดนี้ฟังถ้อยคำของบรรดาผู้เผยพระวจนะซึ่งอยู่ด้วยเมื่อครั้งวางฐานรากพระนิเวศของพระยาห์เวห์ผู้ทรงฤทธิ์ จงให้มือของเจ้าเข้มแข็งเพื่อสร้างพระวิหารให้สำเร็จ <verse number="10" style="v"/>ก่อนหน้านั้นไม่มีค่าจ้างให้คนหรือสัตว์ ผู้คนที่สัญจรไปมาเพื่อค้าขายก็ไม่ปลอดภัยจากศัตรู เพราะเราทำให้เพื่อนบ้านทุกคนเป็นศัตรูกัน <verse number="11" style="v"/>แต่เดี๋ยวนี้เราจะไม่ทำกับชนหยิบมือที่เหลืออยู่เหมือนในอดีต” พระยาห์เวห์ผู้ทรงฤทธิ์ประกาศดังนั้น</para>
  <para style="p">
    <verse number="12" style="v"/>“เมล็ดจะงอกงาม เถาองุ่นจะออกผล ผืนแผ่นดินจะให้พืชผล และฟ้าจะหยาดน้ำค้างลงมา เราจะมอบสิ่งทั้งปวงนี้ให้เป็นกรรมสิทธิ์ของชนหยิบมือที่เหลืออยู่ <verse number="13" style="v"/>ยูดาห์และอิสราเอลเอ๋ย เจ้าเคยเป็นที่สาปแช่งในหมู่ชนชาติทั้งหลายนั้นอย่างไร เราจะช่วยเจ้าและเจ้าจะเป็นพระพรอย่างนั้น อย่ากลัวเลย แต่จงให้มือของเจ้าเข้มแข็ง”</para>
  <para style="p">
    <verse number="14" style="v"/>พระยาห์เวห์ผู้ทรงฤทธิ์ตรัสว่า “ตามที่เราเคยตัดสินใจนำภัยพิบัติมายังเจ้าและไม่ปรานีเจ้า ตอนที่บรรพบุรุษของเจ้าทำให้เราโกรธ” พระยาห์เวห์ผู้ทรงฤทธิ์ตรัสดังนั้น <verse number="15" style="v"/>“แต่บัดนี้เราตัดสินใจจะทำดีต่อเยรูซาเล็มและยูดาห์อีก ฉะนั้นอย่ากลัวเลย <verse number="16" style="v"/>เจ้าจงทำอย่างนี้คือ จงพูดความจริงต่อกัน จงตัดสินความในศาลอย่างถูกต้องและเที่ยงธรรม <verse number="17" style="v"/>อย่าคิดร้ายต่อเพื่อนบ้าน และอย่าชอบสาบานเท็จ เพราะเราเกลียดชังสิ่งทั้งปวงนี้” <char style="nd">องค์พระผู้เป็นเจ้า</char>ประกาศดังนั้น</para>
  <para style="p">
    <verse number="18" style="v"/>อีกครั้งหนึ่งมีพระดำรัสของพระยาห์เวห์ผู้ทรงฤทธิ์มาถึงข้าพเจ้า <verse number="19" style="v"/>พระยาห์เวห์ผู้ทรงฤทธิ์ตรัสว่า “การถืออดอาหารในเดือนที่สี่ เดือนที่ห้า เดือนที่เจ็ด และเดือนที่สิบ จะเป็นเวลาแห่งความชื่นชมยินดีและเปรมปรีดิ์ และเป็นเทศกาลแห่งความสุขสำหรับยูดาห์ ฉะนั้นจงรักความจริงและสันติภาพ”</para>
  <para style="p">
    <verse number="20" style="v"/>พระยาห์เวห์ผู้ทรงฤทธิ์ตรัสว่า “ชนชาติต่างๆ และคนที่อาศัยอยู่ในนครต่างๆ หลายแห่งยังจะมา <verse number="21" style="v"/>ชาวเมืองหนึ่งจะไปชวนอีกเมืองหนึ่งว่า ‘ให้เราไปทูลอ้อนวอน<char style="nd">องค์พระผู้เป็นเจ้า</char>เดี๋ยวนี้ ไปแสวงหาพระยาห์เวห์ผู้ทรงฤทธิ์กันเถิด เราเองก็จะไปด้วย’ <verse number="22" style="v"/>ชนชาติทั้งหลายและชาติมหาอำนาจต่างๆ จะมายังเยรูซาเล็มเพื่อแสวงหาพระยาห์เวห์ผู้ทรงฤทธิ์และอ้อนวอนพระองค์”</para>
  <para style="p">
    <verse number="23" style="v"/>พระยาห์เวห์ผู้ทรงฤทธิ์ตรัสว่า “เมื่อถึงเวลานั้นชายสิบคนจากทุกชาติทุกภาษาจะยึดชายเสื้อคลุมของชาวยิวคนหนึ่งไว้และกล่าวว่า ‘ขอเราไปกับท่านเถิด เพราะเราได้ยินมาว่าพระเจ้าสถิตกับท่าน’ ”</para>
  <chapter number="9" style="c"/>
  <para style="s1">การพิพากษาศัตรูของอิสราเอล</para>
  <para style="d">
    <verse number="1" style="v"/>พระดำรัสขององค์พระผู้เป็นเจ้า</para>
  <para style="q1">ประณามดินแดนหัดราก</para>
  <para style="q1">และดามัสกัส</para>
  <para style="q1">เพราะตาของมนุษย์และอิสราเอลทุกเผ่า</para>
  <para style="q1">จับจ้องที่องค์พระผู้เป็นเจ้า<note caller="+" style="f"><char style="fr" closed="false">9:1 </char><char style="ft" closed="false">หรือ</char><char style="fqa" closed="false">ดามัสกัส / เพราะ<char style="nd">องค์พระผู้เป็นเจ้า</char>ทรงจับตาดูมวลมนุษย์ / เช่นเดียวกับที่ทรงจับตาดูเผ่าต่างๆ ของอิสราเอล</char></note></para>
  <para style="q1">
    <verse number="2" style="v"/>และทรงประณามฮามัทซึ่งอยู่ใกล้ดามัสกัส</para>
  <para style="q1">และประณามไทระกับไซดอนด้วย ถึงแม้ว่าพวกเขาช่ำชองนัก</para>
  <para style="q1">
    <verse number="3" style="v"/>ไทระสร้างปราการป้องกันเมือง</para>
  <para style="q1">สะสมเงินไว้มากมายเหมือนธุลี</para>
  <para style="q1">และมีทองมากมายเหมือนฝุ่นตามถนน</para>
  <para style="q1">
    <verse number="4" style="v"/>แต่องค์พระผู้เป็นเจ้าจะทรงริบทรัพย์สมบัติของเมืองนั้นไป</para>
  <para style="q1">และทำลายอำนาจทางทะเลของมัน</para>
  <para style="q1">และเผาผลาญมันด้วยไฟ</para>
  <para style="q1">
    <verse number="5" style="v"/>อัชเคโลนจะเห็นแล้วหวาดกลัว</para>
  <para style="q1">กาซาจะทุรนทุรายด้วยความเจ็บปวดแสนสาหัส</para>
  <para style="q1">เอโครนก็เช่นกันเพราะความหวังของมันอับเฉา</para>
  <para style="q1">กาซาจะสูญเสียกษัตริย์</para>
  <para style="q1">และอัชเคโลนจะถูกทิ้งร้าง</para>
  <para style="q1">
    <verse number="6" style="v"/>ชนต่างชาติจะครอบครองอัชโดด</para>
  <para style="q1">และเราจะกำจัดความหยิ่งผยองของชาวฟีลิสเตีย</para>
  <para style="q1">
    <verse number="7" style="v"/>เราจะเอาเลือดออกจากปากของพวกเขา</para>
  <para style="q1">และเอาอาหารต้องห้ามออกจากซี่ฟันของพวกเขา</para>
  <para style="q1">บรรดาผู้เหลือรอดอยู่จะเป็นของพระเจ้าของเรา</para>
  <para style="q1">และจะกลายเป็นผู้นำในยูดาห์</para>
  <para style="q1">และเอโครนจะเป็นเหมือนชาวเยบุส</para>
  <para style="q1">
    <verse number="8" style="v"/>แต่เราจะปกป้องนิเวศของเรา</para>
  <para style="q1">จากกองกำลังที่มาปล้นชิง</para>
  <para style="q1">ผู้กดขี่จะไม่มาย่ำยีบีฑาประชากรของเราอีก</para>
  <para style="q1">เพราะบัดนี้เรากำลังจับตาดูอยู่</para>
  <para style="s1">การเสด็จมาของกษัตริย์ศิโยน</para>
  <para style="q1">
    <verse number="9" style="v"/>ธิดาแห่งศิโยน<note caller="+" style="f"><char style="fr" closed="false">9:9 </char><char style="ft" closed="false">คือ ชาวเยรูซาเล็ม</char></note>เอ๋ย! จงชื่นชมยินดีเหลือล้น</para>
  <para style="q1">ธิดาแห่งเยรูซาเล็ม<note caller="+" style="f"><char style="fr" closed="false">9:9 </char><char style="ft" closed="false">คือ ชาวเยรูซาเล็ม</char></note>เอ๋ย! จงโห่ร้อง</para>
  <para style="q1">ดูเถิด กษัตริย์ของเจ้าเสด็จมาหาเจ้า</para>
  <para style="q1">ทรงชอบธรรมและนำความรอดมา</para>
  <para style="q1">ทรงอ่อนโยนและประทับมาบนหลังลา</para>
  <para style="q1">ทรงลูกลาเสด็จมา</para>
  <para style="q1">
    <verse number="10" style="v"/>เราจะกำจัดรถม้าศึกจากเอฟราอิม</para>
  <para style="q1">และม้าศึกจากเยรูซาเล็ม</para>
  <para style="q1">ลูกธนูในการรบจะถูกหักทิ้ง</para>
  <para style="q1">พระองค์จะประกาศสันติภาพแก่นานาประชาชาติ</para>
  <para style="q1">ทรงขยายอาณาจักรจากทะเลจดทะเล</para>
  <para style="q1">และจากแม่น้ำยูเฟรติสจนถึงสุดปลายแผ่นดินโลก<note caller="+" style="f"><char style="fr" closed="false">9:10 </char><char style="ft" closed="false">หรือ</char><char style="fqa" closed="false">สุดเขตแดน</char></note></para>
  <para style="q1">
    <verse number="11" style="v"/>ส่วนเจ้า เนื่องด้วยโลหิตแห่งพันธสัญญาของเราซึ่งให้ไว้แก่เจ้า</para>
  <para style="q1">เราจะปลดปล่อยนักโทษของเจ้าจากเหวลึกที่ไร้น้ำ</para>
  <para style="q1">
    <verse number="12" style="v"/>นักโทษผู้มีความหวังเอ๋ย จงกลับมายังป้อมปราการของเจ้า</para>
  <para style="q1">บัดนี้เองเราประกาศว่าเราจะฟื้นฟูเจ้าขึ้นมาเป็นสองเท่า</para>
  <para style="q1">
    <verse number="13" style="v"/>เราจะโก่งยูดาห์เหมือนโก่งธนู</para>
  <para style="q1">และให้เอฟราอิมเป็นลูกธนูเต็มแล่ง</para>
  <para style="q1">ศิโยนเอ๋ย เราจะกระตุ้นลูกๆ ของเจ้า</para>
  <para style="q1">มาสู้กับลูกๆ ของกรีซ</para>
  <para style="q1">และทำให้เจ้าเป็นเหมือนดาบในมือนักรบ</para>
  <para style="s1">องค์พระผู้เป็นเจ้า</para>
  <para style="q1">
    <verse number="14" style="v"/>แล้ว<char style="nd">องค์พระผู้เป็นเจ้า</char>จะทรงปรากฏเหนือพวกเขา</para>
  <para style="q1">ลูกศรของพระองค์จะเปล่งประกายดั่งสายฟ้า</para>
  <para style="q1">พระยาห์เวห์องค์เจ้าชีวิตจะทรงเป่าแตร</para>
  <para style="q1">พระองค์จะทรงยาตราออกมาในพายุแห่งทิศใต้</para>
  <para style="q1">
    <verse number="15" style="v"/>และพระยาห์เวห์ผู้ทรงฤทธิ์จะทรงปกป้องพวกเขาไว้</para>
  <para style="q1">พวกเขาจะทำลายล้าง</para>
  <para style="q1">และพิชิตศึกด้วยสลิง</para>
  <para style="q1">พวกเขาจะดื่มและโห่ร้องเหมือนดื่มเหล้าองุ่น</para>
  <para style="q1">พวกเขาจะเต็มเปี่ยมเหมือนชาม</para>
  <para style="q1">ซึ่งใช้ในการประพรม<note caller="+" style="f"><char style="fr" closed="false">9:15 </char><char style="ft" closed="false">หรือ</char><char style="fqa" closed="false">ชาม / เหมือน</char></note>มุมแท่นบูชา</para>
  <para style="q1">
    <verse number="16" style="v"/>พระยาห์เวห์พระเจ้าของพวกเขาจะทรงช่วยพวกเขาในวันนั้น</para>
  <para style="q1">ในฐานะกลุ่มประชากรของพระองค์</para>
  <para style="q1">พวกเขาจะรุ่งโรจน์ในแผ่นดินของพระองค์</para>
  <para style="q1">เหมือนเพชรประดับมงกุฎ</para>
  <para style="q1">
    <verse number="17" style="v"/>พวกเขาจะงดงามน่าชมยิ่งนัก!</para>
  <para style="q1">ธัญพืชจะทำให้คนหนุ่มเติบโต</para>
  <para style="q1">และเหล้าองุ่นใหม่จะทำให้หญิงสาวเจริญวัย</para>
  <chapter number="10" style="c"/>
  <para style="s1">พระเจ้าจะทรงดูแลยูดาห์</para>
  <para style="q1">
    <verse number="1" style="v"/>จงทูลขอฝนในฤดูใบไม้ผลิจากองค์พระผู้เป็นเจ้า</para>
  <para style="q1">
    <char style="nd">องค์พระผู้เป็นเจ้า</char>นี่แหละเป็นผู้สร้างเมฆและพายุ</para>
  <para style="q1">พระองค์ประทานสายฝนแก่มนุษย์</para>
  <para style="q1">และพืชพันธุ์ธัญญาหารแก่ทุกคน</para>
  <para style="q1">
    <verse number="2" style="v"/>เทวรูปต่างๆ ให้คำตอบหลอกลวง</para>
  <para style="q1">หมอดูเห็นนิมิตจอมปลอม</para>
  <para style="q1">เขาเล่าความฝันเท็จ</para>
  <para style="q1">และให้คำปลอบใจอันเปล่าประโยชน์</para>
  <para style="q1">ฉะนั้นประชาชนจึงหลงเตลิดไปเหมือนแกะ</para>
  <para style="q1">ถูกข่มเหงรังแกเพราะไม่มีคนเลี้ยง</para>
  <para style="b"/>
  <para style="q1">
    <verse number="3" style="v"/>“เราโกรธบรรดาคนเลี้ยงแกะยิ่งนัก</para>
  <para style="q1">และจะลงโทษบรรดาผู้นำ</para>
  <para style="q1">เพราะพระยาห์เวห์ผู้ทรงฤทธิ์จะทรงดูแล</para>
  <para style="q1">ฝูงแกะของพระองค์ คือพงศ์พันธุ์ยูดาห์</para>
  <para style="q1">และทรงทำให้พวกเขาเหมือนม้าศึกทะนงองอาจในสงคราม</para>
  <para style="q1">
    <verse number="4" style="v"/>ศิลามุมเอกจะมาจากยูดาห์</para>
  <para style="q1">อีกทั้งหมุดเต็นท์</para>
  <para style="q1">ธนูศึก</para>
  <para style="q1">และผู้ปกครองทุกคน</para>
  <para style="q1">
    <verse number="5" style="v"/>เขาทั้งปวงจะเป็นนักรบเกรียงไกร</para>
  <para style="q1">ย่ำไปบนถนนโคลนเลนในสงคราม</para>
  <para style="q1">เพราะ<char style="nd">องค์พระผู้เป็นเจ้า</char>สถิตกับพวกเขา</para>
  <para style="q1">พวกเขาจะต่อสู้และพิชิตพลม้า</para>
  <para style="b"/>
  <para style="q1">
    <verse number="6" style="v"/>“เราจะทำให้พงศ์พันธุ์ยูดาห์เข้มแข็งขึ้น</para>
  <para style="q1">และช่วยเหลือพงศ์พันธุ์โยเซฟ</para>
  <para style="q1">เราจะกู้พวกเขากลับคืนมา</para>
  <para style="q1">เพราะเราสงสารพวกเขา</para>
  <para style="q1">พวกเขาจะเป็นเหมือน</para>
  <para style="q1">คนที่ไม่เคยถูกเราทอดทิ้งเลย</para>
  <para style="q1">เพราะเราเป็นพระยาห์เวห์พระเจ้าของพวกเขา</para>
  <para style="q1">เราจะตอบพวกเขา</para>
  <para style="q1">
    <verse number="7" style="v"/>ชาวเอฟราอิมจะเป็นดั่งนักรบเกรียงไกร</para>
  <para style="q1">จิตใจของพวกเขาจะเปรมปรีดิ์เหมือนได้ดื่มเหล้าองุ่น</para>
  <para style="q1">ลูกหลานของพวกเขาจะเห็นแล้วชื่นชมยินดียิ่งนัก</para>
  <para style="q1">จิตใจของพวกเขาจะชื่นชมยินดีในองค์พระผู้เป็นเจ้า</para>
  <para style="q1">
    <verse number="8" style="v"/>เราจะให้สัญญาณ</para>
  <para style="q1">และรวบรวมพวกเขามา</para>
  <para style="q1">แน่นอนเราจะไถ่พวกเขา</para>
  <para style="q1">พวกเขาจะมีจำนวนมากมายเหมือนแต่ก่อน</para>
  <para style="q1">
    <verse number="9" style="v"/>แม้ว่าเราทำให้พวกเขากระจัดกระจายไปในหมู่ชนชาติต่างๆ</para>
  <para style="q1">แต่ในแดนไกลโพ้นพวกเขาจะระลึกถึงเรา</para>
  <para style="q1">พวกเขากับลูกหลานจะอยู่รอด</para>
  <para style="q1">และพวกเขาจะกลับมา</para>
  <para style="q1">
    <verse number="10" style="v"/>เราจะพาพวกเขากลับมาจากอียิปต์</para>
  <para style="q1">รวบรวมกลับมาจากอัสซีเรีย</para>
  <para style="q1">เราจะนำพวกเขามายังกิเลอาดและเลบานอน</para>
  <para style="q1">และจะไม่มีที่เพียงพอสำหรับทุกคน</para>
  <para style="q1">
    <verse number="11" style="v"/>พวกเขาจะข้ามทะเลแห่งความเดือดร้อน</para>
  <para style="q1">ทะเลอันปั่นป่วนจะยอมสยบ</para>
  <para style="q1">และบรรดาห้วงลึกแห่งแม่น้ำไนล์จะเหือดแห้ง</para>
  <para style="q1">ความหยิ่งผยองของอัสซีเรียจะถูกปราบราบคาบ</para>
  <para style="q1">และคทาแห่งอียิปต์จะสูญสิ้นไป</para>
  <para style="q1">
    <verse number="12" style="v"/>เราจะทำให้พวกเขาเข้มแข็งขึ้นในองค์พระผู้เป็นเจ้า</para>
  <para style="q1">และพวกเขาจะดำเนินในพระนามของพระองค์”</para>
  <para style="q4">
    <char style="nd">องค์พระผู้เป็นเจ้า</char>ประกาศดังนั้น</para>
  <para style="b"/>
  <chapter number="11" style="c"/>
  <para style="q1">
    <verse number="1" style="v"/>เลบานอนเอ๋ย จงเปิดประตูทั้งหลายของเจ้าเถิด</para>
  <para style="q1">เพื่อไฟจะได้เผาผลาญเหล่าสนซีดาร์ของเจ้า!</para>
  <para style="q1">
    <verse number="2" style="v"/>ต้นสนเอ๋ย จงร่ำไห้เถิด เพราะซีดาร์ถูกโค่นลงแล้ว</para>
  <para style="q1">ต้นไม้งามตระหง่านนั้นย่อยยับลงแล้ว!</para>
  <para style="q1">ต้นโอ๊กแห่งบาชานเอ๋ย จงร่ำไห้เถิด</para>
  <para style="q1">ป่าทึบถูกตัดเตียนแล้ว!</para>
  <para style="q1">
    <verse number="3" style="v"/>จงฟังเสียงร่ำไห้ของบรรดาคนเลี้ยงแกะ</para>
  <para style="q1">ทุ่งหญ้าอันอุดมสมบูรณ์ของพวกเขาถูกทำลายไป!</para>
  <para style="q1">จงฟังเสียงคำรามของเหล่าสิงห์</para>
  <para style="q1">ป่าอันเขียวขจีของจอร์แดนถูกทำลายไปแล้ว!</para>
  <para style="s1">คนเลี้ยงแกะทั้งสอง</para>
  <para style="p">
    <verse number="4" style="v"/>พระยาห์เวห์พระเจ้าของข้าพระองค์ตรัสว่า “จงเลี้ยงฝูงแกะที่จะต้องถูกฆ่า <verse number="5" style="v"/>ผู้ซื้อฆ่าแกะเหล่านั้นและไม่ถูกลงโทษแต่อย่างใด บรรดาคนขายก็พูดว่า ‘สรรเสริญ<char style="nd">องค์พระผู้เป็นเจ้า</char> เรารวยแล้ว!’ คนเลี้ยงแกะเองขายมันไปโดยไม่ปรานีฝูงแกะเลย <verse number="6" style="v"/>เพราะเราจะไม่สงสารชาวแผ่นดินนี้อีกแล้ว” <char style="nd">องค์พระผู้เป็นเจ้า</char>ประกาศดังนี้ “เราจะมอบทุกคนไว้ในมือเพื่อนบ้านและกษัตริย์ของพวกเขา ซึ่งจะข่มเหงเบียดเบียนแผ่นดินนี้ เราจะไม่ช่วยพวกเขาจากเงื้อมมือของคนเหล่านั้น”</para>
  <para style="p">
    <verse number="7" style="v"/>ดังนั้นข้าพเจ้าจึงเลี้ยงแกะที่จะต้องถูกฆ่า โดยเฉพาะตัวที่ถูกรังแก แล้วข้าพเจ้าเอาไม้เท้าคนเลี้ยงแกะมาสองอัน อันหนึ่งตั้งชื่อว่า “พระคุณ” และอีกอันหนึ่งตั้งชื่อว่า “กลมเกลียว” แล้วข้าพเจ้าก็เลี้ยงดูแกะ <verse number="8" style="v"/>ภายในเดือนเดียวข้าพเจ้าได้กำจัดคนเลี้ยงแกะทั้งสามคนนั้นออกไป</para>
  <para style="p">แต่ข้าพเจ้ากลับเอือมระอาฝูงแกะคือชนชาตินี้ และพวกเขาก็เกลียดชังข้าพเจ้า <verse number="9" style="v"/>ข้าพเจ้าจึงกล่าวว่า “เราจะไม่เป็นคนเลี้ยงของเจ้าอีกแล้ว ใครจะตายก็ให้ตายไป ใครจะพินาศก็ให้พินาศไป ที่เหลือก็ให้กินเลือดกินเนื้อกันเอง”</para>
  <para style="p">
    <verse number="10" style="v"/>แล้วข้าพเจ้าเอาไม้เท้าที่ชื่อว่า “พระคุณ” มาหักเสีย เป็นการล้มเลิกพันธสัญญาที่ข้าพเจ้าทำไว้กับประชาชาติทั้งปวง <verse number="11" style="v"/>เป็นอันยกเลิกสัญญาในวันนั้น แล้วผู้ตกทุกข์ได้ยากในฝูงแกะซึ่งมองดูข้าพเจ้าอยู่ ก็รู้ว่าเป็นพระดำรัสขององค์พระผู้เป็นเจ้า</para>
  <para style="p">
    <verse number="12" style="v"/>ข้าพเจ้ากล่าวกับพวกเขาว่า “หากท่านเห็นชอบ ก็จงจ่ายค่าจ้างให้เรา ถ้าไม่เห็นดี ก็เก็บค่าจ้างนั้นไว้เถิด” ฉะนั้นเขาจึงจ่ายเงินให้ข้าพเจ้าเป็นเงินสามสิบแผ่น</para>
  <para style="p">
    <verse number="13" style="v"/>
    <char style="nd">องค์พระผู้เป็นเจ้า</char>ตรัสกับข้าพเจ้าว่า “จงโยนเงินนี้ให้แก่ช่างปั้นหม้อ คือเงินค่าจ้างอย่างงามที่พวกเขาจ่ายให้” ข้าพเจ้าก็นำเงินสามสิบแผ่นนั้นโยนเข้าไปในพระนิเวศของ<char style="nd">องค์พระผู้เป็นเจ้า</char>สำหรับช่างปั้นหม้อ</para>
  <para style="p">
    <verse number="14" style="v"/>แล้วข้าพเจ้าหักไม้เท้าอันที่สองซึ่งชื่อว่า “กลมเกลียว” เพื่อแสดงว่ายูดาห์กับอิสราเอลเลิกเป็นพี่น้องกันแล้ว</para>
  <para style="p">
    <verse number="15" style="v"/>แล้ว<char style="nd">องค์พระผู้เป็นเจ้า</char>ตรัสกับข้าพเจ้าว่า “จงหยิบเครื่องใช้ของคนเลี้ยงแกะโง่เขลาขึ้นมาอีก <verse number="16" style="v"/>เพราะเรากำลังจะตั้งคนเลี้ยงขึ้นมาคนหนึ่งสำหรับดินแดนนี้ ซึ่งจะไม่ใส่ใจแกะที่หลงหาย ไม่ดูแลลูกแกะ ไม่รักษาเยียวยาตัวที่บาดเจ็บ หรือเลี้ยงดูตัวที่แข็งแรง แต่จะกินเนื้อแกะตัวที่อ้วนพีและฉีกกีบเท้าของมันออก</para>
  <para style="q1">
    <verse number="17" style="v"/>“วิบัติแก่คนเลี้ยงแกะที่ไร้ค่า</para>
  <para style="q1">ผู้ซึ่งทอดทิ้งฝูงแกะ!</para>
  <para style="q1">ขอให้ดาบฟันแขนของเขาและตาขวาของเขา!</para>
  <para style="q1">ขอให้แขนของเขาลีบไป</para>
  <para style="q1">และให้ตาขวาของเขาบอดสนิท!”</para>
  <chapter number="12" style="c"/>
  <para style="s1">ศัตรูของเยรูซาเล็มจะถูกทำลาย</para>
  <para style="p">
    <verse number="1" style="v"/>พระดำรัสของ<char style="nd">องค์พระผู้เป็นเจ้า</char> ต่อไปนี้คือพระดำรัสของ<char style="nd">องค์พระผู้เป็นเจ้า</char>เกี่ยวกับอิสราเอล <char style="nd">องค์พระผู้เป็นเจ้า</char>ผู้ทรงคลี่ฟ้าสวรรค์ ผู้ทรงวางฐานรากของโลก ผู้ทรงสร้างวิญญาณในตัวมนุษย์ประกาศว่า <verse number="2" style="v"/>“เราจะทำให้เยรูซาเล็มเป็นถ้วยที่ทำให้ชนชาติทั้งปวงซึ่งล้อมรอบกลิ้งไป ยูดาห์จะถูกล้อมเมืองเช่นเดียวกับเยรูซาเล็ม <verse number="3" style="v"/>ในวันนั้นเมื่อมวลประชาชาติในโลกรวมตัวกันมาสู้กับเยรูซาเล็ม เราจะทำให้เยรูซาเล็มเป็นศิลาซึ่งชนชาติทั้งปวงไม่อาจขยับเขยื้อน คนที่พยายามจะขยับก็เจ็บตัว <verse number="4" style="v"/>ในวันนั้นเราจะทำให้ม้าทุกตัวกลัวลานและผู้ขี่คลุ้มคลั่ง” <char style="nd">องค์พระผู้เป็นเจ้า</char>ประกาศดังนี้ “เราจะจับตาดูพงศ์พันธุ์ยูดาห์ แต่จะทำให้ม้าทั้งปวงของชนชาติต่างๆ ตาบอด <verse number="5" style="v"/>แล้วบรรดาผู้นำยูดาห์จะรำพึงว่า ‘ชาวเยรูซาเล็มเข้มแข็งเพราะมีพระยาห์เวห์ผู้ทรงฤทธิ์เป็นพระเจ้าของพวกเขา’</para>
  <para style="p">
    <verse number="6" style="v"/>“ในวันนั้นเราจะทำให้บรรดาผู้นำยูดาห์เป็นดั่งไฟร้อนแดงกลางกองฟืน และเหมือนคบไฟลุกโชนกลางฟ่อนข้าว จะเผาผลาญชนชาติทั้งปวงที่อยู่ล้อมรอบทั้งซ้ายขวา ส่วนเยรูซาเล็มจะตั้งมั่นคงไม่ขยับเขยื้อน</para>
  <para style="p">
    <verse number="7" style="v"/>“<char style="nd">องค์พระผู้เป็นเจ้า</char>จะทรงช่วยกองทัพยูดาห์ก่อน เพื่อเกียรติของพงศ์พันธุ์ดาวิดและชาวเยรูซาเล็มจะไม่เกินหน้ายูดาห์ <verse number="8" style="v"/>ในวันนั้น<char style="nd">องค์พระผู้เป็นเจ้า</char>จะทรงปกป้องชาวเยรูซาเล็มเพื่อผู้อ่อนแอที่สุดในพวกเขาจะเหมือนดาวิด และพงศ์พันธุ์ดาวิดจะเป็นดั่งพระเจ้า เหมือนทูตของ<char style="nd">องค์พระผู้เป็นเจ้า</char>นำหน้าพวกเขาไป <verse number="9" style="v"/>ในวันนั้นเราจะทำลายชนชาติทั้งปวงที่มาโจมตีเยรูซาเล็ม</para>
  <para style="s1">บทคร่ำครวญแด่ผู้ถูกแทง</para>
  <para style="p">
    <verse number="10" style="v"/>“และเราจะให้พงศ์พันธุ์ดาวิดกับชาวเยรูซาเล็มมีวิญญาณ<note caller="+" style="f"><char style="fr" closed="false">12:10 </char><char style="ft" closed="false">หรือ</char><char style="fqa" closed="false">พระวิญญาณ</char></note>แห่งพระคุณและการอธิษฐาน พวกเขาจะมองดู<note caller="+" style="f"><char style="fr" closed="false">12:10 </char><char style="ft" closed="false">หรือ</char><char style="fqa" closed="false">หมายพึ่ง</char></note>เราผู้ที่พวกเขาได้แทง และจะไว้ทุกข์ให้เหมือนคนที่ไว้ทุกข์ให้ลูกคนเดียวของตน และร่ำไห้อย่างขมขื่นอาลัยผู้นั้นเหมือนอาลัยเมื่อลูกชายหัวปีของตนตาย <verse number="11" style="v"/>ในวันนั้นจะมีการร่ำไห้ครั้งใหญ่ในเยรูซาเล็ม เหมือนการร่ำไห้ครั้งฮาดัดริมโมนในที่ราบเมกิดโด <verse number="12" style="v"/>แผ่นดินจะไว้อาลัยแยกไปตามแต่ละตระกูล พวกภรรยาก็แยกต่างหากได้แก่ ตระกูลของดาวิดกับภรรยาของพวกเขา ตระกูลนาธันกับภรรยาของพวกเขา <verse number="13" style="v"/>ตระกูลเลวีกับภรรยาของพวกเขา ตระกูลชิเมอีกับภรรยาของพวกเขา <verse number="14" style="v"/>และตระกูลอื่นๆ ที่เหลือกับภรรยาของพวกเขา</para>
  <chapter number="13" style="c"/>
  <para style="s1">ชำระบาป</para>
  <para style="p">
    <verse number="1" style="v"/>“ในวันนั้นจะมีน้ำพุพุ่งขึ้นมาสำหรับพงศ์พันธุ์ดาวิดและชาวเยรูซาเล็ม เพื่อชำระเขาทั้งปวงจากบาปและมลทินของเขา</para>
  <para style="p">
    <verse number="2" style="v"/>“ในวันนั้นเราจะทำลายรูปเคารพทั้งปวงให้สิ้นชื่อจากทั่วดินแดนนั้น จะไม่มีใครนึกถึงรูปเคารพเหล่านั้นอีก” พระยาห์เวห์ผู้ทรงฤทธิ์ประกาศดังนั้น “เราจะกำจัดทั้งผู้พยากรณ์เท็จและวิญญาณโสโครกไปจากแผ่นดิน <verse number="3" style="v"/>และหากผู้ใดยังขืนพยากรณ์ พ่อแม่ผู้ให้กำเนิดเขาเองจะกล่าวกับเขาว่า ‘เจ้าต้องตายเพราะเจ้าพูดเท็จในพระนามพระยาห์เวห์’ เมื่อเขาพยากรณ์ พ่อแม่ของเขาเองจะแทงเขา</para>
  <para style="p">
    <verse number="4" style="v"/>“ในวันนั้นผู้เผยพระวจนะทุกคนจะอับอายที่เห็นนิมิต จะไม่มีใครสวมเสื้อผ้าขนสัตว์แบบผู้เผยพระวจนะเพื่อตบตาประชาชนอีก <verse number="5" style="v"/>เขาจะพูดว่า ‘ข้าพเจ้าไม่ใช่ผู้เผยพระวจนะ แต่เป็นชาวไร่ชาวนา อาศัยแผ่นดินเป็นที่ทำกินมาตั้งแต่หนุ่มๆ<note caller="+" style="f"><char style="fr" closed="false">13:5 </char><char style="ft" closed="false">หรือ</char><char style="fqa" closed="false">ชาวนา ชายคนหนึ่งขายข้าพเจ้ามาตั้งแต่หนุ่ม</char></note>’ <verse number="6" style="v"/>หากมีใครถามเขาว่า ‘ก็แล้วรอยแผลเป็นพวกนี้บนตัวเจ้า<note caller="+" style="f"><char style="fr" closed="false">13:6 </char><char style="ft" closed="false">หรือ</char><char style="fqa" closed="false">รอยแผลระหว่างมือทั้งสองของเจ้า</char></note>หมายความว่าอะไร’ เขาจะตอบว่า ‘เป็นแผลที่ได้มาจากบ้านเพื่อน’ ”</para>
  <para style="s1">คนเลี้ยงแกะถูกเล่นงาน ฝูงแกะกระจัดกระจาย</para>
  <para style="q1">
    <verse number="7" style="v"/>พระยาห์เวห์ผู้ทรงฤทธิ์ประกาศว่า</para>
  <para style="q1">“ดาบเอ๋ย จงตื่นขึ้น ห้ำหั่นคนเลี้ยงแกะของเรา</para>
  <para style="q1">และคนใกล้ชิดของเรา</para>
  <para style="q1">จงฟาดฟันคนเลี้ยงแกะ</para>
  <para style="q1">และแกะจะกระจัดกระจายไป</para>
  <para style="q1">และเราจะตวัดมือฟาดผู้เล็กน้อย”</para>
  <para style="q1">
    <verse number="8" style="v"/>
    <char style="nd">องค์พระผู้เป็นเจ้า</char>ประกาศว่า</para>
  <para style="q1">“สองในสามของทั้งดินแดนจะถูกห้ำหั่นพินาศไป</para>
  <para style="q1">เหลือไว้เพียงหนึ่งในสาม</para>
  <para style="q1">
    <verse number="9" style="v"/>หนึ่งในสามนี้เราจะเอาไปใส่ในไฟ</para>
  <para style="q1">เราจะถลุงพวกเขาเหมือนเงิน</para>
  <para style="q1">และทดสอบพวกเขาเหมือนทองคำ</para>
  <para style="q1">พวกเขาจะร้องเรียกนามของเรา</para>
  <para style="q1">และเราจะตอบพวกเขา</para>
  <para style="q1">เราจะกล่าวว่า ‘พวกเขาเป็นประชากรของเรา’</para>
  <para style="q1">และพวกเขาจะกล่าวว่า ‘พระยาห์เวห์เป็นพระเจ้าของเรา’ ”</para>
  <chapter number="14" style="c"/>
  <para style="s1">องค์พระผู้เป็นเจ้า</para>
  <para style="p">
    <verse number="1" style="v"/>วันแห่ง<char style="nd">องค์พระผู้เป็นเจ้า</char>ใกล้จะมาถึงแล้วเมื่อพวกเจ้าแบ่งของที่ริบมาได้ในหมู่พวกเจ้า</para>
  <para style="p">
    <verse number="2" style="v"/>เราจะรวบรวมประชาชาติทั้งมวลมาสู้รบกับเยรูซาเล็ม กรุงนั้นจะถูกยึด บ้านเรือนถูกปล้น ข้าวของถูกริบ พวกผู้หญิงถูกข่มขืน ประชาชนครึ่งเมืองถูกจับไปเป็นเชลย ส่วนที่เหลือจะยังคงอยู่ในกรุงนั้น</para>
  <para style="p">
    <verse number="3" style="v"/>แล้ว<char style="nd">องค์พระผู้เป็นเจ้า</char>จะเสด็จมาสู้รบกับชนชาติเหล่านั้นเหมือนในยามศึก <verse number="4" style="v"/>ในวันนั้นพระองค์จะทรงวางพระบาทบนภูเขามะกอกเทศ ทางตะวันออกของกรุงเยรูซาเล็ม และภูเขามะกอกเทศจะแยกออกเป็นสองส่วน จากตะวันออกถึงตะวันตก ทำให้เกิดหุบเขาที่กว้างใหญ่ โดยครึ่งหนึ่งของภูเขาจะเคลื่อนไปทางเหนือ อีกครึ่งหนึ่งเคลื่อนไปทางใต้ <verse number="5" style="v"/>เจ้าจะหนีไปทางหุบเขาของเรา เพราะมันจะทอดยาวไปถึงอาเซล เจ้าจะหนีเหมือนเมื่อหนีจากแผ่นดินไหว<note caller="+" style="f"><char style="fr" closed="false">14:5 </char><char style="ft" closed="false">หรือ </char><char style="fv" closed="false">5</char><char style="fqa" closed="false">หุบเขาของเราจะถูกปิดกั้น และจะทอดยาวไปถึงอาเซล มันจะถูกปิดกั้นเหมือนอย่างที่มันเคยถูกปิดกั้นเพราะแผ่นดินไหว</char></note>ในสมัยกษัตริย์อุสซียาห์แห่งยูดาห์ แล้วพระยาห์เวห์พระเจ้าของข้าพเจ้าจะเสด็จมาพร้อมผู้บริสุทธิ์ทั้งปวงซึ่งอยู่กับพระองค์</para>
  <para style="p">
    <verse number="6" style="v"/>ในวันนั้นจะไม่มีความสว่าง ความหนาวเย็น หรือน้ำค้างแข็ง <verse number="7" style="v"/>จะเป็นวันพิเศษ ไม่มีกลางวันหรือกลางคืน <char style="nd">องค์พระผู้เป็นเจ้า</char>เท่านั้นทรงทราบ แม้เมื่อตกเย็นก็จะมีแสงสว่าง</para>
  <para style="p">
    <verse number="8" style="v"/>ในวันนั้นน้ำแห่งชีวิตจะไหลออกมาจากเยรูซาเล็ม ครึ่งหนึ่งไหลลงทะเลตายทางตะวันออก อีกครึ่งหนึ่งไหลลงทะเลเมดิเตอร์เรเนียนทางตะวันตก ไหลตลอดทั้งในฤดูร้อนและฤดูหนาว</para>
  <para style="p">
    <verse number="9" style="v"/>
    <char style="nd">องค์พระผู้เป็นเจ้า</char>จะทรงเป็นกษัตริย์ครองทั้งโลก ในวันนั้นจะมี<char style="nd">องค์พระผู้เป็นเจ้า</char>เพียงพระองค์เดียวและมีพระนามของพระองค์เพียงพระนามเดียวเท่านั้น</para>
  <para style="p">
    <verse number="10" style="v"/>ทั่วทั้งแผ่นดินจากเกบาถึงริมโมนทางใต้ของเยรูซาเล็มจะเป็นเหมือนอาราบาห์ ส่วนเยรูซาเล็มจะสูงเด่น มันจะคงอยู่ในที่ของมัน จากประตูเบนยามินถึงบริเวณประตูที่หนึ่งถึงประตูมุม และจากหอคอยฮานันเอลถึงบ่อย่ำองุ่นหลวง <verse number="11" style="v"/>เยรูซาเล็มจะมีผู้คนอาศัยอยู่ มันจะมั่นคงปลอดภัยและไม่ถูกทำลายล้างอีกต่อไป</para>
  <para style="p">
    <verse number="12" style="v"/>ภัยพิบัติที่<char style="nd">องค์พระผู้เป็นเจ้า</char>จะทรงให้เกิดแก่บรรดาประชาชาติที่มาสู้รบกับเยรูซาเล็มมีดังนี้คือ เนื้อของเขาจะเปื่อยเน่าทั้งที่ยังยืนอยู่ ตาของเขาเน่าคากระบอกตา และลิ้นเปื่อยเน่าอยู่ในปาก <verse number="13" style="v"/>ในวันนั้น<char style="nd">องค์พระผู้เป็นเจ้า</char>จะทรงบันดาลให้ผู้คนโกลาหลอลหม่าน แต่ละคนจะจับมือของอีกคนแล้วสู้กัน <verse number="14" style="v"/>ชาวยูดาห์ก็จะไปสู้รบที่เยรูซาเล็มด้วย พวกเขาจะเก็บรวบรวมทรัพย์สมบัติของทุกชนชาติที่อยู่รายรอบ ได้ทั้งเงินทองและเสื้อผ้ามากมาย <verse number="15" style="v"/>ภัยพิบัติคล้ายคลึงกันจะเกิดกับม้า ล่อ อูฐ ลา และสัตว์ทั้งปวงในค่ายเหล่านั้น</para>
  <para style="p">
    <verse number="16" style="v"/>แล้วบรรดาผู้รอดชีวิตจากประชาชาติทั้งปวงที่มาโจมตีเยรูซาเล็มจะขึ้นไปเยรูซาเล็มทุกปี เพื่อนมัสการองค์กษัตริย์พระยาห์เวห์ผู้ทรงฤทธิ์ และเพื่อฉลองเทศกาลอยู่เพิง <verse number="17" style="v"/>ชนชาติใดๆ ทั่วโลกที่ไม่ไปนมัสการองค์กษัตริย์พระยาห์เวห์ผู้ทรงฤทธิ์ พวกเขาจะไม่ได้รับฝน <verse number="18" style="v"/>หากชาวอียิปต์ไม่ยอมขึ้นมาร่วม เขาจะไม่ได้รับฝน องค์พระผู้เป็นเจ้า<note caller="+" style="f"><char style="fr" closed="false">14:18 </char><char style="ft" closed="false">หรือ</char><char style="fqa" closed="false">มาร่วม แล้ว<char style="nd">องค์พระผู้เป็นเจ้า</char></char></note>จะทรงบันดาลภัยพิบัติให้เกิดแก่อียิปต์ เป็นภัยพิบัติอย่างเดียวกับที่ทรงให้เกิดแก่ประชาชาติที่ไม่ขึ้นไปร่วมฉลองเทศกาลอยู่เพิง <verse number="19" style="v"/>นี่เป็นการลงโทษอียิปต์และประชาชาติทั้งปวงซึ่งไม่ขึ้นไปร่วมฉลองเทศกาลอยู่เพิง</para>
  <para style="p">
    <verse number="20" style="v"/>ในวันนั้นลูกพรวนที่ตัวม้าจะมีข้อความจารึกว่า “บริสุทธิ์แด่องค์พระผู้เป็นเจ้า” และหม้อหุงต้มในพระวิหารของ<char style="nd">องค์พระผู้เป็นเจ้า</char>จะเป็นเหมือนภาชนะศักดิ์สิทธิ์หน้าแท่นบูชา <verse number="21" style="v"/>หม้อทุกใบในเยรูซาเล็มและยูดาห์จะบริสุทธิ์แด่พระยาห์เวห์ผู้ทรงฤทธิ์ และคนทั้งปวงที่มาถวายเครื่องบูชาจะหยิบหม้อบางใบไปใช้ในการต้มเครื่องบูชาได้ และในวันนั้นจะไม่มีชาวคานาอัน<note caller="+" style="f"><char style="fr" closed="false">14:21 </char><char style="ft" closed="false">หรือ</char><char style="fqa" closed="false">พ่อค้า</char></note>ในพระนิเวศของพระยาห์เวห์ผู้ทรงฤทธิ์อีกต่อไป</para>
</usx>
