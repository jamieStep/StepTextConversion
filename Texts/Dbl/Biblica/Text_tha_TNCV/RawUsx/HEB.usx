<?xml version="1.0" encoding="UTF-8"?>
<usx version="2.6">
  <book code="HEB" style="id">- Thai New Contemporary Version</book>
  <para style="rem">Copyright © 1999, 2001, 2007 by Biblica, Inc.®</para>
  <para style="h">ฮีบรู</para>
  <para style="toc1">ฮีบรู</para>
  <para style="toc2">ฮีบรู</para>
  <para style="toc3">ฮีบรู</para>
  <para style="mt1">ฮีบรู</para>
  <chapter number="1" style="c"/>
  <para style="s1">พระบุตรทรงยิ่งใหญ่เหนือเหล่าทูตสวรรค์</para>
  <para style="p">
    <verse number="1" style="v"/>ในอดีตพระเจ้าตรัสกับบรรพบุรุษของเราผ่านทางผู้เผยพระวจนะหลายครั้งหลายคราด้วยวิธีการต่างๆ <verse number="2" style="v"/>แต่ในวาระสุดท้ายนี้พระองค์ได้ตรัสกับเราทั้งหลายโดยพระบุตรของพระองค์ ผู้ที่พระองค์ได้แต่งตั้งให้เป็นทายาทครอบครองทุกสิ่งและได้ทรงสร้างจักรวาลโดยพระบุตรนี้ <verse number="3" style="v"/>พระบุตรคือรัศมีเจิดจ้าแห่งพระเกียรติสิริของพระเจ้า ทรงเป็นเหมือนพระเจ้าทุกประการ และทรงผดุงสรรพสิ่งไว้ด้วยพระดำรัสอันทรงฤทธานุภาพของพระองค์ ด้วยเหตุนี้หลังจากที่ได้ทรงชำระบาปแล้ว พระองค์จึงได้ประทับลงที่เบื้องขวาขององค์ผู้ทรงบารมีในสวรรค์ <verse number="4" style="v"/>ฉะนั้นพระองค์จึงทรงยิ่งใหญ่เหนือเหล่าทูตสวรรค์ เพราะพระนามที่พระองค์ได้รับสูงส่งกว่านามของเหล่าทูตสวรรค์</para>
  <para style="p">
    <verse number="5" style="v"/>เพราะพระเจ้าเคยตรัสกับทูตสวรรค์องค์ไหนอย่างนี้บ้าง? ที่ว่า</para>
  <para style="q1">“เจ้าเป็นบุตรของเรา</para>
  <para style="q1">วันนี้เราได้เป็นบิดาของเจ้า<note caller="+" style="f"><char style="fr" closed="false">1:5 </char><char style="ft" closed="false">หรือ</char><char style="fqa" closed="false">ได้ให้กำเนิดเจ้า</char></note>”<note caller="+" style="f"><char style="fr" closed="false">1:5 </char><char style="ft" closed="false"><char style="xt"><ref loc="PSA 2:7">สดด.2:7</ref></char></char></note></para>
  <para style="m">และตรัสว่า</para>
  <para style="q1">“เราจะเป็นบิดาของเขา</para>
  <para style="q1">และเขาจะเป็นบุตรของเรา”<note caller="+" style="f"><char style="fr" closed="false">1:5 </char><char style="ft" closed="false"><char style="xt"><ref loc="2SA 7:14">2ซมอ.7:14</ref></char><char style="xt"><ref loc="1CH 17:13">1พศด.17:13</ref></char></char></note></para>
  <para style="m">
    <verse number="6" style="v"/>และอีกครั้งเมื่อพระเจ้าทรงนำบุตรหัวปีของพระองค์เข้ามาในโลก พระองค์ตรัสว่า</para>
  <para style="q1">“ให้ทูตสวรรค์ทั้งสิ้นของพระเจ้านมัสการเขา”<note caller="+" style="f"><char style="fr" closed="false">1:6 </char><char style="ft" closed="false"><char style="xt"><ref loc="DEU 32:43">ฉธบ.32:43</ref></char></char></note></para>
  <para style="m">
    <verse number="7" style="v"/>พระองค์ตรัสถึงเหล่าทูตสวรรค์ว่า</para>
  <para style="q1">“พระองค์ทรงทำให้ทูตสวรรค์ของพระองค์เป็นสายลม</para>
  <para style="q1">ให้ผู้รับใช้ของพระองค์เป็นเปลวไฟ”<note caller="+" style="f"><char style="fr" closed="false">1:7 </char><char style="ft" closed="false"><char style="xt"><ref loc="PSA 104:4">สดด.104:4</ref></char></char></note></para>
  <para style="m">
    <verse number="8" style="v"/>แต่ส่วนพระบุตรนั้น พระองค์ตรัสว่า</para>
  <para style="q1">“ข้าแต่พระเจ้า ราชบัลลังก์ของพระองค์จะดำรงนิจนิรันดร์</para>
  <para style="q1">พระองค์จะทรงปกครองราชอาณาจักรของพระองค์ด้วยคทาแห่งความชอบธรรม</para>
  <para style="q1">
    <verse number="9" style="v"/>พระองค์ทรงรักความชอบธรรมและทรงเกลียดชังความชั่ว</para>
  <para style="q1">ฉะนั้นพระเจ้าผู้ทรงเป็นพระเจ้าของพระองค์จึงทรงตั้งพระองค์ไว้เหนือพระสหายทั้งปวง</para>
  <para style="q1">โดยทรงเจิมพระองค์ด้วยน้ำมันแห่งความชื่นชมยินดี”<note caller="+" style="f"><char style="fr" closed="false">1:8,9 </char><char style="ft" closed="false"><char style="xt"><ref loc="PSA 45:6">สดด.45:6</ref>,<ref loc="PSA 45:7">7</ref></char></char></note></para>
  <para style="m">
    <verse number="10" style="v"/>และพระองค์ตรัสด้วยว่า</para>
  <para style="q1">“ข้าแต่องค์พระผู้เป็นเจ้า ในปฐมกาลพระองค์ทรงวางฐานรากของแผ่นดินโลก</para>
  <para style="q1">และฟ้าสวรรค์เป็นพระหัตถกิจของพระองค์</para>
  <para style="q1">
    <verse number="11" style="v"/>สิ่งเหล่านั้นจะพินาศไป แต่พระองค์ทรงดำรงอยู่</para>
  <para style="q1">สิ่งเหล่านั้นทั้งหมดจะเก่าไปเหมือนเครื่องนุ่งห่ม</para>
  <para style="q1">
    <verse number="12" style="v"/>พระองค์จะทรงม้วนสิ่งเหล่านั้นขึ้นเหมือนเสื้อคลุม</para>
  <para style="q1">สิ่งเหล่านั้นจะถูกเปลี่ยนไปเหมือนเสื้อผ้า</para>
  <para style="q1">แต่พระองค์เองยังคงเดิม</para>
  <para style="q1">และปีเดือนของพระองค์จะไม่สิ้นสุด”<note caller="+" style="f"><char style="fr" closed="false">1:10-12 </char><char style="ft" closed="false"><char style="xt"><ref loc="PSA 102:25-27">สดด.102:25-27</ref></char></char></note></para>
  <para style="m">
    <verse number="13" style="v"/>มีทูตสวรรค์องค์ไหนบ้างที่พระเจ้าตรัสว่า</para>
  <para style="q1">“จงนั่งที่ขวามือของเรา</para>
  <para style="q1">จนกว่าเราจะทำให้ศัตรูของเจ้า</para>
  <para style="q1">เป็นแท่นวางเท้าของเจ้า”<note caller="+" style="f"><char style="fr" closed="false">1:13 </char><char style="ft" closed="false"><char style="xt"><ref loc="PSA 110:1">สดด.110:1</ref></char></char></note>?</para>
  <para style="m">
    <verse number="14" style="v"/>ทูตสวรรค์ทั้งปวงคือวิญญาณผู้ปรนนิบัติซึ่งพระเจ้าทรงส่งไปรับใช้บรรดาผู้ที่จะได้รับความรอดเป็นมรดกไม่ใช่หรือ?</para>
  <chapter number="2" style="c"/>
  <para style="s1">การตักเตือนให้เอาใจใส่</para>
  <para style="p">
    <verse number="1" style="v"/>เหตุฉะนั้นเราต้องเอาใจใส่สิ่งที่เราได้ยินได้ฟังให้มากยิ่งขึ้นเพื่อเราจะไม่เตลิดไป <verse number="2" style="v"/>เพราะในเมื่อข้อความที่พระเจ้าตรัสผ่านทูตสวรรค์ยังผูกมัด และการละเมิดกับการไม่เชื่อฟังทุกอย่างยังได้รับการลงโทษอย่างยุติธรรม <verse number="3" style="v"/>แล้วเราจะรอดพ้นไปได้อย่างไรหากเราละเลยความรอดอันยิ่งใหญ่ถึงเพียงนี้? แรกสุดองค์พระผู้เป็นเจ้าเองทรงประกาศความรอดนี้ และบรรดาผู้ได้ยินจากพระองค์ได้ยืนยันแก่เราทั้งหลาย <verse number="4" style="v"/>พระเจ้าเองก็ทรงรับรองด้วยหมายสำคัญ การอัศจรรย์ และปาฏิหาริย์ต่างๆ และของประทานแห่งพระวิญญาณบริสุทธิ์ซึ่งโปรดประทานตามพระประสงค์ของพระองค์</para>
  <para style="s1">ทรงทำให้พระเยซูเหมือนกับพี่น้องของพระองค์</para>
  <para style="p">
    <verse number="5" style="v"/>พระองค์ไม่ได้ทรงให้ทูตสวรรค์ปกครองดูแลโลกในอนาคตที่เรากำลังกล่าวถึง <verse number="6" style="v"/>แต่มีผู้กล่าวยืนยันไว้ตอนหนึ่งว่า</para>
  <para style="q1">“มนุษย์เป็นใครหนอ พระองค์จึงทรงพะวงถึง?</para>
  <para style="q1">บุตรของมนุษย์เป็นผู้ใด พระองค์จึงทรงห่วงใยดูแล?</para>
  <para style="q1">
    <verse number="7" style="v"/>พระองค์ทรงสร้างเขาให้ต่ำกว่าทูตสวรรค์เพียงเล็กน้อย<note caller="+" style="f"><char style="fr" closed="false">2:7 </char><char style="ft" closed="false">หรือ</char><char style="fqa" closed="false">เพียงระยะเวลาหนึ่ง</char><char style="ft" closed="false">เช่นเดียวกับข้อ 9</char></note></para>
  <para style="q1">พระองค์ทรงสวมมงกุฎแห่งศักดิ์ศรีและเกียรติให้แก่เขา</para>
  <para style="q1">
    <verse number="8" style="v"/>และทรงทำให้ทุกสิ่งอยู่ใต้เท้าของเขา”<note caller="+" style="f"><char style="fr" closed="false">2:6-8 </char><char style="ft" closed="false"><char style="xt"><ref loc="PSA 8:4-6">สดด.8:4-6</ref></char></char></note></para>
  <para style="m">ในการทำให้ทุกสิ่งอยู่ใต้อำนาจของเขานั้น พระเจ้าไม่ให้มีสิ่งใดเลยที่ไม่อยู่ใต้อำนาจของเขา แต่ในขณะนี้เรายังไม่เห็นว่าทุกสิ่งอยู่ใต้อำนาจของเขา <verse number="9" style="v"/>แต่เราเห็นพระเยซูผู้ทรงถูกทำให้ต่ำกว่าทูตสวรรค์เพียงเล็กน้อยบัดนี้ได้ทรงมงกุฎแห่งศักดิ์ศรีและเกียรติแล้ว เพราะพระองค์ได้ทรงทนทุกข์ทรมานจนถึงสิ้นพระชนม์ เพื่อว่าโดยพระคุณของพระเจ้าพระองค์จะได้ทรงลิ้มรสความตายเพื่อทุกคน</para>
  <para style="p">
    <verse number="10" style="v"/>ในการนำบุตรมากมายมาสู่พระเกียรติสิริ เป็นการเหมาะสมแล้วที่พระเจ้าผู้ซึ่งสรรพสิ่งมีอยู่เพื่อพระองค์และโดยทางพระองค์จะทรงทำให้ผู้ลิขิตความรอดของเขาทั้งหลายนั้นสมบูรณ์พร้อมโดยการทนทุกข์ <verse number="11" style="v"/>ทั้งพระองค์ผู้ที่ทำให้มนุษย์ทั้งหลายบริสุทธิ์กับบรรดาผู้ที่ทรงทำให้บริสุทธิ์นั้นเป็นครอบครัวเดียวกัน ฉะนั้นพระเยซูจึงไม่ทรงละอายที่จะเรียกเขาเหล่านั้นว่าพี่น้อง <verse number="12" style="v"/>พระองค์ตรัสว่า</para>
  <para style="q1">“ข้าพระองค์จะประกาศพระนามพระองค์แก่พี่น้องทั้งหลายของข้าพระองค์</para>
  <para style="q1">จะร้องสรรเสริญพระองค์ต่อหน้าที่ประชุม”<note caller="+" style="f"><char style="fr" closed="false">2:12 </char><char style="ft" closed="false"><char style="xt"><ref loc="PSA 22:22">สดด.22:22</ref></char></char></note></para>
  <para style="m">
    <verse number="13" style="v"/>และตรัสอีกว่า</para>
  <para style="q1">“ข้าพเจ้าจะไว้วางใจในพระองค์”<note caller="+" style="f"><char style="fr" closed="false">2:13 </char><char style="ft" closed="false"><char style="xt"><ref loc="ISA 8:17">อสย.8:17</ref></char></char></note></para>
  <para style="m">และพระองค์ตรัสอีกว่า</para>
  <para style="q1">“ข้าพเจ้าและบุตรทั้งหลายที่พระเจ้าประทานแก่ข้าพเจ้าอยู่ที่นี่แล้ว”<note caller="+" style="f"><char style="fr" closed="false">2:13 </char><char style="ft" closed="false"><char style="xt"><ref loc="ISA 8:18">อสย.8:18</ref></char></char></note></para>
  <para style="p">
    <verse number="14" style="v"/>ในเมื่อบุตรทั้งหลายมีเลือดและเนื้อ พระองค์จึงทรงร่วมในความเป็นมนุษย์ของพวกเขา เพื่อว่าโดยการสิ้นพระชนม์พระองค์จะได้ทรงทำลายผู้กุมอำนาจแห่งความตายคือมาร <verse number="15" style="v"/>และปลดปล่อยบรรดาผู้ซึ่งตลอดชั่วชีวิตตกเป็นทาสเนื่องจากกลัว ความตาย <verse number="16" style="v"/>เพราะแน่นอนว่าพระองค์ไม่ได้ทรงช่วยทูตสวรรค์ แต่ทรงช่วยวงศ์วานของอับราฮัม <verse number="17" style="v"/>ด้วยเหตุนี้เองพระองค์จึงต้องเป็นเหมือนกับพี่น้องของพระองค์ทุกอย่าง เพื่อจะได้ทรงเป็นมหาปุโรหิตผู้เปี่ยมด้วยความเมตตาและความสัตย์ซื่อในการรับใช้พระเจ้าและเพื่อจะได้ทรงลบมลทินบาปของปวงประชากร<note caller="+" style="f"><char style="fr" closed="false">2:17 </char><char style="ft" closed="false">หรือ</char><char style="fqa" closed="false">และเพื่อพระองค์จะได้ทรงหันพระพิโรธของพระเจ้าไปเสีย รับความบาปของปวงประชากรไป</char></note> <verse number="18" style="v"/>เพราะพระองค์เองทรงทนทุกข์เมื่อได้ทรงถูกลองใจ พระองค์จึงทรงสามารถช่วยบรรดาผู้ที่กำลังถูกลองใจได้</para>
  <chapter number="3" style="c"/>
  <para style="s1">พระเยซูทรงยิ่งใหญ่กว่าโมเสส</para>
  <para style="p">
    <verse number="1" style="v"/>ฉะนั้นพี่น้องทั้งหลายผู้เป็นประชากรของพระเจ้า ผู้ร่วมในการทรงเรียกจากสวรรค์ จงให้ความคิดจดจ่อที่พระเยซูองค์อัครทูตและมหาปุโรหิตซึ่งเรารับเชื่อ <verse number="2" style="v"/>พระองค์ทรงสัตย์ซื่อต่อพระเจ้าผู้ทรงแต่งตั้งพระองค์เช่นเดียวกับที่โมเสสสัตย์ซื่อในทุกเรื่องเกี่ยวกับบ้านของพระเจ้า <verse number="3" style="v"/>เป็นที่ประจักษ์แล้วว่าพระเยซูทรงสมควรได้รับเกียรติยิ่งกว่าโมเสส เหมือนกับที่ผู้สร้างบ้านทรงเกียรติยิ่งกว่าตัวบ้านเอง <verse number="4" style="v"/>เพราะทุกบ้านย่อมมีผู้สร้างและพระเจ้าทรงเป็นผู้สร้างสรรพสิ่ง <verse number="5" style="v"/>โมเสสสัตย์ซื่อในฐานะผู้รับใช้ในทุกเรื่องเกี่ยวกับบ้านของพระเจ้า เป็นพยานถึงสิ่งที่จะตรัสในภายหน้า <verse number="6" style="v"/>ส่วนพระคริสต์ทรงสัตย์ซื่อในฐานะพระบุตรผู้ทรงครอบครองบ้านของพระเจ้า และเราทั้งหลายก็คือบ้านของพระองค์ หากเรายืนหยัดในความกล้าหาญและความหวังซึ่งเราอวดนั้น</para>
  <para style="s1">การตักเตือนเรื่องความไม่เชื่อ</para>
  <para style="p">
    <verse number="7" style="v"/>ฉะนั้นตามที่พระวิญญาณตรัสไว้ว่า</para>
  <para style="q1">“วันนี้หากท่านได้ยินพระสุรเสียงของพระองค์</para>
  <para style="q1">
    <verse number="8" style="v"/>อย่าทำใจแข็งกระด้าง</para>
  <para style="q1">เหมือนเมื่อครั้งกบฏ</para>
  <para style="q1">ในช่วงการลองดีในถิ่นกันดาร</para>
  <para style="q1">
    <verse number="9" style="v"/>ที่ซึ่งบรรพบุรุษของพวกเจ้าได้ลองดีและทดลองเรา</para>
  <para style="q1">และได้เห็นสิ่งที่เรากระทำตลอดสี่สิบปี</para>
  <para style="q1">
    <verse number="10" style="v"/>ด้วยเหตุนี้เราจึงโกรธคนในชั่วอายุนั้น</para>
  <para style="q1">และเรากล่าวว่า ‘ใจของเขาหลงเตลิดอยู่เสมอ</para>
  <para style="q1">และพวกเขาไม่รู้จักวิถีทางของเรา’</para>
  <para style="q1">
    <verse number="11" style="v"/>ดังนั้นเราจึงสาบานด้วยความโกรธของเราว่า</para>
  <para style="q1">‘พวกเขาจะไม่มีวันได้เข้าสู่การพักสงบของเรา’ ”<note caller="+" style="f"><char style="fr" closed="false">3:7-11 </char><char style="ft" closed="false"><char style="xt"><ref loc="PSA 95:7-11">สดด.95:7-11</ref></char></char></note></para>
  <para style="p">
    <verse number="12" style="v"/>พี่น้องทั้งหลายจงระวังให้ดี เพื่อจะไม่มีสักคนในพวกท่านมีใจบาปชั่ว ไม่ยอมเชื่อแล้วหันเหไปจากพระเจ้าผู้ทรงพระชนม์อยู่ <verse number="13" style="v"/>จงให้กำลังใจกันและกันทุกวันตราบเท่าที่ยังเรียกว่า “วันนี้” เพื่อจะไม่มีใครในพวกท่านดื้อด้านไปเพราะกลลวงของบาป <verse number="14" style="v"/>เราได้มามีส่วนร่วมในพระคริสต์ หากเราแน่วแน่ในความเชื่อมั่นที่เรามีตั้งแต่แรกนั้นจนถึงที่สุด <verse number="15" style="v"/>ตามที่ได้กล่าวมาแล้วว่า</para>
  <para style="q1">“วันนี้หากท่านได้ยินพระสุรเสียงของพระองค์</para>
  <para style="q1">อย่าทำใจแข็งกระด้างเหมือนเมื่อครั้งกบฏ”<note caller="+" style="f"><char style="fr" closed="false">3:15 </char><char style="ft" closed="false"><char style="xt"><ref loc="PSA 95:7">สดด.95:7</ref>,<ref loc="PSA 95:8">8</ref></char></char></note></para>
  <para style="p">
    <verse number="16" style="v"/>ใครคือผู้ที่ได้ยินแล้วยังกบฏ? ก็คือคนทั้งปวงที่โมเสสพาออกมาจากอียิปต์ไม่ใช่หรือ? <verse number="17" style="v"/>ใครเล่าที่พระองค์ทรงพระพิโรธตลอดสี่สิบปี? ก็คือบรรดาผู้ที่ทำบาปซึ่งได้ทิ้งร่างของตนอยู่ในถิ่นกันดารไม่ใช่หรือ? <verse number="18" style="v"/>และใครกันเล่าที่พระเจ้าทรงปฏิญาณว่าเขาจะไม่มีวันได้เข้าสู่การพักสงบของพระองค์ถ้าไม่ใช่บรรดาคนที่ไม่เชื่อฟัง<note caller="+" style="f"><char style="fr" closed="false">3:18 </char><char style="ft" closed="false">หรือ</char><char style="fqa" closed="false">บรรดาผู้ไม่เชื่อ</char></note>? <verse number="19" style="v"/>ดังนั้นเราจึงเห็นได้ว่าเขาเหล่านั้นไม่สามารถเข้าไปก็เพราะพวกเขาไม่เชื่อ</para>
  <chapter number="4" style="c"/>
  <para style="s1">สะบาโตแห่งการพักสงบสำหรับประชากรของพระเจ้า</para>
  <para style="p">
    <verse number="1" style="v"/>เพราะฉะนั้นในเมื่อพระสัญญาว่าด้วยการเข้าสู่การพักสงบของพระองค์นั้นยังคงอยู่ ก็ให้เราทั้งหลายระวังไม่ให้สักคนในพวกท่านพลาดจากการพักสงบนี้ <verse number="2" style="v"/>เพราะเราทั้งหลายได้รับข่าวประเสริฐเช่นเดียวกับคนเหล่านั้น แต่ข้อความที่ได้ยินนั้นไม่เป็นประโยชน์แก่เขา เพราะคนเหล่านั้นที่ได้ยินไม่ได้เชื่อสิ่งที่พระเจ้าตรัสกับเขา<note caller="+" style="f"><char style="fr" closed="false">4:2 </char><char style="ft" closed="false">สำเนาต้นฉบับหลายสำเนาว่า</char><char style="fqa" closed="false">เพราะพวกเขาไม่ได้ร่วมในความเชื่อของคนเหล่านั้นที่เชื่อฟัง</char></note> <verse number="3" style="v"/>บัดนี้เราผู้ที่เชื่อก็ได้เข้าสู่การพักสงบตามที่พระเจ้าได้ตรัสไว้ว่า</para>
  <para style="q1">“ดังนั้นเราจึงสาบานด้วยความโกรธของเราว่า</para>
  <para style="q1">‘พวกเขาจะไม่มีวันได้เข้าสู่การพักสงบของเรา’ ”<note caller="+" style="f"><char style="fr" closed="false">4:3 </char><char style="ft" closed="false"><char style="xt"><ref loc="PSA 95:11">สดด.95:11</ref></char> เช่นเดียวกับข้อ 5</char></note></para>
  <para style="m">แม้ว่างานของพระองค์เสร็จแล้วตั้งแต่การทรงสร้างโลก <verse number="4" style="v"/>เพราะมีตอนหนึ่งที่พระองค์ได้ตรัสถึงวันที่เจ็ดว่า “ในวันที่เจ็ดพระเจ้าทรงหยุดพักจากพระราชกิจทั้งปวงของพระองค์”<note caller="+" style="f"><char style="fr" closed="false">4:4 </char><char style="ft" closed="false"><char style="xt"><ref loc="GEN 2:2">ปฐก.2:2</ref></char></char></note> <verse number="5" style="v"/>และอีกครั้งหนึ่งในข้อความข้างต้น พระองค์ตรัสว่า “พวกเขาจะไม่มีวันได้เข้าสู่การพักสงบของเรา”</para>
  <para style="p">
    <verse number="6" style="v"/>และก็ยังคงเป็นเช่นนี้คือบางคนจะได้เข้าสู่การพักสงบ และบรรดาผู้ที่เคยได้ยินข่าวประเสริฐในครั้งก่อนนั้นไม่ได้เข้าก็เพราะพวกเขาไม่เชื่อฟัง <verse number="7" style="v"/>ฉะนั้นพระเจ้าได้ทรงกำหนดวันหนึ่งขึ้นมาอีกครั้ง คือวันที่เรียกว่า “วันนี้” หลังจากนั้นอีกช้านานพระองค์ได้ตรัสเรื่องนี้ผ่านทางดาวิดเหมือนที่ได้ตรัสไว้ก่อนแล้วว่า</para>
  <para style="q1">“วันนี้หากท่านได้ยินพระสุรเสียงของพระองค์</para>
  <para style="q1">อย่าทำใจแข็งกระด้าง”<note caller="+" style="f"><char style="fr" closed="false">4:7 </char><char style="ft" closed="false"><char style="xt"><ref loc="PSA 95:7">สดด.95:7</ref>,<ref loc="PSA 95:8">8</ref></char></char></note></para>
  <para style="m">
    <verse number="8" style="v"/>เพราะถ้าโยชูวาได้ให้พวกเขาเข้าสู่การพักสงบ พระเจ้าก็คงไม่ต้องตรัสถึงอีกวันหนึ่งในภายหลัง <verse number="9" style="v"/>สะบาโตแห่งการพักสงบสำหรับประชากรของพระเจ้าจึงยังคงอยู่ <verse number="10" style="v"/>เพราะว่าผู้ที่ได้เข้าสู่การพักสงบของพระเจ้าย่อมได้หยุดพักจากงานของตน เช่นเดียวกับที่พระเจ้าทรงหยุดพักจากพระราชกิจของพระองค์ <verse number="11" style="v"/>ฉะนั้นให้เราขวนขวายทุกวิถีทางที่จะได้เข้าสู่การพักสงบนั้น เพื่อจะไม่มีใครพลาดไปทำตามอย่างการไม่เชื่อฟังของพวกเขา</para>
  <para style="p">
    <verse number="12" style="v"/>เพราะว่าพระดำรัสของพระเจ้านั้นมีชีวิตและทรงอานุภาพ คมยิ่งกว่าดาบสองคมใดๆ แทงทะลุแม้กระทั่งจิตและวิญญาณ ข้อต่อและไขกระดูก วินิจฉัยความคิดและท่าทีในใจ <verse number="13" style="v"/>ไม่มีสิ่งใดที่ทรงสร้างไว้จะซ่อนเร้นจากสายพระเนตรของพระเจ้าได้ ทุกสิ่งถูกเปิดเผยและถูกตีแผ่ต่อพระเนตรของพระองค์ผู้ซึ่งเราทั้งหลายต้องกราบทูลรายงาน</para>
  <para style="s1">พระเยซูมหาปุโรหิตผู้ยิ่งใหญ่</para>
  <para style="p">
    <verse number="14" style="v"/>เหตุฉะนั้นในเมื่อเรามีมหาปุโรหิตผู้ยิ่งใหญ่ผู้ทรงผ่านฟ้าสวรรค์<note caller="+" style="f"><char style="fr" closed="false">4:14 </char><char style="ft" closed="false">หรือ</char><char style="fqa" closed="false">เข้าไปในฟ้าสวรรค์</char></note>แล้วคือพระเยซูพระบุตรของพระเจ้า ก็ให้เรายึดมั่นในความเชื่อที่เราได้ประกาศรับไว้ <verse number="15" style="v"/>เพราะเราไม่ได้มีมหาปุโรหิตซึ่งไม่อาจเห็นใจในความอ่อนแอต่างๆ ของเรา แต่ทรงถูกลองใจเช่นเดียวกับเราทุกประการ กระนั้นก็ทรงปราศจากบาป <verse number="16" style="v"/>ฉะนั้นขอให้เราเข้ามาใกล้พระบัลลังก์แห่งพระคุณด้วยความมั่นใจ เพื่อเราจะได้รับพระเมตตาและจะพบพระคุณที่จะช่วยเหลือเราเมื่อถึงคราวจำเป็น</para>
  <chapter number="5" style="c"/>
  <para style="p">
    <verse number="1" style="v"/>มหาปุโรหิตทุกคนถูกเลือกจากมนุษย์ และได้รับการแต่งตั้งให้ทำหน้าที่แทนมนุษย์ในสิ่งสารพัดที่เกี่ยวกับพระเจ้า คือการถวายเครื่องบูชาและของถวายสำหรับการทรงอภัยโทษบาป <verse number="2" style="v"/>มหาปุโรหิตสามารถปฏิบัติต่อผู้ที่รู้เท่าไม่ถึงการณ์และกำลังหลงผิดไปนั้นอย่างเห็นอกเห็นใจเพราะเขาเองก็ตกอยู่ในความอ่อนแอ <verse number="3" style="v"/>ด้วยเหตุนี้มหาปุโรหิตจึงต้องถวายเครื่องบูชาสำหรับบาปของตนเองเช่นเดียวกับบาปของประชาชน</para>
  <para style="p">
    <verse number="4" style="v"/>ไม่มีใครเอาตำแหน่งอันมีเกียรตินี้มาเป็นของตนเองได้ เขาต้องเป็นผู้ที่ได้รับการทรงเรียกจากพระเจ้าเหมือนที่อาโรนได้รับ <verse number="5" style="v"/>ดังนั้นพระคริสต์ก็เช่นกัน พระองค์ไม่ได้ทรงยกพระองค์เองขึ้นรับพระเกียรติสิริแห่งการเป็นมหาปุโรหิต แต่พระเจ้าตรัสกับพระองค์ว่า</para>
  <para style="q1">“เจ้าเป็นบุตรของเรา</para>
  <para style="q1">วันนี้เราได้เป็นบิดาของเจ้า<note caller="+" style="f"><char style="fr" closed="false">5:5 </char><char style="ft" closed="false">หรือ</char><char style="fqa" closed="false">ได้ให้กำเนิดเจ้า</char></note>”<note caller="+" style="f"><char style="fr" closed="false">5:5 </char><char style="ft" closed="false"><char style="xt"><ref loc="PSA 2:7">สดด.2:7</ref></char></char></note></para>
  <para style="m">
    <verse number="6" style="v"/>และพระองค์ตรัสไว้ในอีกตอนหนึ่งว่า</para>
  <para style="q1">“เจ้าเป็นปุโรหิตชั่วนิรันดร์</para>
  <para style="q1">ตามแบบของเมลคีเซเดค”<note caller="+" style="f"><char style="fr" closed="false">5:6 </char><char style="ft" closed="false"><char style="xt"><ref loc="PSA 110:4">สดด.110:4</ref></char></char></note></para>
  <para style="p">
    <verse number="7" style="v"/>ในระหว่างที่พระเยซูทรงอยู่ในโลก พระองค์ได้ถวายคำอธิษฐานและคำร้องทูลอ้อนวอนด้วยเสียงอันดังและด้วยน้ำตาไหลต่อพระเจ้าผู้ทรงสามารถช่วยพระองค์จากความตาย และพระเจ้าทรงสดับเพราะพระเยซูทรงยอมเชื่อฟังพระเจ้าด้วยความยำเกรง <verse number="8" style="v"/>แม้ทรงเป็นพระบุตร พระองค์ก็ทรงเรียนรู้ที่จะเชื่อฟังจากความทุกข์ยากที่พระองค์เผชิญ <verse number="9" style="v"/>และเมื่อพระเจ้าทรงทำให้พระเยซูเพียบพร้อมสมบูรณ์แล้ว พระองค์จึงทรงเป็นแหล่งความรอดนิรันดร์สำหรับคนทั้งปวงที่เชื่อฟังพระองค์ <verse number="10" style="v"/>และพระเจ้าทรงแต่งตั้งพระองค์เป็นมหาปุโรหิตตามแบบของเมลคีเซเดค</para>
  <para style="s1">คำเตือนไม่ให้หลงไป</para>
  <para style="p">
    <verse number="11" style="v"/>ยังมีอีกมากที่เราจะกล่าวเกี่ยวกับเรื่องนี้ แต่ยากที่จะอธิบายเพราะท่านได้กลายเป็นคนเฉื่อยช้าในการเรียนรู้ <verse number="12" style="v"/>อันที่จริงแม้ขณะนี้ท่านน่าจะเป็นครูได้แล้ว แต่ท่านยังต้องให้คนมาสอนหลักความจริงเบื้องต้นของพระวจนะของพระเจ้าซ้ำอีก ท่านยังต้องการนม ไม่ใช่อาหารแข็ง! <verse number="13" style="v"/>ใครที่ยังกินนมก็ยังเป็นทารก ไม่คุ้นกับคำสอนเรื่องความชอบธรรม <verse number="14" style="v"/>แต่อาหารแข็งนั้นสำหรับผู้ใหญ่ผู้ได้ฝึกฝนตนเองที่จะแยกแยะดีชั่วโดยการปฏิบัติอยู่เสมอ</para>
  <chapter number="6" style="c"/>
  <para style="p">
    <verse number="1" style="v"/>เพราะฉะนั้นให้เราผ่านหลักคำสอนเบื้องต้นเกี่ยวกับพระคริสต์และเดินหน้าสู่ความเป็นผู้ใหญ่ อย่าให้เราต้องวางพื้นฐานซ้ำอีกในเรื่องการกลับใจจากการกระทำอันนำไปสู่ความตาย<note caller="+" style="f"><char style="fr" closed="false">6:1 </char><char style="ft" closed="false">หรือ</char><char style="fqa" closed="false">จากพิธีกรรมที่ไร้ประโยชน์</char></note>และเรื่องความเชื่อในพระเจ้า <verse number="2" style="v"/>คำสอนเรื่องบัพติศมา เรื่องการวางมือ เรื่องการเป็นขึ้นจากตาย และเรื่องการพิพากษาลงโทษนิรันดร์ <verse number="3" style="v"/>และถ้าพระเจ้าทรงอนุญาตเราก็จะเดินหน้าต่อไป</para>
  <para style="p">
    <verse number="4" style="v"/>สำหรับผู้ที่เคยเห็นแจ่มแจ้งมาแล้ว ผู้ที่เคยลิ้มรสของประทานจากสวรรค์ ผู้ที่เคยมีส่วนร่วมในพระวิญญาณบริสุทธิ์ <verse number="5" style="v"/>ผู้ที่เคยลิ้มรสความเยี่ยมยอดของพระวจนะของพระเจ้าและอานุภาพของยุคหน้า <verse number="6" style="v"/>หากยังเตลิดไปก็สุดวิสัยที่จะนำเขามาสู่การกลับใจได้อีก เพราะ<note caller="+" style="f"><char style="fr" closed="false">6:6 </char><char style="ft" closed="false">หรือ</char><char style="fqa" closed="false">ขณะที่</char></note>การหลงไปของเขาได้ตรึงพระบุตรของพระเจ้าบนไม้กางเขนซ้ำอีกครั้งและทำให้พระองค์อับอายต่อหน้าธารกำนัล</para>
  <para style="p">
    <verse number="7" style="v"/>ผืนแผ่นดินซึ่งได้รับฝนชุ่มฉ่ำเสมอและให้พืชผลอันเป็นประโยชน์แก่ผู้เพาะปลูกนั้นก็ได้รับพระพรจากพระเจ้า <verse number="8" style="v"/>แต่ผืนแผ่นดินที่เกิดหนามเล็กหนามใหญ่ก็ไร้ค่าและตกอยู่ในอันตรายจากการถูกสาปแช่ง ในที่สุดก็จะถูกเผาทิ้ง</para>
  <para style="p">
    <verse number="9" style="v"/>เพื่อนที่รัก แม้เราจะพูดเช่นนี้ เราก็มั่นใจว่าในกรณีของท่านยังมีสิ่งที่ดีกว่า คือสิ่งต่างๆ ที่มาพร้อมกับความรอด <verse number="10" style="v"/>พระเจ้าทรงยุติธรรม พระองค์จะไม่ทรงลืมการงานที่ท่านทำและความรักที่ท่านแสดงให้พระองค์เห็น คือการที่ท่านช่วยเหลือประชากรของพระองค์และยังช่วยพวกเขาต่อไป <verse number="11" style="v"/>เราปรารถนาให้ท่านแต่ละคนสำแดงความพากเพียรนี้จนถึงที่สุดเพื่อให้แน่ใจว่าสิ่งที่ท่านหวังไว้จะเป็นจริง <verse number="12" style="v"/>เราไม่อยากให้ท่านกลายเป็นคนเกียจคร้าน แต่ให้เลียนแบบคนเหล่านั้นซึ่งได้รับมรดกตามพระสัญญาโดยอาศัยความเชื่อและความอดทน</para>
  <para style="s1">พระสัญญาของพระเจ้านั้นแน่นอน</para>
  <para style="p">
    <verse number="13" style="v"/>เมื่อครั้งพระเจ้าทรงสัญญากับอับราฮัม เนื่องจากไม่มีใครยิ่งใหญ่กว่าที่พระองค์จะทรงอ้างถึงในคำสาบาน พระองค์จึงทรงสาบานโดยอ้างพระองค์เอง <verse number="14" style="v"/>โดยตรัสว่า “เราจะอวยพรเจ้าแน่นอนและจะให้เจ้ามีลูกหลานมากมาย”<note caller="+" style="f"><char style="fr" closed="false">6:14 </char><char style="ft" closed="false"><char style="xt"><ref loc="GEN 22:17">ปฐก.22:17</ref></char></char></note> <verse number="15" style="v"/>ดังนั้นหลังจากอดทนรอคอยอับราฮัมจึงได้รับตามที่ทรงสัญญาไว้</para>
  <para style="p">
    <verse number="16" style="v"/>มนุษย์นั้นสาบานโดยอ้างผู้ที่ยิ่งใหญ่กว่าตน คำสาบานยืนยันสิ่งที่กล่าวและทำให้การโต้เถียงทั้งสิ้นจบลง <verse number="17" style="v"/>เนื่องจากพระเจ้าทรงประสงค์จะให้บรรดาทายาทผู้จะได้รับสิ่งที่ทรงสัญญาไว้รู้อย่างชัดเจนว่าความมุ่งหมายของพระองค์นั้นไม่เปลี่ยนแปลง พระองค์จึงทรงยืนยันพระสัญญานั้นด้วยคำสาบาน <verse number="18" style="v"/>พระเจ้าทรงกระทำเช่นนี้เพื่อว่าเราผู้ได้หนีมายึดความหวังซึ่งทรงหยิบยื่นให้ จะได้รับกำลังใจอย่างใหญ่หลวงโดยสองสิ่งนี้ที่ไม่อาจเปลี่ยนแปลง เพราะเป็นไปไม่ได้ที่พระเจ้าจะตรัสมุสา <verse number="19" style="v"/>เรามีความหวังนี้เป็นสมออันมั่นคงและแน่นอนของจิตใจ ความหวังนี้เข้าสู่อภิสุทธิสถานหลังม่านนั้น <verse number="20" style="v"/>ที่ซึ่งพระเยซูผู้ได้เสด็จนำหน้าเราทรงเข้าไปก่อนแล้วเพื่อเรา พระองค์จึงได้เป็นมหาปุโรหิตชั่วนิรันดร์ตามแบบของเมลคีเซเดค</para>
  <chapter number="7" style="c"/>
  <para style="s1">ปุโรหิตเมลคีเซเดค</para>
  <para style="p">
    <verse number="1" style="v"/>เมลคีเซเดคผู้นี้ทรงเป็นกษัตริย์เมืองซาเลมและเป็นปุโรหิตของพระเจ้าผู้สูงสุด พระองค์ได้ทรงพบอับราฮัมและให้พรเขาหลังจากเขากลับจากการรบชนะเหล่ากษัตริย์ <verse number="2" style="v"/>อับราฮัมได้ถวายหนึ่งในสิบจากของทั้งหมดแด่เมลคีเซเดค ประการแรกพระนามเมลคีเซเดคมีความหมายว่า “กษัตริย์แห่งความชอบธรรม” และประการต่อมา “กษัตริย์แห่งซาเลม” ก็หมายถึง “กษัตริย์แห่งสันติสุข” <verse number="3" style="v"/>ไม่มีบันทึกว่าใครเป็นบิดามารดา ไม่มีบันทึกลำดับวงศ์ตระกูล ไม่มีบันทึกวันเริ่มต้นหรือวันสิ้นสุดชีวิต เมลคีเซเดคทรงเป็นปุโรหิตตลอดกาลเหมือนพระบุตรของพระเจ้า</para>
  <para style="p">
    <verse number="4" style="v"/>คิดดูเถิดเมลคีเซเดคทรงยิ่งใหญ่เพียงใด ที่แม้แต่อับราฮัมบรรพบุรุษของเรายังได้ถวายหนึ่งในสิบจากของที่ริบมาได้แด่พระองค์! <verse number="5" style="v"/>บทบัญญัติระบุให้วงศ์วานเลวีผู้เป็นปุโรหิตนั้นรับสิบลดจากประชาชน นั่นคือจากพี่น้องของเขา ถึงแม้ว่าพี่น้องของเขาจะสืบเชื้อสายจากอับราฮัม <verse number="6" style="v"/>ส่วนเมลคีเซเดคนี้ไม่ได้สืบเชื้อสายจากเลวี แต่ก็รับสิบลดจากอับราฮัมและอวยพรให้เขาผู้ได้รับพระสัญญา <verse number="7" style="v"/>ไม่ต้องสงสัยเลยว่าผู้ใหญ่ย่อมให้พรผู้น้อย <verse number="8" style="v"/>ในกรณีหนึ่งผู้รับสิบลดเป็นมนุษย์ซึ่งต้องตาย ส่วนอีกกรณีหนึ่งผู้รับสิบลดคือผู้ที่ได้รับการประกาศว่าทรงพระชนม์อยู่ <verse number="9" style="v"/>อาจกล่าวได้ว่าเลวีผู้รับสิบลดนั้นได้ถวายสิบลดผ่านทางอับราฮัม <verse number="10" style="v"/>เพราะเมื่อเมลคีเซเดคได้พบกับอับราฮัมนั้น เลวียังอยู่ในกายของอับราฮัมบรรพบุรุษของเขา</para>
  <para style="s1">พระเยซูทรงเป็นเหมือนเมลคีเซเดค</para>
  <para style="p">
    <verse number="11" style="v"/>หากมนุษย์มาถึงความครบถ้วนบริบูรณ์ในพระเจ้าได้โดยทางระบอบปุโรหิตตามแบบของเลวีแล้ว (เพราะโดยพื้นฐานของระบอบนี้บทบัญญัติจึงมีมาถึงเหล่าประชากร) ทำไมยังต้องมีปุโรหิตอีกผู้หนึ่งซึ่งเป็นปุโรหิตตามแบบของเมลคีเซเดค ไม่ใช่ตามแบบของอาโรน? <verse number="12" style="v"/>เพราะเมื่อมีการเปลี่ยนแปลงระบอบปุโรหิตก็ต้องมีการเปลี่ยนแปลงบทบัญญัติด้วย <verse number="13" style="v"/>พระองค์ผู้ซึ่งสิ่งต่างๆ เหล่านี้บ่งถึงนั้นมาจากตระกูลอื่น และไม่มีใครจากตระกูลนั้นเคยปรนนิบัติที่แท่นบูชา <verse number="14" style="v"/>เนื่องจากเห็นชัดเจนอยู่ว่าองค์พระผู้เป็นเจ้าของเราทรงสืบสายจากตระกูลยูดาห์ ซึ่งเป็นตระกูลที่โมเสสไม่ได้กล่าวพาดพิงถึงเลยในเรื่องปุโรหิต <verse number="15" style="v"/>และสิ่งที่เราได้กล่าวนั้นจะเห็นชัดเจนยิ่งขึ้นถ้าปุโรหิตอีกผู้หนึ่งเฉกเช่นเมลคีเซเดคปรากฏขึ้น <verse number="16" style="v"/>ผู้ที่เป็นปุโรหิตโดยไม่ได้อาศัยกฎระเบียบการสืบทอดตามบรรพบุรุษของเขา แต่โดยอาศัยอานุภาพแห่งชีวิตซึ่งไม่อาจทำลายได้ <verse number="17" style="v"/>ตามที่ประกาศไว้ว่า</para>
  <para style="q1">“ท่านเป็นปุโรหิตชั่วนิรันดร์</para>
  <para style="q1">ตามแบบของเมลคีเซเดค”<note caller="+" style="f"><char style="fr" closed="false">7:17 </char><char style="ft" closed="false"><char style="xt"><ref loc="PSA 110:4">สดด.110:4</ref></char> เช่นเดียวกับข้อ 21</char></note></para>
  <para style="p">
    <verse number="18" style="v"/>กฎระเบียบเดิมถูกล้มเลิกไปเนื่องจากไม่มีประสิทธิภาพและเปล่าประโยชน์ <verse number="19" style="v"/>(เพราะบทบัญญัติไม่ได้ทำให้สิ่งใดครบถ้วนสมบูรณ์ได้เลย) และมีการหยิบยื่นความหวังที่ดียิ่งกว่าซึ่งช่วยให้เราเข้าใกล้พระเจ้าได้</para>
  <para style="p">
    <verse number="20" style="v"/>และพระเจ้าทรงยืนยันเรื่องนี้ด้วยคำสาบาน! ขณะที่คนอื่นๆ ขึ้นเป็นปุโรหิตโดยไม่มีคำสาบานใดๆ <verse number="21" style="v"/>แต่พระเยซูทรงขึ้นเป็นปุโรหิตด้วยคำสาบานเมื่อพระเจ้าตรัสกับพระองค์ว่า</para>
  <para style="q1">“พระเจ้าได้ทรงปฏิญาณแล้ว</para>
  <para style="q1">และจะไม่ทรงเปลี่ยนพระทัย คือ</para>
  <para style="q1">‘ท่านเป็นปุโรหิตชั่วนิรันดร์’ ”</para>
  <para style="m">
    <verse number="22" style="v"/>เพราะด้วยคำสาบานนี้พระเยซูจึงทรงเป็นผู้ค้ำประกันพันธสัญญาซึ่งดียิ่งกว่า</para>
  <para style="p">
    <verse number="23" style="v"/>ปุโรหิตตระกูลเลวีนั้นต้องรับหน้าที่สืบทอดกันหลายคน เพราะความตายขัดขวางพวกเขาไม่ให้อยู่ในตำแหน่งนั้นตลอดไป <verse number="24" style="v"/>แต่เพราะพระเยซูทรงพระชนม์อยู่เป็นนิตย์จึงทรงเป็นปุโรหิตถาวรนิรันดร์ <verse number="25" style="v"/>ฉะนั้นพระองค์จึงทรงสามารถช่วยบรรดาผู้ที่มาถึงพระเจ้าโดยทางพระองค์ได้อย่างสมบูรณ์<note caller="+" style="f"><char style="fr" closed="false">7:25 </char><char style="ft" closed="false">หรือ</char><char style="fqa" closed="false">ตลอดไป</char></note> เพราะพระองค์ทรงพระชนม์อยู่เสมอเพื่อที่จะทูลวิงวอนเพื่อเขาทั้งหลาย</para>
  <para style="p">
    <verse number="26" style="v"/>มหาปุโรหิตเช่นนี้แหละที่ตอบสนองความจำเป็นของเราได้ คือปุโรหิตผู้ทรงบริสุทธิ์ไร้ที่ติ ปราศจากมลทิน แยกจากคนบาป เป็นที่เทิดทูนเหนือฟ้าสวรรค์ <verse number="27" style="v"/>พระเยซูไม่จำเป็นต้องถวายเครื่องบูชาทุกๆ วันเหมือนมหาปุโรหิตอื่นๆ ซึ่งตอนแรกต้องถวายเครื่องบูชาสำหรับบาปของตนเอง จากนั้นจึงถวายเครื่องบูชาสำหรับบาปของประชาชน พระเยซูทรงถวายพระองค์เองเป็นเครื่องบูชาสำหรับบาปของเขาทั้งหลายเพียงครั้งเดียวเป็นพอ <verse number="28" style="v"/>บทบัญญัตินั้นแต่งตั้งมนุษย์ผู้อ่อนแอให้เป็นมหาปุโรหิต แต่คำปฏิญาณของพระเจ้าซึ่งมาภายหลังบทบัญญัติได้แต่งตั้งพระบุตรผู้ซึ่งทรงทำให้สมบูรณ์แล้วเป็นนิตย์</para>
  <chapter number="8" style="c"/>
  <para style="s1">มหาปุโรหิตแห่งพันธสัญญาใหม่</para>
  <para style="p">
    <verse number="1" style="v"/>ประเด็นที่เรากำลังกล่าวถึงก็คือเรามีมหาปุโรหิตอย่างนี้ ผู้ซึ่งประทับเบื้องขวาพระที่นั่งขององค์ผู้ทรงบารมีในสวรรค์ <verse number="2" style="v"/>และผู้ทรงปฏิบัติหน้าที่ในสถานนมัสการอันเป็นพลับพลาแท้ซึ่งองค์พระผู้เป็นเจ้าทรงตั้งขึ้น ไม่ใช่มนุษย์ตั้ง</para>
  <para style="p">
    <verse number="3" style="v"/>มหาปุโรหิตทุกคนได้รับการแต่งตั้งให้ถวายทั้งเครื่องบูชาและของถวาย ฉะนั้นมหาปุโรหิตองค์นี้ทรงจำเป็นต้องมีสิ่งที่จะถวายด้วย <verse number="4" style="v"/>หากทรงอยู่ในโลกพระองค์จะไม่ได้เป็นปุโรหิต เพราะมีคนที่จะถวายของถวายต่างๆ ตามที่บทบัญญัติกำหนดอยู่แล้ว <verse number="5" style="v"/>ปุโรหิตเหล่านั้นปรนนิบัติในสถานนมัสการอันเป็นแบบจำลองและเงาของสิ่งที่อยู่ในสวรรค์ ด้วยเหตุนี้เมื่อโมเสสจะสร้างพลับพลาจึงได้รับคำเตือนว่า “จงทำทุกอย่างตามแบบที่เราได้สำแดงแก่เจ้าบนภูเขานั้น”<note caller="+" style="f"><char style="fr" closed="false">8:5 </char><char style="ft" closed="false"><char style="xt"><ref loc="EXO 25:40">อพย.25:40</ref></char></char></note> <verse number="6" style="v"/>แต่พันธกิจที่พระเยซูทรงได้รับมอบหมายนั้นยิ่งใหญ่เหนือพันธกิจของพวกเขา เช่นเดียวกับที่พันธสัญญาซึ่งพระองค์ทรงเป็นสื่อกลางก็เหนือกว่าพันธสัญญาเดิม และตั้งอยู่บนพระสัญญาต่างๆ ที่ดียิ่งกว่า</para>
  <para style="p">
    <verse number="7" style="v"/>เพราะหากพันธสัญญาแรกไม่มีข้อบกพร่องก็ไม่จำเป็นต้องเสาะหาอีกพันธสัญญาหนึ่ง <verse number="8" style="v"/>แต่พระเจ้าทรงเห็นข้อผิดพลาดของเหล่าประชากรและตรัสว่า<note caller="+" style="f"><char style="fr" closed="false">8:8 </char><char style="ft" closed="false">สำเนาต้นฉบับบางสำเนาอาจแปลได้ว่า</char><char style="fqa" closed="false">ทรงเห็นข้อผิดพลาด และตรัสกับเหล่าประชากรว่า</char></note></para>
  <para style="q1">“องค์พระผู้เป็นเจ้าประกาศว่า เวลานั้นจะมาถึง</para>
  <para style="q1">เมื่อเราจะทำพันธสัญญาใหม่</para>
  <para style="q1">กับพงศ์พันธุ์อิสราเอล</para>
  <para style="q1">และกับพงศ์พันธุ์ยูดาห์</para>
  <para style="q1">
    <verse number="9" style="v"/>เป็นพันธสัญญาซึ่งไม่เหมือนพันธสัญญา</para>
  <para style="q1">ที่เราได้ทำไว้กับบรรพบุรุษของเขา</para>
  <para style="q1">เมื่อเราจูงมือพวกเขา</para>
  <para style="q1">นำออกมาจากดินแดนอียิปต์</para>
  <para style="q1">เพราะพวกเขาไม่ได้คงความสัตย์ซื่อต่อพันธสัญญาของเรา</para>
  <para style="q1">และเราเมินหนีจากพวกเขา</para>
  <para style="q4">องค์พระผู้เป็นเจ้าประกาศดังนั้น</para>
  <para style="q1">
    <verse number="10" style="v"/>นี่คือพันธสัญญาที่เราจะทำกับพงศ์พันธุ์อิสราเอลหลังจากสมัยนั้น</para>
  <para style="q1">องค์พระผู้เป็นเจ้าตรัสดังนี้</para>
  <para style="q1">เราจะใส่บทบัญญัติของเราในจิตใจของพวกเขา</para>
  <para style="q1">จารึกบนหัวใจของพวกเขา</para>
  <para style="q1">เราจะเป็นพระเจ้าของพวกเขา</para>
  <para style="q1">และพวกเขาจะเป็นประชากรของเรา</para>
  <para style="q1">
    <verse number="11" style="v"/>ผู้คนจะไม่สอนเพื่อนบ้าน</para>
  <para style="q1">หรือสอนพี่น้องของตนอีกต่อไปว่า ‘จงรู้จักองค์พระผู้เป็นเจ้า’</para>
  <para style="q1">เพราะพวกเขาทุกคนจะรู้จักเรา</para>
  <para style="q1">ตั้งแต่ผู้น้อยที่สุดไปจนถึงผู้ใหญ่ที่สุด</para>
  <para style="q1">
    <verse number="12" style="v"/>เพราะเราจะอภัยความชั่วช้าของเขา</para>
  <para style="q1">และจะไม่จดจำบาปทั้งหลายของเขาอีกต่อไป”<note caller="+" style="f"><char style="fr" closed="false">8:8-12 </char><char style="ft" closed="false"><char style="xt"><ref loc="JER 31:31-34">ยรม.31:31-34</ref></char></char></note></para>
  <para style="p">
    <verse number="13" style="v"/>โดยการตรัสเรียกพันธสัญญานี้ว่า “พันธสัญญาใหม่” พระองค์ทรงทำให้พันธสัญญาแรกพ้นสมัยไป สิ่งที่พ้นสมัยหรือเก่าย่อมจะสูญสิ้นไปในไม่ช้า</para>
  <chapter number="9" style="c"/>
  <para style="s1">การนมัสการในพลับพลาของโลกนี้</para>
  <para style="p">
    <verse number="1" style="v"/>พันธสัญญาแรกนั้นมีกฎเกณฑ์เกี่ยวกับการนมัสการและมีสถานนมัสการของโลกนี้ <verse number="2" style="v"/>พลับพลาถูกตั้งขึ้น ในห้องแรกมีคันประทีป โต๊ะและขนมปังเบื้องพระพักตร์ เรียกห้องนี้ว่าวิสุทธิสถาน <verse number="3" style="v"/>หลังม่านชั้นที่สองคือห้องซึ่งเรียกว่า อภิสุทธิสถาน <verse number="4" style="v"/>ในห้องนี้มีแท่นทองคำสำหรับเผาเครื่องหอมและหีบพันธสัญญาหุ้มด้วยทองคำ ซึ่งภายในหีบมีภาชนะทองคำบรรจุมานา ไม้เท้าของอาโรนซึ่งผลิตาออกมา และแผ่นศิลาแห่งพันธสัญญา <verse number="5" style="v"/>เหนือหีบนั้นมีรูปปั้นของเครูบแห่งองค์ผู้ทรงพระเกียรติสิริ ปีกของเครูบกางออกคลุมฝาหีบซึ่งเป็นที่ลบมลทินบาป<note caller="+" style="f"><char style="fr" closed="false">9:5 </char><char style="ft" closed="false">โดยปกติแปลว่า</char><char style="fqa" closed="false">พระที่นั่งกรุณา</char></note> แต่เราไม่อาจจะกล่าวถึงรายละเอียดของสิ่งต่างๆ เหล่านี้ได้ในตอนนี้</para>
  <para style="p">
    <verse number="6" style="v"/>เมื่อจัดทุกสิ่งตามนี้แล้ว เหล่าปุโรหิตก็เข้าไปปฏิบัติหน้าที่ในห้องชั้นนอกเป็นกิจวัตร <verse number="7" style="v"/>แต่มีเพียงมหาปุโรหิตเท่านั้นที่เข้าสู่ห้องชั้นในปีละครั้ง และต้องนำเลือดเข้าไปถวายเพื่อตัวเองและเพื่อบาปโดยไม่เจตนาของเหล่าประชากร <verse number="8" style="v"/>พระวิญญาณทรงสำแดงโดยสิ่งเหล่านี้ว่า ตราบใดที่พลับพลาแรกยังตั้งอยู่ ทางเข้าสู่อภิสุทธิสถานก็ยังไม่เปิด <verse number="9" style="v"/>นี่เป็นภาพสำหรับยุคปัจจุบัน บ่งชี้ว่าของถวายและเครื่องบูชาเหล่านั้นไม่สามารถชำระจิตสำนึกของผู้นมัสการได้ <verse number="10" style="v"/>สิ่งเหล่านี้เป็นเพียงเรื่องของอาหาร เครื่องดื่ม และการชำระต่างๆ ตามระเบียบพิธี ซึ่งเป็นข้อปฏิบัติภายนอกจนกว่าจะถึงเวลาของระบบใหม่</para>
  <para style="s1">พระโลหิตของพระคริสต์</para>
  <para style="p">
    <verse number="11" style="v"/>เมื่อพระคริสต์ทรงมาในฐานะมหาปุโรหิตแห่งสิ่งประเสริฐต่างๆ ซึ่งได้มาถึงแล้ว<note caller="+" style="f"><char style="fr" closed="false">9:11 </char><char style="ft" closed="false">สำเนาต้นฉบับเก่าแก่บางสำเนาว่า ซึ่งจะมีมา</char></note> พระองค์ทรงผ่านเข้าสู่พลับพลาที่ยิ่งใหญ่กว่าและสมบูรณ์กว่า ซึ่งไม่ได้สร้างขึ้นด้วยมือมนุษย์ กล่าวคือไม่ได้เป็นส่วนหนึ่งของสิ่งที่ทรงสร้างนี้ <verse number="12" style="v"/>พระองค์ไม่ได้ทรงเข้าไปด้วยเลือดแพะหรือเลือดวัว แต่พระองค์ทรงเข้าไปสู่อภิสุทธิสถานด้วยพระโลหิตของพระองค์เอง พระองค์ทรงกระทำเช่นนี้เพียงครั้งเดียวเป็นพอและได้การไถ่บาปชั่วนิรันดร์มา <verse number="13" style="v"/>เลือดแพะเลือดวัวหรือเถ้าถ่านจากวัวตัวเมียที่ประพรมลงบนผู้มีมลทินตามระเบียบพิธีได้ชำระเขาให้บริสุทธิ์ เพื่อเขาจะสะอาดภายนอก <verse number="14" style="v"/>แล้วยิ่งกว่านั้นสักเพียงใดพระโลหิตของพระคริสต์ผู้ถวายพระองค์เองอย่างปราศจากตำหนิแด่พระเจ้าโดยทางพระวิญญาณนิรันดร์ ย่อมชำระจิตสำนึกของเราจากการกระทำอันนำไปสู่ความตาย<note caller="+" style="f"><char style="fr" closed="false">9:14 </char><char style="ft" closed="false">หรือ</char><char style="fqa" closed="false">จากพิธีกรรมซึ่งไร้ประโยชน์</char></note> เพื่อเราจะได้รับใช้พระเจ้าผู้ทรงพระชนม์อยู่!</para>
  <para style="p">
    <verse number="15" style="v"/>ด้วยเหตุนี้พระคริสต์จึงทรงเป็นคนกลางของพันธสัญญาใหม่ เพื่อบรรดาผู้ที่ทรงเรียกนั้นจะได้รับมรดกนิรันดร์ซึ่งทรงสัญญาไว้ เพราะพระคริสต์ได้ทรงวายพระชนม์เป็นค่าไถ่เพื่อปลดปล่อยเขาให้เป็นอิสระจากบาปซึ่งได้ทำภายใต้พันธสัญญาแรก</para>
  <para style="p">
    <verse number="16" style="v"/>ในกรณีของพินัยกรรม<note caller="+" style="f"><char style="fr" closed="false">9:16 </char><char style="ft" closed="false">ภาษากรีกเป็นคำเดียวกับ</char><char style="fqa" closed="false">พันธสัญญา</char><char style="ft" closed="false">เช่นเดียวกับข้อ 17</char></note> จำเป็นต้องพิสูจน์ว่าผู้ทำพินัยกรรมนั้นสิ้นชีวิตแล้ว <verse number="17" style="v"/>เพราะพินัยกรรมจะมีผลบังคับใช้ก็ต่อเมื่อผู้ทำตายแล้ว หากผู้นั้นยังมีชีวิตอยู่พินัยกรรมจะไม่มีผลอะไร <verse number="18" style="v"/>ด้วยเหตุนี้แม้แต่พันธสัญญาแรกจะมีผลบังคับใช้ก็ต้องมีเลือด <verse number="19" style="v"/>เมื่อโมเสสประกาศบทบัญญัติทุกข้อแก่เหล่าประชากรทั้งปวงแล้ว เขาก็นำเลือดลูกวัวพร้อมด้วยน้ำ ขนแกะสีแดงและกิ่งหุสบมาประพรมหนังสือม้วนและเหล่าประชากร <verse number="20" style="v"/>เขากล่าวว่า “นี่คือเลือดแห่งพันธสัญญาซึ่งพระเจ้าทรงบัญชาให้ท่านทั้งหลายรักษา”<note caller="+" style="f"><char style="fr" closed="false">9:20 </char><char style="ft" closed="false"><char style="xt"><ref loc="EXO 24:8">อพย.24:8</ref></char></char></note> <verse number="21" style="v"/>และเขาใช้เลือดประพรมพลับพลาและทุกสิ่งที่ใช้ในพิธีต่างๆ เช่นเดียวกัน <verse number="22" style="v"/>อันที่จริงบทบัญญัติระบุให้ชำระแทบทุกสิ่งด้วยเลือด และถ้าไม่มีการหลั่งเลือดก็ไม่มีการอภัยบาป</para>
  <para style="p">
    <verse number="23" style="v"/>ฉะนั้นจึงจำเป็นต้องชำระสิ่งต่างๆ อันเป็นแบบจำลองของสวรรค์ด้วยเครื่องบูชาเหล่านี้ ส่วนของในสวรรค์เองต้องชำระด้วยเครื่องบูชาที่ดียิ่งกว่า <verse number="24" style="v"/>เพราะพระคริสต์ไม่ได้เข้าสู่สถานนมัสการที่มนุษย์สร้างขึ้นซึ่งเป็นเพียงแบบจำลองมาจากของแท้ พระองค์ทรงเข้าสู่สวรรค์โดยตรง บัดนี้ทรงปรากฏต่อหน้าพระเจ้าเพื่อเราทั้งหลาย <verse number="25" style="v"/>ทั้งไม่ได้ทรงเข้าสู่สวรรค์เพื่อถวายพระองค์เองซ้ำแล้วซ้ำอีกแบบที่มหาปุโรหิตเข้าสู่อภิสุทธิสถานทุกๆ ปีพร้อมด้วยเลือดซึ่งไม่ใช่เลือดของตัวเอง <verse number="26" style="v"/>หากเป็นเช่นนั้นพระคริสต์คงต้องทนทุกข์ทรมานหลายครั้งนับตั้งแต่ทรงสร้างโลก แต่บัดนี้พระองค์ทรงปรากฏในปลายยุคเพียงครั้งเดียวเป็นพอ เพื่อกำจัดบาปให้หมดสิ้นโดยถวายพระองค์เองเป็นเครื่องบูชา <verse number="27" style="v"/>เหมือนที่มนุษย์ถูกกำหนดให้ตายครั้งเดียว หลังจากนั้นต้องพบกับการพิพากษา <verse number="28" style="v"/>พระคริสต์ก็ทรงถวายพระองค์เองครั้งเดียวเพื่อลบล้างบาปของประชาชนเป็นอันมาก และพระองค์จะทรงปรากฏเป็นครั้งที่สอง ไม่ใช่เพื่อรับแบกบาปแต่เพื่อนำความรอดมายังบรรดาผู้ซึ่งรอคอยพระองค์</para>
  <chapter number="10" style="c"/>
  <para style="s1">พระคริสต์ทรงเป็นเครื่องบูชาเพียงครั้งเดียวพอ</para>
  <para style="p">
    <verse number="1" style="v"/>บทบัญญัติเป็นแต่เพียงเงาของสิ่งประเสริฐซึ่งจะมาถึง ไม่ใช่ของจริง เพราะเหตุนี้จึงไม่สามารถทำให้ผู้เข้าเฝ้านมัสการสมบูรณ์พร้อมด้วยเครื่องบูชาเดิมๆ ซึ่งถวายซ้ำแล้วซ้ำเล่าทุกๆ ปีไม่มีสิ้นสุด <verse number="2" style="v"/>เพราะถ้าทำเช่นนั้นได้ เขาจะไม่หยุดถวายเครื่องบูชาหรือ? เพราะผู้นมัสการจะได้รับการชำระให้บริสุทธิ์เพียงครั้งเดียวเป็นพอ และจะไม่รู้สึกผิดกับบาปของเขาอีกต่อไป <verse number="3" style="v"/>แต่เครื่องบูชาเหล่านั้นเป็นสิ่งเตือนให้สำนึกบาปทุกปี <verse number="4" style="v"/>เพราะเลือดแพะเลือดวัวไม่สามารถลบล้างบาปให้สิ้นไป</para>
  <para style="p">
    <verse number="5" style="v"/>ฉะนั้นเมื่อพระคริสต์ทรงเข้ามาในโลก พระองค์ตรัสว่า</para>
  <para style="q1">“พระองค์ไม่ได้ทรงประสงค์เครื่องบูชาและของถวาย</para>
  <para style="q1">แต่ทรงเตรียมกายหนึ่งไว้สำหรับข้าพระองค์</para>
  <para style="q1">
    <verse number="6" style="v"/>พระองค์ไม่ได้พอพระทัยเครื่องเผาบูชา</para>
  <para style="q1">และเครื่องบูชาไถ่บาป</para>
  <para style="q1">
    <verse number="7" style="v"/>แล้วข้าพระองค์ทูลว่า ‘ข้าพระองค์อยู่ที่นี่ ในหนังสือม้วนได้เขียนถึงข้าพระองค์ไว้</para>
  <para style="q1">ข้าแต่พระเจ้า ข้าพระองค์มาแล้วเพื่อทำตามพระประสงค์ของพระองค์’ ”<note caller="+" style="f"><char style="fr" closed="false">10:5-7 </char><char style="ft" closed="false"><char style="xt"><ref loc="PSA 40:6-8">สดด.40:6-8</ref></char></char></note></para>
  <para style="m">
    <verse number="8" style="v"/>พระองค์ตรัสเป็นประการแรกว่า “พระองค์ไม่ได้ทรงประสงค์เครื่องบูชาและของถวาย เครื่องเผาบูชาและเครื่องบูชาไถ่บาป ทั้งพระองค์ไม่ได้ทรงพอพระทัยในสิ่งเหล่านั้น” (แม้บทบัญญัติกำหนดให้ทำเช่นนั้น) <verse number="9" style="v"/>จากนั้นจึงตรัสว่า “ข้าพระองค์อยู่ที่นี่ ข้าพระองค์มาแล้วเพื่อทำตามพระประสงค์ของพระองค์” พระองค์ทรงยกเลิกระบบแรกเพื่อตั้งระบบที่สอง <verse number="10" style="v"/>และโดยพระประสงค์นี้เราทั้งหลายจึงได้รับการทรงชำระให้บริสุทธิ์ โดยการถวายพระกายของพระเยซูคริสต์เป็นเครื่องบูชาเพียงครั้งเดียวเป็นพอ</para>
  <para style="p">
    <verse number="11" style="v"/>วันแล้ววันเล่าที่ปุโรหิตทุกคนยืนปฏิบัติศาสนกิจ ครั้งแล้วครั้งเล่าที่เขาถวายเครื่องบูชาแบบเดียวกันซึ่งไม่สามารถลบล้างบาปให้สิ้นไปได้เลย <verse number="12" style="v"/>แต่เมื่อปุโรหิตองค์นี้ถวายเครื่องบูชาลบล้างบาปครั้งเดียวสำหรับตลอดไปแล้ว ก็ประทับลงที่เบื้องขวาพระหัตถ์ของพระเจ้า <verse number="13" style="v"/>นับแต่นั้นมาพระองค์ทรงรอคอยจนกว่าเหล่าศัตรูของพระองค์จะถูกทำให้เป็นแท่นวางพระบาทของพระองค์ <verse number="14" style="v"/>เพราะพระองค์ได้ทรงกระทำให้บรรดาผู้ที่กำลังรับการทรงชำระให้บริสุทธิ์นั้นบรรลุความสมบูรณ์พร้อมเป็นนิตย์โดยการถวายบูชาครั้งเดียว</para>
  <para style="p">
    <verse number="15" style="v"/>พระวิญญาณบริสุทธิ์ยังทรงยืนยันข้อนี้แก่เราด้วย พระองค์ตรัสเป็นประการแรกว่า</para>
  <para style="q1">
    <verse number="16" style="v"/>“นี่คือพันธสัญญาที่เราจะทำกับเขาทั้งหลายหลังจากสมัยนั้น องค์พระผู้เป็นเจ้าตรัสดังนั้น</para>
  <para style="q1">คือเราจะใส่บทบัญญัติของเราในหัวใจของพวกเขา</para>
  <para style="q1">และจะจารึกบทบัญญัตินั้นบนจิตใจของพวกเขา”<note caller="+" style="f"><char style="fr" closed="false">10:16 </char><char style="ft" closed="false"><char style="xt"><ref loc="JER 31:33">ยรม.31:33</ref></char></char></note></para>
  <para style="q1">
    <verse number="17" style="v"/>“บาปและการอธรรมของพวกเขา</para>
  <para style="q1">เราจะไม่จดจำอีกต่อไป”<note caller="+" style="f"><char style="fr" closed="false">10:17 </char><char style="ft" closed="false"><char style="xt"><ref loc="JER 31:34">ยรม.31:34</ref></char></char></note></para>
  <para style="p">
    <verse number="18" style="v"/>และเมื่อทรงอภัยบาปให้แล้วก็ไม่ต้องมีการถวายเครื่องบูชาสำหรับไถ่บาปอีกเลย</para>
  <para style="s1">เรียกร้องให้บากบั่น</para>
  <para style="p">
    <verse number="19" style="v"/>เหตุฉะนั้นพี่น้องทั้งหลาย ในเมื่อเรามั่นใจที่จะเข้าสู่อภิสุทธิสถานโดยพระโลหิตของพระเยซู <verse number="20" style="v"/>โดยหนทางใหม่อันมีชีวิตซึ่งเปิดให้เราผ่านม่านคือพระกายของพระองค์ <verse number="21" style="v"/>และในเมื่อเรามีองค์ปุโรหิตยิ่งใหญ่เหนือพระนิเวศของพระเจ้า <verse number="22" style="v"/>ก็ให้เราเข้าใกล้พระเจ้าด้วยใจจริงและมั่นใจอย่างเต็มที่ในความเชื่อ โดยที่จิตใจของเราได้รับการประพรมเพื่อชำระเราให้หมดจดจากจิตสำนึกที่ฟ้องร้องว่าตนผิด และกายของเราได้รับการชำระล้างด้วยน้ำบริสุทธิ์แล้ว <verse number="23" style="v"/>ให้เรายึดมั่นอย่างไม่คลอนแคลนในความหวังใจซึ่งเราประกาศรับไว้เพราะพระองค์ผู้ทรงสัญญานั้นทรงสัตย์ซื่อ <verse number="24" style="v"/>และให้เราพิจารณาดูว่าเราจะปลุกใจซึ่งกันและกันให้มุ่งสู่ความรักและการกระทำที่ดีได้อย่างไร <verse number="25" style="v"/>อย่าให้เราขาดการประชุมเหมือนที่บางคนทำเป็นประจำ แต่ให้เราให้กำลังใจกันมากยิ่งขึ้น และทำเช่นนั้นให้มากยิ่งขึ้นอีกเมื่อเห็นว่าวันนั้นใกล้เข้ามาทุกที</para>
  <para style="p">
    <verse number="26" style="v"/>หลังจากรู้ความจริงแล้ว ถ้าเรายังขืนทำบาปโดยเจตนาต่อไปอีกก็จะไม่เหลือเครื่องบูชาลบบาปใดๆ <verse number="27" style="v"/>มีแต่รอคอยด้วยความหวาดกลัวถึงการพิพากษาและไฟร้อนแรงซึ่งจะเผาผลาญบรรดาศัตรูของพระเจ้า <verse number="28" style="v"/>คนใดฝ่าฝืนบทบัญญัติของโมเสส หากมีพยานสองหรือสามคนยังต้องตายโดยปราศจากความเมตตา <verse number="29" style="v"/>ท่านคิดว่าผู้ที่เหยียบย่ำพระบุตรของพระเจ้า ทำราวกับว่าพระโลหิตแห่งพันธสัญญาซึ่งชำระเขาให้บริสุทธิ์นั้นไม่ศักดิ์สิทธิ์และลบหลู่พระวิญญาณแห่งพระคุณ สมควรจะรับโทษหนักมากกว่านั้นสักเพียงใด? <verse number="30" style="v"/>เพราะเรารู้จักพระองค์ผู้ตรัสว่า “การแก้แค้นเป็นหน้าที่ของเราเอง เราจะคืนสนอง”<note caller="+" style="f"><char style="fr" closed="false">10:30 </char><char style="ft" closed="false"><char style="xt"><ref loc="DEU 32:35">ฉธบ.32:35</ref></char></char></note> และว่า “องค์พระผู้เป็นเจ้าจะทรงพิพากษาประชากรของพระองค์”<note caller="+" style="f"><char style="fr" closed="false">10:30 </char><char style="ft" closed="false"><char style="xt"><ref loc="DEU 32:36">ฉธบ.32:36</ref></char><char style="xt"><ref loc="PSA 135:14">สดด.135:14</ref></char></char></note> <verse number="31" style="v"/>การตกอยู่ในอุ้งพระหัตถ์ของพระเจ้าผู้ทรงพระชนม์อยู่นั้นน่ากลัวนัก</para>
  <para style="p">
    <verse number="32" style="v"/>จงระลึกถึงวันก่อนๆ หลังจากท่านได้รับความสว่าง เมื่อท่านยืนหยัดมั่นคงยามถูกต่อต้านอย่างหนักในท่ามกลางความทุกข์ยาก <verse number="33" style="v"/>บางครั้งท่านถูกประจานให้ได้อายและถูกข่มเหง บางทีท่านก็ยืนหยัดเคียงบ่าเคียงไหล่กับผู้ที่ถูกเขาทำเช่นนั้นด้วย <verse number="34" style="v"/>ท่านเห็นใจผู้ที่ถูกจองจำ และเมื่อถูกยึดทรัพย์สินท่านก็ยอมรับอย่างชื่นบาน เพราะท่านรู้ว่าท่านเองมีทรัพย์สมบัติถาวรซึ่งดียิ่งกว่านั้นอีก</para>
  <para style="p">
    <verse number="35" style="v"/>ฉะนั้นอย่าทิ้งความมั่นใจของท่าน สิ่งนี้จะได้รับบำเหน็จอันยิ่งใหญ่ <verse number="36" style="v"/>ท่านทั้งหลายต้องอดทนบากบั่น เพื่อว่าเมื่อท่านได้ทำตามพระประสงค์ของพระเจ้าแล้ว ท่านจะได้รับสิ่งที่พระองค์ทรงสัญญาไว้ <verse number="37" style="v"/>เพราะ</para>
  <para style="q1">“เพียงครู่เดียว</para>
  <para style="q1">พระองค์ผู้กำลังเสด็จมาจะเสด็จมาและจะไม่ทรงล่าช้า</para>
  <para style="q1">
    <verse number="38" style="v"/>แต่ผู้ชอบธรรมของเรา<note caller="+" style="f"><char style="fr" closed="false">10:38 </char><char style="ft" closed="false">สำเนาต้นฉบับเก่าแก่สำเนาหนึ่งว่า</char><char style="fqa" closed="false">แต่คนชอบธรรม</char></note>จะดำรงชีวิตโดยความเชื่อ</para>
  <para style="q1">และหากเขาเสื่อมถอย</para>
  <para style="q1">เราจะไม่พอใจเขา”<note caller="+" style="f"><char style="fr" closed="false">10:37,38 </char><char style="ft" closed="false">ฮบก. 2:3,4</char></note></para>
  <para style="m">
    <verse number="39" style="v"/>ส่วนพวกเราไม่ใช่ผู้ที่เสื่อมถอยและถูกทำลาย แต่เป็นผู้ที่เชื่อและได้รับการช่วยให้รอด</para>
  <chapter number="11" style="c"/>
  <para style="s1">โดยความเชื่อ</para>
  <para style="p">
    <verse number="1" style="v"/>ความเชื่อคือความแน่ใจในสิ่งที่เราหวังไว้และมั่นใจในสิ่งที่เรามองไม่เห็น <verse number="2" style="v"/>เพราะความเชื่อนี้เองที่คนในสมัยก่อนได้รับการทรงชมเชย</para>
  <para style="p">
    <verse number="3" style="v"/>โดยความเชื่อเราจึงเข้าใจว่าจักรวาลมีขึ้นโดยพระบัญชาของพระเจ้า ดังนั้นสิ่งที่มองเห็นอยู่จึงไม่ได้เกิดจากสิ่งที่เราเห็นได้ด้วยตา</para>
  <para style="p">
    <verse number="4" style="v"/>โดยความเชื่ออาแบลถวายเครื่องบูชาแด่พระเจ้าซึ่งดีกว่าของคาอิน โดยความเชื่ออาแบลได้รับการยกย่องว่าเป็นผู้ชอบธรรมเมื่อพระเจ้าทรงชมเชยสิ่งที่เขาถวาย และโดยความเชื่อเขาจึงยังพูดอยู่ทั้งๆ ที่เขาตายแล้ว</para>
  <para style="p">
    <verse number="5" style="v"/>โดยความเชื่อเอโนคจึงถูกรับขึ้นไปเพื่อจะไม่ต้องประสบความตาย ไม่มีผู้ใดพบเขาเพราะพระเจ้าทรงรับเขาไปแล้ว เพราะก่อนหน้านั้นเขาได้รับการยกย่องว่าเป็นผู้ที่พระเจ้าพอพระทัย <verse number="6" style="v"/>ถ้าไม่มีความเชื่อก็เป็นไปไม่ได้ที่จะทำให้พระเจ้าพอพระทัย เพราะผู้ที่จะมาหาพระเจ้าต้องเชื่อว่าพระองค์ทรงดำรงอยู่และประทานบำเหน็จแก่คนเหล่านั้นที่แสวงหาพระองค์อย่างจริงจัง</para>
  <para style="p">
    <verse number="7" style="v"/>โดยความเชื่อเมื่อโนอาห์ได้รับคำเตือนถึงเรื่องต่างๆ ที่ยังมองไม่เห็น ด้วยความเกรงกลัวพระเจ้าเขาจึงได้ต่อเรือใหญ่เพื่อช่วยครอบครัวให้รอด โดยความเชื่อของเขา เขาได้ตัดสินโทษโลกและได้กลายเป็นทายาทแห่งความชอบธรรมที่มีมาโดยความเชื่อ</para>
  <para style="p">
    <verse number="8" style="v"/>โดยความเชื่อเมื่ออับราฮัมได้รับการทรงเรียกให้ไปยังสถานที่ซึ่งเขาจะได้รับเป็นมรดกในภายหลัง เขาก็เชื่อฟังและออกเดินทางถึงแม้เขาไม่รู้ว่าจะไปที่ไหน <verse number="9" style="v"/>โดยความเชื่อเขาอาศัยในดินแดนพระสัญญาเยี่ยงคนต่างด้าวในต่างแดน ใช้ชีวิตอยู่ในเต็นท์เช่นเดียวกับอิสอัคและยาโคบผู้เป็นทายาทร่วมในพระสัญญาเดียวกันกับเขา <verse number="10" style="v"/>เพราะเขาหมายมุ่งนครซึ่งตั้งอยู่บนฐานรากอันมีพระเจ้าทรงเป็นสถาปนิกและผู้สร้าง</para>
  <para style="p">
    <verse number="11" style="v"/>โดยความเชื่อแม้อับราฮัมชรามากแล้วและซาราห์เองก็เป็นหมัน เขาก็ยังสามารถมีบุตรได้ เพราะเขา<note caller="+" style="f"><char style="fr" closed="false">11:11 </char><char style="ft" closed="false">หรือ</char><char style="fqa" closed="false">โดยความเชื่อแม้ซาราห์ชรามากแล้วยังสามารถมีบุตรได้ เพราะนาง</char></note>ถือว่าพระองค์ผู้ทรงสัญญานั้นสัตย์ซื่อ <verse number="12" style="v"/>ดังนั้นจากชายคนเดียวนี้ซึ่งเป็นเหมือนคนที่ตายแล้วก็เกิดมีลูกหลานสืบเชื้อสายมากมายดั่งดวงดาวในท้องฟ้า และดั่งเม็ดทรายนับไม่ถ้วนที่ชายฝั่งทะเล</para>
  <para style="p">
    <verse number="13" style="v"/>คนทั้งปวงเหล่านี้ตายไปขณะที่ดำเนินชีวิตโดยความเชื่อ พวกเขาไม่ได้รับสิ่งที่ทรงสัญญาไว้ เพียงแต่ได้เห็นและเตรียมรับแต่ไกลและยอมรับว่าพวกเขาเป็นเพียงคนต่างถิ่นและคนแปลกหน้าในโลกนี้ <verse number="14" style="v"/>คนที่พูดอย่างนี้แสดงให้เห็นว่ากำลังมองหาบ้านเมืองที่จะเป็นของตน <verse number="15" style="v"/>หากพวกเขาคิดถึงบ้านเมืองที่จากมาก็ย่อมมีโอกาสที่จะกลับไปได้ <verse number="16" style="v"/>แต่นี่พวกเขาใฝ่หาบ้านเมืองซึ่งดีกว่าคือเมืองสวรรค์ เพราะฉะนั้นพระเจ้าจึงไม่ได้ทรงละอายเมื่อพวกเขาเรียกพระองค์ว่าพระเจ้าของพวกเขา เพราะพระองค์ทรงจัดเตรียมเมืองหนึ่งไว้ให้พวกเขาแล้ว</para>
  <para style="p">
    <verse number="17" style="v"/>โดยความเชื่อเมื่อพระเจ้าทรงทดสอบอับราฮัม เขาก็ถวายอิสอัคเป็นเครื่องบูชา เขาผู้ได้รับพระสัญญาพร้อมที่จะถวายบุตรชายเพียงคนเดียวของตน <verse number="18" style="v"/>แม้พระเจ้าได้ตรัสกับเขาว่า “วงศ์วาน<note caller="+" style="f"><char style="fr" closed="false">11:18 </char><char style="ft" closed="false">หรือ</char><char style="fqa" closed="false">พงศ์พันธุ์</char></note> ของเจ้าจะนับทางสายอิสอัค”<note caller="+" style="f"><char style="fr" closed="false">11:18 </char><char style="ft" closed="false"><char style="xt"><ref loc="GEN 21:12">ปฐก.21:12</ref></char></char></note> <verse number="19" style="v"/>อับราฮัมเชื่อว่าพระเจ้าทรงสามารถให้คนตายกลับเป็นขึ้นมาได้ กล่าวเปรียบเทียบได้ว่าเขาได้อิสอัคคืนมาจากความตาย</para>
  <para style="p">
    <verse number="20" style="v"/>โดยความเชื่ออิสอัคอวยพรให้ยาโคบกับเอซาวสำหรับอนาคตของพวกเขา</para>
  <para style="p">
    <verse number="21" style="v"/>โดยความเชื่อเมื่อยาโคบกำลังจะตายจึงอวยพรบุตรแต่ละคนของโยเซฟ และนมัสการขณะยันกายบนหัวไม้เท้าของเขา</para>
  <para style="p">
    <verse number="22" style="v"/>โดยความเชื่อเมื่อใกล้ตายโยเซฟจึงกล่าวถึงการอพยพออกจากอียิปต์ของชนอิสราเอล และสั่งความเรื่องกระดูกของเขา</para>
  <para style="p">
    <verse number="23" style="v"/>โดยความเชื่อบิดามารดาของโมเสสซ่อนเขาไว้ถึงสามเดือนหลังจากคลอด เนื่องจากเห็นว่าเขาแตกต่างจากเด็กอื่นทั่วไป และทั้งสองไม่กลัวคำสั่งของกษัตริย์เลย</para>
  <para style="p">
    <verse number="24" style="v"/>โดยความเชื่อเมื่อโมเสสเติบโตขึ้นก็ปฏิเสธฐานะบุตรของธิดาฟาโรห์ <verse number="25" style="v"/>เขาเลือกที่จะถูกข่มเหงร่วมกับเหล่าประชากรของพระเจ้าแทนการเริงสำราญเพียงชั่วคราวในบาป <verse number="26" style="v"/>เขาถือว่าการยอมเสื่อมเสียเพื่อพระคริสต์ยังล้ำค่ายิ่งกว่าทรัพย์สมบัติทั้งหลายของอียิปต์ เพราะเขามองไปข้างหน้าถึงบำเหน็จของเขา <verse number="27" style="v"/>โดยความเชื่อเขาออกจากอียิปต์โดยไม่กลัวพระพิโรธของกษัตริย์ เขาอดทนบากบั่นเพราะเขาได้เห็นพระเจ้าผู้ซึ่งไม่อาจมองเห็นได้ <verse number="28" style="v"/>โดยความเชื่อเขาถือปัสกาและการประพรมเลือด เพื่อเพชฌฆาตผู้ประหารบุตรหัวปีจะไม่มาแตะต้องลูกหัวปีของอิสราเอล</para>
  <para style="p">
    <verse number="29" style="v"/>โดยความเชื่อเหล่าประชากรข้ามทะเลแดง<note caller="+" style="f"><char style="fr" closed="false">11:29 </char><char style="ft" closed="false">คือ ทะเลต้นกก</char></note>ราวกับเดินบนพื้นแห้ง แต่เมื่อชาวอียิปต์พยายามจะข้ามบ้าง พวกเขาก็จมน้ำตาย</para>
  <para style="p">
    <verse number="30" style="v"/>โดยความเชื่อกำแพงเมืองเยรีโคจึงพังลงหลังจากเหล่าประชากรเดินรอบกำแพงเป็นเวลาเจ็ดวัน</para>
  <para style="p">
    <verse number="31" style="v"/>โดยความเชื่อราหับหญิงโสเภณีจึงไม่ถูกฆ่าไปพร้อมกับบรรดาผู้ไม่เชื่อฟัง<note caller="+" style="f"><char style="fr" closed="false">11:31 </char><char style="ft" closed="false">หรือ</char><char style="fqa" closed="false">บรรดาผู้ไม่เชื่อ</char></note> เพราะนางได้ต้อนรับlสายสืบ</para>
  <para style="p">
    <verse number="32" style="v"/>และข้าพเจ้าจะว่าอะไรอีก ข้าพเจ้าไม่มีเวลาพอที่จะกล่าวถึงกิเดโอน บาราค แซมสัน เยฟธาห์ ดาวิด ซามูเอล และบรรดาผู้เผยพระวจนะต่างๆ <verse number="33" style="v"/>ผู้ซึ่งโดยทางความเชื่อได้พิชิตอาณาจักรต่างๆ ได้ให้ความยุติธรรม และได้รับสิ่งซึ่งทรงสัญญาไว้ ผู้ได้ปิดปากสิงห์ <verse number="34" style="v"/>ได้ดับเปลวไฟร้อนแรง และได้แคล้วคลาดจากคมดาบ ผู้ซึ่งความอ่อนแอของเขากลับเป็นความเข้มแข็ง และผู้ได้กลายเป็นคนแข็งกล้าในการสงคราม และได้ไล่ล่ากองทัพจากต่างแดน <verse number="35" style="v"/>พวกผู้หญิงได้รับคนของพวกนางซึ่งเป็นขึ้นจากตาย คนอื่นๆ ถูกทรมานและไม่ยอมรับการปลดปล่อยเพื่อจะได้การเป็นขึ้นจากตายที่ดียิ่งกว่า <verse number="36" style="v"/>บางคนถูกเย้ยเยาะโบยตี ขณะที่บางคนถูกตีตรวนและจำคุก <verse number="37" style="v"/>บางคนถูกขว้างด้วยก้อนหินจนตาย<note caller="+" style="f"><char style="fr" closed="false">11:37 </char><char style="ft" closed="false">สำเนาต้นฉบับเก่าแก่บางสำเนาว่า</char><char style="fqa" closed="false">ถูกขว้างด้วยก้อนหินจนตาย พวกเขาถูกทดสอบ</char></note> บางคนถูกเลื่อยเป็นสองท่อน บางคนตายด้วยคมดาบ บางคนนุ่งห่มหนังแพะหนังแกะ สิ้นเนื้อประดาตัว ถูกข่มเหงและถูกย่ำยี <verse number="38" style="v"/>แผ่นดินโลกไม่ควรค่ากับคนเช่นนี้เลย พวกเขาร่อนเร่ไปตามถิ่นกันดาร ตามภูเขาต่างๆ หรือในถ้ำในโพรง</para>
  <para style="p">
    <verse number="39" style="v"/>คนเหล่านี้ล้วนได้รับการยกย่องในความเชื่อของพวกเขา แต่ก็ยังไม่มีคนใดได้รับสิ่งที่ทรงสัญญาไว้ <verse number="40" style="v"/>พระเจ้าทรงวางแผนเตรียมสิ่งที่ดีกว่าไว้สำหรับเรา เพื่อพวกเขาจะได้รับความสมบูรณ์พร้อมร่วมกับเราทั้งหลายเท่านั้น</para>
  <chapter number="12" style="c"/>
  <para style="p">
    <verse number="1" style="v"/>เพราะฉะนั้นในเมื่อเรามีพยานหมู่ใหญ่พรั่งพร้อมรอบด้านเช่นนี้แล้ว ก็ให้เราละทิ้งทุกอย่างที่ถ่วงอยู่และบาปที่เกาะแน่น ให้เราวิ่งด้วยความอดทนบากบั่นไปตามลู่ที่ทรงกำหนดไว้สำหรับเรา <verse number="2" style="v"/>ให้เราเพ่งมองที่พระเยซูผู้ทรงลิขิตความเชื่อและทรงทำให้ความเชื่อของเราสมบูรณ์ พระองค์ทรงทนรับกางเขนและไม่ใส่พระทัยในความอัปยศของไม้กางเขนเพราะเห็นแก่ความชื่นชมยินดีที่อยู่เบื้องหน้า และพระองค์ได้ประทับที่เบื้องขวาพระที่นั่งของพระเจ้า <verse number="3" style="v"/>ท่านทั้งหลายจงใคร่ครวญถึงพระองค์ผู้ทรงทนการต่อต้านเช่นนั้นจากคนบาป เพื่อว่าท่านจะได้ไม่อ่อนล้าและท้อแท้ใจ</para>
  <para style="s1">พระเจ้าทรงตีสอนบุตรของพระองค์</para>
  <para style="p">
    <verse number="4" style="v"/>ในการขับเคี่ยวกับบาป ท่านยังไม่ได้ต่อสู้จนถึงกับหลั่งเลือด <verse number="5" style="v"/>และท่านได้ลืมถ้อยคำให้กำลังใจซึ่งมีมาถึงท่านในฐานะบุตรว่า</para>
  <para style="q1">“ลูกเอ๋ย อย่าละเลยการตีสอนขององค์พระผู้เป็นเจ้า</para>
  <para style="q1">อย่าท้อใจเมื่อพระองค์ทรงตำหนิท่าน</para>
  <para style="q1">
    <verse number="6" style="v"/>เพราะองค์พระผู้เป็นเจ้าทรงตีสอนผู้ที่พระองค์ทรงรัก</para>
  <para style="q1">และทรงลงโทษทุกคนที่ทรงรับเป็นบุตร”<note caller="+" style="f"><char style="fr" closed="false">12:5,6 </char><char style="ft" closed="false">สภษ. 3:11,12</char></note></para>
  <para style="p">
    <verse number="7" style="v"/>จงทนความทุกข์ยากโดยถือเสมือนว่าเป็นการตีสอน พระเจ้าทรงปฏิบัติต่อท่านในฐานะบุตร เพราะบุตรคนไหนบ้างที่บิดาไม่เคยตีสอน? <verse number="8" style="v"/>หากท่านไม่ถูกตีสอน (และทุกคนได้รับการตีสอน) ท่านก็เป็นบุตรนอกกฎหมายและไม่ใช่บุตรแท้ <verse number="9" style="v"/>ยิ่งไปกว่านั้นเราทั้งปวงล้วนมีบิดาซึ่งเป็นมนุษย์ผู้ตีสอนเราและเราเคารพนับถือท่านที่ทำเช่นนั้น ยิ่งกว่านั้นสักเพียงใดที่เราควรอยู่ในโอวาทของพระบิดาแห่งจิตวิญญาณของเราและมีชีวิตอยู่! <verse number="10" style="v"/>บิดาของเราตีสอนเราชั่วระยะหนึ่งตามที่คิดเห็นว่าดีที่สุด แต่พระเจ้าทรงตีสอนเราเพื่อประโยชน์ของเรา เพื่อเราจะได้มีส่วนในความบริสุทธิ์ของพระองค์ <verse number="11" style="v"/>ไม่มีการตีสอนใดดูน่าชื่นใจในเวลานั้น มีแต่จะเจ็บปวด แต่ภายหลังจะเกิดผลเป็นความชอบธรรมและสันติสุขแก่บรรดาผู้รับการฝึกฝนโดยการตีสอนนั้น</para>
  <para style="p">
    <verse number="12" style="v"/>เพราะฉะนั้นจงทำให้แขนที่อ่อนแรงและเข่าที่อ่อนล้าเข้มแข็งขึ้น <verse number="13" style="v"/>“จงทำทางที่ราบเรียบสำหรับเท้าของท่าน”<note caller="+" style="f"><char style="fr" closed="false">12:13 </char><char style="ft" closed="false">สภษ. 4:26</char></note> เพื่อคนง่อยจะไม่พิการแต่กลับเป็นปกติดี</para>
  <para style="s1">เตือนไม่ให้ปฏิเสธพระเจ้า</para>
  <para style="p">
    <verse number="14" style="v"/>จงเพียรพยายามที่จะอยู่อย่างสงบสุขร่วมกับคนทั้งปวงและเป็นผู้บริสุทธิ์ เพราะถ้าปราศจากความบริสุทธิ์แล้วก็ไม่มีใครจะได้เห็นองค์พระผู้เป็นเจ้าเลย <verse number="15" style="v"/>จงระวังอย่าให้ใครพลาดไปจากพระคุณของพระเจ้า และอย่าให้มีรากขมขื่นงอกขึ้นมาสร้างความเดือดร้อน และทำให้คนเป็นอันมากแปดเปื้อนมลทิน <verse number="16" style="v"/>จงระวัง อย่าให้ใครผิดศีลธรรมทางเพศ หรือไม่อยู่ในทางพระเจ้าแบบเอซาวผู้ขายสิทธิบุตรหัวปีแลกกับอาหารมื้อเดียว <verse number="17" style="v"/>ท่านทั้งหลายทราบอยู่ว่าในภายหลังเมื่อเอซาวต้องการรับพรนี้เป็นมรดกก็ถูกปฏิเสธ เขาไม่อาจแก้ไขอะไรได้แม้เขาจะแสวงหาพรนั้นด้วยน้ำตา</para>
  <para style="p">
    <verse number="18" style="v"/>ท่านทั้งหลายไม่ได้มายังภูเขาที่จับต้องได้และที่ลุกเป็นไฟ ไม่ได้มายังความมืด ความมืดมนและพายุ <verse number="19" style="v"/>ไม่ได้มายังเสียงแตรกระหึ่มหรือพระสุรเสียงตรัสซึ่งบรรดาผู้ที่ได้ยินแล้ววอนขออย่าได้ตรัสคำใดๆ กับเขาอีก <verse number="20" style="v"/>เพราะพวกเขาไม่อาจทนกับคำบัญชาที่ว่า “แม้แต่สัตว์ที่แตะต้องภูเขานั้นก็จะต้องถูกหินขว้างตาย”<note caller="+" style="f"><char style="fr" closed="false">12:20 </char><char style="ft" closed="false"><char style="xt"><ref loc="EXO 19:12">อพย.19:12</ref>,<ref loc="EXO 19:13">13</ref></char></char></note> <verse number="21" style="v"/>สิ่งที่เห็นนั้นน่าหวาดกลัวยิ่งนักจนโมเสสกล่าวว่า “ข้าพเจ้ากลัวจนตัวสั่น”<note caller="+" style="f"><char style="fr" closed="false">12:21 </char><char style="ft" closed="false"><char style="xt"><ref loc="DEU 9:19">ฉธบ.9:19</ref></char></char></note></para>
  <para style="p">
    <verse number="22" style="v"/>แต่ท่านทั้งหลายได้มาถึงภูเขาศิโยน คือถึงนครของพระเจ้าผู้ทรงพระชนม์อยู่ คือเยรูซาเล็มแห่งสวรรค์ ท่านได้มาถึงที่ซึ่งทูตสวรรค์มากมายได้ชุมนุมกันอย่างร่าเริงยินดี <verse number="23" style="v"/>มาสู่คริสตจักรแห่งบุตรหัวปีผู้มีชื่อจารึกไว้ในสวรรค์ ท่านได้มาถึงพระเจ้าผู้ทรงพิพากษามวลมนุษย์ มายังวิญญาณจิตของคนชอบธรรมซึ่งทรงทำให้สมบูรณ์แล้ว <verse number="24" style="v"/>มาสู่พระเยซูผู้ทรงเป็นคนกลางแห่งพันธสัญญาใหม่ และมาถึงโลหิตประพรมซึ่งกล่าวถึงสิ่งที่ดียิ่งกว่าโลหิตของอาแบล</para>
  <para style="p">
    <verse number="25" style="v"/>จงระวังอย่าปฏิเสธพระองค์ผู้ตรัสอยู่ ถ้าพวกเขายังหนีไม่พ้นเมื่อปฏิเสธพระองค์ผู้ตรัสเตือนในโลก เราย่อมจะหนีไม่พ้นยิ่งขึ้นเพียงใดหากเราหันหนีพระองค์ผู้ทรงเตือนเราจากสวรรค์? <verse number="26" style="v"/>ครั้งนั้นพระสุรเสียงของพระองค์ทำให้โลกสะเทือนสะท้าน แต่บัดนี้พระองค์ทรงสัญญาไว้ว่า “เราจะไม่เพียงเขย่าโลกนี้อีกครั้งหนึ่ง แต่จะเขย่าฟ้าสวรรค์ด้วย”<note caller="+" style="f"><char style="fr" closed="false">12:26 </char><char style="ft" closed="false">ฮกก. 2:6</char></note> <verse number="27" style="v"/>คำว่า “อีกครั้งหนึ่ง” บ่งบอกว่าสิ่งที่สั่นคลอนได้คือสิ่งที่ทรงสร้างขึ้นนั้นจะถูกขจัดทิ้ง เพื่อให้เหลืออยู่แต่สิ่งที่ไม่สั่นคลอน</para>
  <para style="p">
    <verse number="28" style="v"/>เพราะฉะนั้นในเมื่อเรากำลังได้รับอาณาจักรอันไม่อาจสั่นคลอนได้ ก็ให้เราขอบพระคุณและนมัสการพระเจ้าอย่างที่ทรงพอพระทัย ด้วยความยำเกรงและด้วยความครั่นคร้าม <verse number="29" style="v"/>เพราะว่า “พระเจ้าทรงเป็นไฟอันเผาผลาญ”<note caller="+" style="f"><char style="fr" closed="false">12:29 </char><char style="ft" closed="false"><char style="xt"><ref loc="DEU 4:24">ฉธบ.4:24</ref></char></char></note></para>
  <chapter number="13" style="c"/>
  <para style="s1">คำแนะนำสุดท้าย</para>
  <para style="p">
    <verse number="1" style="v"/>จงรักกันฉันพี่น้องสืบต่อไป <verse number="2" style="v"/>อย่าลืมที่จะต้อนรับแขกแปลกหน้า เพราะโดยการทำเช่นนั้นบางคนได้ต้อนรับทูตสวรรค์โดยไม่รู้ตัว <verse number="3" style="v"/>จงระลึกถึงบรรดาผู้ถูกจองจำอยู่เสมือนว่าท่านถูกจองจำร่วมกันกับเขา และจงระลึกถึงคนทั้งหลายที่ถูกข่มเหงราวกับว่าท่านเองกำลังทนทุกข์อยู่</para>
  <para style="p">
    <verse number="4" style="v"/>จงให้การแต่งงานเป็นที่นับถือสำหรับคนทั้งปวงและรักษาเตียงสมรสให้บริสุทธิ์ เพราะพระเจ้าจะทรงพิพากษาโทษคนล่วงประเวณีและคนทั้งปวงที่ผิดศีลธรรมทางเพศ <verse number="5" style="v"/>จงรักษาชีวิตของท่านให้เป็นอิสระจากการรักเงินทองและจงพอใจในสิ่งที่ตนมี เพราะพระเจ้าได้ตรัสว่า</para>
  <para style="q1">“เราจะไม่มีวันทอดทิ้งท่าน</para>
  <para style="q1">เราจะไม่มีวันละทิ้งท่าน”<note caller="+" style="f"><char style="fr" closed="false">13:5 </char><char style="ft" closed="false"><char style="xt"><ref loc="DEU 31:6">ฉธบ.31:6</ref></char></char></note></para>
  <para style="m">
    <verse number="6" style="v"/>ดังนั้นเราจึงกล่าวได้อย่างมั่นใจว่า</para>
  <para style="q1">“องค์พระผู้เป็นเจ้าทรงเป็นผู้ช่วยเหลือข้าพเจ้า ข้าพเจ้าจะไม่กลัว</para>
  <para style="q1">มนุษย์จะทำอะไรข้าพเจ้าได้เล่า?”<note caller="+" style="f"><char style="fr" closed="false">13:6 </char><char style="ft" closed="false"><char style="xt"><ref loc="PSA 118:6">สดด.118:6</ref>,<ref loc="PSA 118:7">7</ref></char></char></note></para>
  <para style="p">
    <verse number="7" style="v"/>จงระลึกถึงบรรดาผู้นำของท่าน ผู้ได้กล่าวพระวจนะของพระเจ้าแก่ท่าน จงพิจารณาดูผลลัพธ์ของวิถีชีวิตของพวกเขาเหล่านั้นแล้วตามอย่างความเชื่อของพวกเขา <verse number="8" style="v"/>พระเยซูคริสต์ทรงเป็นเหมือนเดิมเสมอ ทั้งเมื่อวานนี้ วันนี้ และสืบไปนิรันดร์</para>
  <para style="p">
    <verse number="9" style="v"/>อย่าหลงไปตามสารพันคำสอนแปลกๆ เป็นการดีที่จะให้ใจเราเข้มแข็งขึ้นด้วยพระคุณ ไม่ใช่ด้วยอาหารตามระเบียบพิธีซึ่งไม่ได้ให้คุณค่าใดๆ แก่ผู้รับประทาน <verse number="10" style="v"/>เรามีแท่นบูชาซึ่งผู้ปฏิบัติหน้าที่ในพลับพลาไม่มีสิทธิ์รับประทานอาหารจากแท่นนั้น</para>
  <para style="p">
    <verse number="11" style="v"/>มหาปุโรหิตนำเลือดของสัตว์ต่างๆ เข้าไปในอภิสุทธิสถานเป็นเครื่องบูชาไถ่บาป แต่ร่างของสัตว์เหล่านั้นถูกนำไปเผานอกค่ายพัก <verse number="12" style="v"/>พระเยซูก็เช่นกัน พระองค์ทรงทนทุกข์นอกประตูเมืองเพื่อชำระเหล่าประชากรให้บริสุทธิ์ด้วยพระโลหิตของพระองค์เอง <verse number="13" style="v"/>ฉะนั้นให้เราทั้งหลายออกไปหาพระองค์ที่นอกค่าย ทนรับความอัปยศที่พระองค์ทรงแบกรับ <verse number="14" style="v"/>เพราะที่นี่เราไม่มีนครอันถาวร แต่เรากำลังมองหานครซึ่งจะมาถึง</para>
  <para style="p">
    <verse number="15" style="v"/>เพราะฉะนั้นให้เราถวายการสรรเสริญเป็นเครื่องบูชาแด่พระเจ้าโดยทางพระเยซูตลอดไป คือถวายผลแห่งริมฝีปากที่กล่าวยอมรับพระนามของพระองค์ <verse number="16" style="v"/>อย่าลืมที่จะทำความดีและแบ่งปันร่วมกับผู้อื่นเพราะพระเจ้าพอพระทัยเครื่องบูชาเช่นนี้</para>
  <para style="p">
    <verse number="17" style="v"/>ท่านทั้งหลายจงเชื่อฟังและยอมอยู่ใต้บังคับบัญชาผู้นำของท่านซึ่งเฝ้าดูแลท่านในฐานะเป็นผู้ที่ต้องรายงาน จงเชื่อฟังเขาเพื่อเขาจะทำหน้าที่ด้วยความชื่นใจ ไม่ใช่จำใจรับภาระซึ่งไม่เป็นประโยชน์อันใดแก่ท่าน</para>
  <para style="p">
    <verse number="18" style="v"/>จงอธิษฐานเผื่อเรา เราแน่ใจว่าเรามีจิตสำนึกที่บริสุทธิ์และปรารถนาจะดำเนินชีวิตอย่างน่านับถือในทุกด้าน <verse number="19" style="v"/>ข้าพเจ้าขอร้องท่านเป็นพิเศษให้อธิษฐานขอให้ข้าพเจ้าได้กลับมาหาท่านในไม่ช้านี้</para>
  <para style="p">
    <verse number="20" style="v"/>ขอพระเจ้าแห่งสันติสุขผู้ซึ่งโดยโลหิตแห่งพันธสัญญานิรันดร์ได้ทรงให้พระเยซูเจ้าของเราผู้เป็นองค์พระผู้เลี้ยงผู้ยิ่งใหญ่แห่งฝูงแกะของพระเจ้าเป็นขึ้นจากตายนั้น <verse number="21" style="v"/>ทรงให้ท่านทั้งหลายพรั่งพร้อมด้วยทุกสิ่งที่ดีเพื่อจะทำตามพระประสงค์ของพระองค์ และขอทรงกระทำการในเราทั้งหลายตามที่ชอบพระทัยพระองค์โดยทางพระเยซูคริสต์ ขอพระเกียรติสิริมีแด่พระองค์เสมอไปเป็นนิตย์ อาเมน</para>
  <para style="p">
    <verse number="22" style="v"/>พี่น้องทั้งหลาย ข้าพเจ้าขอให้ท่านอดทนรับฟังคำเตือนสติของข้าพเจ้าเพราะข้าพเจ้าเขียนจดหมายเพียงสั้นๆ มาถึงท่าน</para>
  <para style="p">
    <verse number="23" style="v"/>ข้าพเจ้าขอเรียนให้ท่านทราบว่าทิโมธีน้องของพวกเราได้รับการปล่อยตัวแล้ว หากเขามาถึงเร็วๆ นี้ข้าพเจ้าจะมาหาท่านทั้งหลายพร้อมกับเขา</para>
  <para style="p">
    <verse number="24" style="v"/>ข้าพเจ้าขอฝากความคิดถึงมายังบรรดาผู้นำของท่านตลอดจนประชากรทั้งปวงของพระเจ้า พวกพี่น้องจากอิตาลีฝากความคิดถึงมายังท่านทั้งหลาย</para>
  <para style="p">
    <verse number="25" style="v"/>ขอพระคุณดำรงอยู่กับท่านทั้งปวง</para>
</usx>
