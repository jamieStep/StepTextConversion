<?xml version="1.0" encoding="UTF-8"?>
<usx version="2.6">
  <book code="HAG" style="id">- Thai New Contemporary Version</book>
  <para style="rem">Copyright © 1999, 2001, 2007 by Biblica, Inc.®</para>
  <para style="h">ฮักกัย</para>
  <para style="toc1">ฮักกัย</para>
  <para style="toc2">ฮักกัย</para>
  <para style="toc3">ฮักกัย</para>
  <para style="mt1">ฮักกัย</para>
  <chapter number="1" style="c"/>
  <para style="s1">การทรงเรียกให้สร้างพระวิหารขององค์พระผู้เป็นเจ้า</para>
  <para style="p">
    <verse number="1" style="v"/>ในวันที่หนึ่งเดือนที่หกปีที่สองแห่งรัชกาลกษัตริย์ดาริอัส พระดำรัสของ<char style="nd">องค์พระผู้เป็นเจ้า</char>มาถึงเศรุบบาเบลผู้ว่าการของยูดาห์บุตรเชอัลทิเอล และมหาปุโรหิตโยชูวา<note caller="+" style="f"><char style="fr" closed="false">1:1 </char><char style="ft" closed="false">เป็นอีกรูปหนึ่งของ</char><char style="fqa" closed="false">เยชูวา</char><char style="ft" closed="false">ทั้งในข้อนี้และที่อื่นๆ ในพระธรรมฮักกัย</char></note>บุตรเยโฮซาดักโดยตรัสผ่านผู้เผยพระวจนะฮักกัยความว่า</para>
  <para style="p">
    <verse number="2" style="v"/>พระยาห์เวห์ผู้ทรงฤทธิ์ตรัสว่า “ประชากรเหล่านี้พูดว่า ‘ยังไม่ถึงเวลาที่จะสร้างพระนิเวศขององค์พระผู้เป็นเจ้า’ ”</para>
  <para style="p">
    <verse number="3" style="v"/>แล้ว<char style="nd">องค์พระผู้เป็นเจ้า</char>ตรัสผ่านผู้เผยพระวจนะฮักกัยว่า <verse number="4" style="v"/>“ถึงเวลาแล้วหรือที่พวกเจ้าเองอาศัยในบ้านซึ่งกรุไม้อย่างดี ในขณะที่พระนิเวศนี้ยังเป็นซากปรักหักพัง?”</para>
  <para style="p">
    <verse number="5" style="v"/>พระยาห์เวห์ผู้ทรงฤทธิ์ตรัสว่า “จงใคร่ครวญวิถีทางของเจ้าให้ดี <verse number="6" style="v"/>เจ้าปลูกมากแต่เก็บเกี่ยวน้อยนิด เจ้ากินแต่ไม่เคยอิ่ม เจ้าดื่มแต่ก็ไม่เคยสิ้นความกระหาย เจ้านุ่งห่มแต่ไม่อบอุ่น เจ้าได้ค่าแรงแต่ก็เอามาใส่ในกระเป๋าเงินที่รั่ว”</para>
  <para style="p">
    <verse number="7" style="v"/>พระยาห์เวห์ผู้ทรงฤทธิ์ตรัสว่า “จงใคร่ครวญวิถีทางของเจ้าให้ดี <verse number="8" style="v"/>จงขึ้นไปบนภูเขาและตัดไม้ลงมาสร้างพระนิเวศ เพื่อเราจะได้พึงพอใจและได้รับเกียรติ” <char style="nd">องค์พระผู้เป็นเจ้า</char>ตรัสดังนั้น <verse number="9" style="v"/>พระยาห์เวห์ผู้ทรงฤทธิ์ประกาศว่า “เจ้าหวังมาก แต่ดูสิ ได้มาเพียงนิดเดียว สิ่งที่เจ้านำกลับมาบ้าน เราก็เป่ามันทิ้งไปเสีย ทำไมน่ะหรือ? ก็เพราะพระนิเวศของเรายังคงเป็นซากปรักหักพัง ในขณะที่เจ้าแต่ละคนสาละวนอยู่กับบ้านเรือนของตัวเอง <verse number="10" style="v"/>ฉะนั้นเป็นเพราะพวกเจ้า ฟ้าสวรรค์จึงยั้งหยาดน้ำค้างไว้ และโลกก็ไม่ยอมผลิพืชผล <verse number="11" style="v"/>เราสั่งให้เกิดความแห้งแล้งขาดแคลนทั่วท้องนาป่าเขาแก่เมล็ดข้าว เหล้าองุ่นใหม่ น้ำมัน และพืชพันธุ์ธัญญาหารทั้งหลาย ทั้งแก่ผู้คนและฝูงสัตว์ และแก่สิ่งที่เจ้าหยาดเหงื่อลงแรงไป”</para>
  <para style="p">
    <verse number="12" style="v"/>แล้วเศรุบบาเบลบุตรเชอัลทิเอล มหาปุโรหิตโยชูวาบุตรเยโฮซาดัก และประชาชนทั้งหมดซึ่งยังเหลืออยู่ที่นั่น ก็เชื่อฟังพระดำรัสของพระยาห์เวห์พระเจ้าของพวกเขาและถ้อยคำของผู้เผยพระวจนะฮักกัย เพราะพระยาห์เวห์พระเจ้าของพวกเขาได้ส่งเขามา และประชาชนก็ยำเกรงองค์พระผู้เป็นเจ้า</para>
  <para style="p">
    <verse number="13" style="v"/>แล้วฮักกัยทูตของ<char style="nd">องค์พระผู้เป็นเจ้า</char>ก็แจ้งพระดำรัสนี้ของ<char style="nd">องค์พระผู้เป็นเจ้า</char>แก่ประชาชนว่า “เราอยู่กับเจ้า” <char style="nd">องค์พระผู้เป็นเจ้า</char>ประกาศดังนั้น <verse number="14" style="v"/>ดังนั้น<char style="nd">องค์พระผู้เป็นเจ้า</char>ทรงดลใจเศรุบบาเบลผู้ว่าการของยูดาห์บุตรเชอัลทิเอล และดลใจมหาปุโรหิตโยชูวาบุตรเยโฮซาดัก ตลอดจนดลใจประชาชนที่เหลืออยู่ทั้งหมด ให้พากันเริ่มสร้างพระนิเวศของพระยาห์เวห์ผู้ทรงฤทธิ์พระเจ้าของพวกเขา <verse number="15" style="v"/>ในวันที่ยี่สิบสี่เดือนที่หก</para>
  <chapter number="2" style="c"/>
  <para style="s1">สง่าราศีของพระนิเวศใหม่ที่ทรงสัญญาไว้</para>
  <para style="p">ปีที่สองแห่งรัชกาลกษัตริย์ดาริอัส <verse number="1" style="v"/>ในวันที่ยี่สิบเอ็ดเดือนที่เจ็ด <char style="nd">องค์พระผู้เป็นเจ้า</char>ตรัสผ่านผู้เผยพระวจนะฮักกัยว่า <verse number="2" style="v"/>“จงกล่าวแก่เศรุบบาเบลผู้ว่าการของยูดาห์บุตรเชอัลทิเอล มหาปุโรหิตโยชูวาบุตรเยโฮซาดัก และประชาชนที่เหลืออยู่ จงถามพวกเขาว่า <verse number="3" style="v"/>‘ใครบ้างในพวกเจ้าที่เหลืออยู่ที่เคยเห็นความโอ่อ่าตระการแต่เดิมของนิเวศนี้? บัดนี้เจ้าเห็นเป็นอย่างไร? รู้สึกว่าเทียบกันไม่ได้เลยใช่ไหม? <verse number="4" style="v"/>แต่บัดนี้จงเข้มแข็งเถิด เศรุบบาเบลเอ๋ย’ <char style="nd">องค์พระผู้เป็นเจ้า</char>ประกาศว่า ‘จงเข้มแข็งเถิด มหาปุโรหิตโยชูวาบุตรเยโฮซาดักเอ๋ย จงเข้มแข็งเถิด ประชาชนทั้งปวงในดินแดนนี้’ <char style="nd">องค์พระผู้เป็นเจ้า</char>ประกาศดังนั้น ‘และจงทำงานไปเถิด เพราะเราอยู่กับเจ้า’ พระยาห์เวห์ผู้ทรงฤทธิ์ประกาศดังนั้น <verse number="5" style="v"/>‘ตามที่เราได้ทำพันธสัญญาไว้กับเจ้าเมื่อเจ้าออกมาจากอียิปต์ และจิตวิญญาณของเรายังคงอยู่ท่ามกลางพวกเจ้า อย่ากลัวเลย’</para>
  <para style="p">
    <verse number="6" style="v"/>“พระยาห์เวห์ผู้ทรงฤทธิ์ตรัสว่า ‘อีกสักหน่อยหนึ่ง เราจะเขย่าฟ้าสวรรค์และแผ่นดินโลก ทะเล และผืนแผ่นดินอีกครั้ง <verse number="7" style="v"/>เราจะเขย่ามวลประชาชาติและสิ่งที่ประชาชาติทั้งหลายพึงปรารถนาจะหลั่งไหลมา และเราจะทำให้นิเวศนี้เปี่ยมด้วยสง่าราศี’ พระยาห์เวห์ผู้ทรงฤทธิ์ตรัสดังนั้น <verse number="8" style="v"/>พระยาห์เวห์ผู้ทรงฤทธิ์ประกาศว่า ‘เงินและทองเป็นของเรา <verse number="9" style="v"/>สง่าราศีของนิเวศปัจจุบันจะรุ่งโรจน์กว่าสง่าราศีของนิเวศเดิม’ พระยาห์เวห์ผู้ทรงฤทธิ์ตรัสดังนั้น ‘และเราจะให้สันติสุขแก่สถานที่นี้’ พระยาห์เวห์ผู้ทรงฤทธิ์ประกาศดังนั้น”</para>
  <para style="s1">พระพรแก่ผู้ที่มีมลทิน</para>
  <para style="p">
    <verse number="10" style="v"/>ในวันที่ยี่สิบสี่เดือนที่เก้าปีที่สองแห่งรัชกาลดาริอัส พระดำรัสของ<char style="nd">องค์พระผู้เป็นเจ้า</char>มาถึงผู้เผยพระวจนะฮักกัยว่า <verse number="11" style="v"/>“พระยาห์เวห์ผู้ทรงฤทธิ์ตรัสว่า ‘จงถามปุโรหิตดูเถิดว่าบทบัญญัติระบุไว้อย่างไร <verse number="12" style="v"/>หากผู้หนึ่งผู้ใดห่อเนื้อบริสุทธิ์ไว้กับเสื้อคลุม แล้วห่อเนื้อนั้นไปถูกขนมปังหรือแกง เหล้าองุ่น น้ำมันหรืออาหารอื่นๆ สิ่งนั้นจะพลอยบริสุทธิ์ไปด้วยหรือไม่?’ ”</para>
  <para style="p">บรรดาปุโรหิตตอบว่า “ไม่”</para>
  <para style="p">
    <verse number="13" style="v"/>แล้วฮักกัยกล่าวว่า “หากผู้ใดเป็นมลทินเพราะไปแตะร่างผู้ตาย แล้วไปแตะสิ่งหนึ่งสิ่งใด สิ่งนั้นจะเป็นมลทินหรือไม่?”</para>
  <para style="p">บรรดาปุโรหิตตอบว่า “สิ่งนั้นจะเป็นมลทิน”</para>
  <para style="p">
    <verse number="14" style="v"/>ฮักกัยจึงกล่าวว่า “<char style="nd">องค์พระผู้เป็นเจ้า</char>ประกาศว่า ‘ประชากรและประชาชาตินี้ก็เป็นเช่นนั้นในสายตาของเรา ไม่ว่าเขาจะทำสิ่งใดหรือถวายอะไร ล้วนแต่เป็นมลทินทั้งสิ้น</para>
  <para style="p">
    <verse number="15" style="v"/>“ ‘บัดนี้จงตรึกตรองเรื่องนี้ให้ดี นับตั้งแต่วันนี้ไป<note caller="+" style="f"><char style="fr" closed="false">2:15 </char><char style="ft" closed="false">หรือ</char><char style="fqa" closed="false">เท่าที่ผ่านมา</char></note> จงพิจารณาว่าสิ่งต่างๆ เป็นอย่างไรก่อนหน้าที่จะวางศิลาฐานรากของพระวิหารของ<char style="nd">องค์พระผู้เป็นเจ้า</char> <verse number="16" style="v"/>เมื่อผู้หนึ่งผู้ใดมายังกองข้าวโดยหวังว่าจะได้ข้าวยี่สิบถัง กลับมีเพียงสิบถัง เมื่อผู้ใดมายังบ่อเก็บเหล้าองุ่นโดยหวังว่าจะตักได้ห้าสิบถัง ก็มีเพียงยี่สิบถัง <verse number="17" style="v"/>เราทำลายสิ่งทั้งปวงที่เจ้าลงแรงทำขึ้นโดยตัวทำลาย เชื้อรา และลูกเห็บ ถึงกระนั้นเจ้าก็ไม่ยอมกลับมาหาเรา’ <char style="nd">องค์พระผู้เป็นเจ้า</char>ประกาศดังนั้น <verse number="18" style="v"/>‘นับแต่วันนี้เป็นต้นไป ตั้งแต่วันที่ยี่สิบสี่เดือนที่เก้านี้ จงตรึกตรองถึงวันที่วางฐานรากของพระวิหารของ<char style="nd">องค์พระผู้เป็นเจ้า</char> จงใคร่ครวญว่า <verse number="19" style="v"/>มีเมล็ดพืชใดๆ เหลืออยู่ในยุ้งฉางบ้าง? จวบจนบัดนี้เถาองุ่น มะเดื่อ ทับทิม และต้นมะกอกไม่ได้ผลิผลเลย</para>
  <para style="p">“ ‘นับตั้งแต่วันนี้ไปเราจะอวยพรเจ้า’ ”</para>
  <para style="s1">เศรุบบาเบลเป็นแหวนตราขององค์พระผู้เป็นเจ้า</para>
  <para style="p">
    <verse number="20" style="v"/>พระดำรัสของ<char style="nd">องค์พระผู้เป็นเจ้า</char>มาถึงฮักกัยเป็นครั้งที่สองในวันที่ยี่สิบสี่ของเดือนนั้นว่า <verse number="21" style="v"/>“จงบอกเศรุบบาเบลผู้ว่าการของยูดาห์ว่า เราจะเขย่าฟ้าสวรรค์และแผ่นดินโลก <verse number="22" style="v"/>เราจะคว่ำราชบัลลังก์และขยี้อำนาจของบรรดาอาณาจักรต่างชาติ เราจะคว่ำรถม้าศึกและพลขับ ม้าศึกและคนขี่ม้าของพวกเขาจะล้มลง ต่างล้มลงด้วยดาบของพี่น้องของเขา</para>
  <para style="p">
    <verse number="23" style="v"/>“พระยาห์เวห์ผู้ทรงฤทธิ์ประกาศว่า ‘ในวันนั้นเราจะรับเจ้า เศรุบบาเบลบุตรเชอัลทิเอลผู้รับใช้ของเรา’ <char style="nd">องค์พระผู้เป็นเจ้า</char>ประกาศดังนั้น ‘และเราจะทำให้เจ้าเป็นดั่งแหวนตราของเราเพราะเราได้เลือกสรรเจ้า’ พระยาห์เวห์ผู้ทรงฤทธิ์ประกาศดังนั้น”</para>
</usx>
