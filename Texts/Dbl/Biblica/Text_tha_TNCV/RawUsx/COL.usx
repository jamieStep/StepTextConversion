<?xml version="1.0" encoding="UTF-8"?>
<usx version="2.6">
  <book code="COL" style="id">- Thai New Contemporary Version</book>
  <para style="rem">Copyright © 1999, 2001, 2007 by Biblica, Inc.®</para>
  <para style="h">โคโลสี</para>
  <para style="toc1">โคโลสี</para>
  <para style="toc2">โคโลสี</para>
  <para style="toc3">คส.</para>
  <para style="mt1">โคโลสี</para>
  <chapter number="1" style="c"/>
  <para style="p">
    <verse number="1" style="v"/>จดหมายฉบับนี้จากข้าพเจ้าเปาโลผู้เป็นอัครทูตของพระเยซูคริสต์ตามพระประสงค์ของพระเจ้ากับทิโมธีน้องของเรา</para>
  <para style="b"/>
  <para style="p">
    <verse number="2" style="v"/>ถึงประชากรของพระเจ้าที่เมืองโคโลสีผู้เป็นพี่น้องที่สัตย์ซื่อในพระคริสต์</para>
  <para style="b"/>
  <para style="p">ขอพระคุณและสันติสุขจากพระเจ้าพระบิดาของเรา<note caller="+" style="f"><char style="fr" closed="false">1:2 </char><char style="ft" closed="false">สำเนาต้นฉบับบางสำเนาว่า</char><char style="fqa" closed="false">พระบิดาและองค์พระเยซูคริสต์เจ้าของเรา</char></note> มีแก่ท่านทั้งหลาย</para>
  <para style="s1">ขอบพระคุณและทูลขอ</para>
  <para style="p">
    <verse number="3" style="v"/>เราขอบพระคุณพระเจ้าพระบิดาขององค์พระเยซูคริสต์เจ้าของเราเสมอเมื่ออธิษฐานเผื่อท่าน <verse number="4" style="v"/>เพราะเราได้ยินถึงความเชื่อของท่านในพระเยซูคริสต์และความรักที่ท่านมีต่อประชากรทั้งปวงของพระเจ้า <verse number="5" style="v"/>คือความเชื่อและความรักอันเกิดจากความหวังซึ่งสะสมไว้สำหรับท่านในสวรรค์ และซึ่งท่านได้ยินมาแล้วในถ้อยคำแห่งความจริงคือข่าวประเสริฐ <verse number="6" style="v"/>ซึ่งมาถึงท่าน ข่าวประเสริฐนี้กำลังเกิดผลและเจริญขึ้นทั่วโลก เหมือนที่กำลังเป็นอยู่ท่ามกลางพวกท่านตั้งแต่วันที่ท่านได้ยินข่าวประเสริฐและเข้าใจพระคุณของพระเจ้าตามความจริงทั้งสิ้นที่อยู่ในข่าวประเสริฐนี้ <verse number="7" style="v"/>ท่านได้เรียนรู้ข่าวประเสริฐจากเอปาฟรัสเพื่อนร่วมรับใช้ที่รักของเรา ผู้ปรนนิบัติพระคริสต์อย่างสัตย์ซื่อเพื่อพวกเรา<note caller="+" style="f"><char style="fr" closed="false">1:7 </char><char style="ft" closed="false">สำเนาต้นฉบับบางสำเนาว่า</char><char style="fqa" closed="false">ท่าน</char></note> <verse number="8" style="v"/>และเขายังเล่าถึงความรักของท่านในพระวิญญาณให้เราฟัง</para>
  <para style="p">
    <verse number="9" style="v"/>ด้วยเหตุนี้นับตั้งแต่วันที่เราได้ยินเรื่องราวของพวกท่าน เราก็อธิษฐานเผื่อท่านตลอดมาไม่เคยหยุด ขอพระเจ้าทรงให้ท่านเปี่ยมด้วยความรู้ถึงพระประสงค์ของพระองค์โดยทางสติปัญญาและความเข้าใจฝ่ายจิตวิญญาณทั้งปวง <verse number="10" style="v"/>เพื่อท่านจะได้ดำเนินชีวิตอย่างสมกับที่เป็นคนขององค์พระผู้เป็นเจ้า และจะได้เป็นที่พอพระทัยในทุกด้าน คือ เกิดผลในการดีทุกอย่าง รู้จักพระเจ้าดียิ่งขึ้น <verse number="11" style="v"/>ได้รับการเสริมสร้างให้เข้มแข็งขึ้นด้วยฤทธิ์อำนาจทั้งมวลตามฤทธานุภาพอันทรงเกียรติสิริของพระองค์ เพื่อท่านจะทรหดอดทนอย่างยิ่งและมีความชื่นชมยินดี <verse number="12" style="v"/>ในการขอบพระคุณพระบิดาผู้ทรงทำให้พวกท่าน<note caller="+" style="f"><char style="fr" closed="false">1:12 </char><char style="ft" closed="false">สำเนาต้นฉบับบางสำเนาว่า</char><char style="fqa" closed="false">เรา</char></note>เหมาะสมที่จะมีส่วนในกรรมสิทธิ์ของประชากรของพระเจ้าในอาณาจักรแห่งความสว่าง <verse number="13" style="v"/>เพราะพระองค์ได้ทรงช่วยเราให้พ้นจากอาณาจักรของความมืด และทรงนำเราเข้ามาสู่อาณาจักรของพระบุตรที่รักของพระองค์ <verse number="14" style="v"/>ในพระบุตรนี้เราได้รับการไถ่บาป<note caller="+" style="f"><char style="fr" closed="false">1:14 </char><char style="ft" closed="false">สำเนาต้นฉบับสมัยหลังบางสำเนาว่า</char><char style="fqa" closed="false">การไถ่บาปโดยทางพระโลหิตของพระองค์</char></note> คือการอภัยโทษบาปของเรา</para>
  <para style="s1">พระคริสต์ผู้สูงสุด</para>
  <para style="p">
    <verse number="15" style="v"/>พระบุตรทรงเป็นพระฉายของพระเจ้าผู้ที่เราไม่อาจมองเห็นได้ เป็นบุตรหัวปีเหนือสรรพสิ่งที่ทรงสร้าง <verse number="16" style="v"/>เพราะโดยพระองค์ทุกสิ่งถูกสร้างขึ้นทั้งในฟ้าสวรรค์และบนแผ่นดินโลก ทั้งสิ่งที่มองเห็นได้และไม่อาจมองเห็นได้ ไม่ว่าบรรดาเทพผู้ครองบัลลังก์ หรือเทพผู้ทรงเดชานุภาพ หรือเทพผู้ครอง หรือเทพผู้ทรงอำนาจ ทุกสิ่งถูกสร้างขึ้นโดยพระองค์และเพื่อพระองค์ <verse number="17" style="v"/>ทรงดำรงอยู่ก่อนทุกสิ่งและในพระองค์ทุกสิ่งประสานเข้าด้วยกัน <verse number="18" style="v"/>พระองค์ทรงเป็นศีรษะของกายคือคริสตจักร ทรงเป็นจุดเริ่มต้น เป็นบุตรหัวปีที่เป็นขึ้นจากตาย เพื่อพระองค์จะทรงเป็นผู้สูงสุดในทุกสิ่ง <verse number="19" style="v"/>เพราะว่าพระเจ้าพอพระทัยที่จะให้ความบริบูรณ์ทั้งสิ้นของพระองค์อยู่ในพระบุตร <verse number="20" style="v"/>และให้ทุกสิ่งทั้งบนแผ่นดินโลกและในสวรรค์กลับคืนดีกับพระองค์ผ่านทางพระบุตร สันติภาพนี้มีขึ้นโดยพระโลหิต</para>
  <para style="s1">ของพระบุตรซึ่งหลั่งรินที่กางเขน</para>
  <para style="p">
    <verse number="21" style="v"/>ครั้งหนึ่งพวกท่านเคยแยกขาดจากพระเจ้าและเป็นศัตรูกับพระองค์อยู่ในใจเพราะ<note caller="+" style="f"><char style="fr" closed="false">1:21 </char><char style="ft" closed="false">หรือ</char><char style="fqa" closed="false">ดังที่แสดงออกมาโดย</char></note>พฤติการณ์ชั่วของท่าน <verse number="22" style="v"/>แต่บัดนี้ทรงให้ท่านคืนดีกับพระองค์โดยการสิ้นพระชนม์ของพระคริสต์<note caller="+" style="f"><char style="fr" closed="false">1:22 </char><char style="ft" closed="false">หรือ</char><char style="fqa" closed="false">โดยพระกายของพระคริสต์ผ่านทางการสิ้นพระชนม์</char></note> เพื่อถวายท่านให้เป็นผู้บริสุทธิ์ ปราศจากตำหนิ และพ้นจากข้อกล่าวหาต่อหน้าพระองค์ <verse number="23" style="v"/>ทั้งนี้ท่านเองต้องดำเนินต่อไปในความเชื่อของท่าน ตั้งมั่นและหนักแน่นมั่นคง ไม่คลอนแคลนจากความหวังซึ่งมีอยู่ในข่าวประเสริฐ นี่คือข่าวประเสริฐที่ท่านได้ยินและได้ประกาศแก่ทุกชีวิตใต้ฟ้าสวรรค์ และข้าพเจ้าเปาโลเป็นผู้รับใช้ของข่าวประเสริฐนี้</para>
  <para style="s1">เปาโลบากบั่นเพื่อคริสตจักร</para>
  <para style="p">
    <verse number="24" style="v"/>บัดนี้ข้าพเจ้าทั้งชื่นชมยินดีในสิ่งที่ได้ทนทุกข์เพื่อพวกท่าน และข้าพเจ้ากำลังเติมการทนทุกข์ของพระคริสต์ที่ยังขาดอยู่ให้เต็มในร่างกายข้าพเจ้า เพื่อเห็นแก่พระกายของพระองค์คือคริสตจักร <verse number="25" style="v"/>ข้าพเจ้ามาเป็นผู้รับใช้ของคริสตจักรตามภารกิจที่พระเจ้าได้ทรงมอบหมายให้ข้าพเจ้าทำในหมู่พวกท่านคือการให้พระวจนะของพระเจ้าประจักษ์แจ้งอย่างสมบูรณ์ <verse number="26" style="v"/>พระวจนะนี้คือข้อล้ำลึกซึ่งถูกปิดบังไว้ตลอดหลายยุคหลายชั่วอายุ แต่บัดนี้ทรงสำแดงแก่ประชากรของพระเจ้า <verse number="27" style="v"/>สำหรับพวกเขา พระเจ้าได้ทรงประสงค์ที่จะสำแดงความมั่งคั่งอันทรงเกียรติสิริของข้อล้ำลึกนี้ในหมู่คนต่างชาติ คือพระคริสต์สถิตในท่านทั้งหลายซึ่งเป็นความหวังแห่งเกียรติสิริ</para>
  <para style="p">
    <verse number="28" style="v"/>เราประกาศพระองค์ เราตักเตือนสั่งสอนทุกคนด้วยสติปัญญาทั้งสิ้นเพื่อจะถวายทุกคนให้เป็นผู้ที่ดีพร้อมในพระคริสต์ <verse number="29" style="v"/>เพื่อจุดหมายนี้ข้าพเจ้าจึงบากบั่นฝ่าฟันด้วยเรี่ยวแรงกำลังทั้งสิ้นของพระองค์ซึ่งกำลังทำกิจอย่างเข้มแข็งในข้าพเจ้า</para>
  <chapter number="2" style="c"/>
  <para style="p">
    <verse number="1" style="v"/>ข้าพเจ้าอยากให้ท่านทราบว่าข้าพเจ้ากำลังต่อสู้ดิ้นรนขนาดไหนเพื่อท่าน เพื่อพวกพี่น้องที่เมืองเลาดีเซียและเพื่อคนทั้งปวงที่ยังไม่เคยพบหน้าข้าพเจ้าเลย <verse number="2" style="v"/>จุดมุ่งหมายของข้าพเจ้าก็คือให้กำลังใจพวกเขา ให้พวกเขาประสานรวมกันด้วยความรักและด้วยความเชื่อมั่นอันเต็มเปี่ยมซึ่งเกิดจากความเข้าใจที่แท้จริง เพื่อว่าพวกเขาจะได้รู้ถึงความล้ำลึกของพระเจ้า คือพระคริสต์ <verse number="3" style="v"/>ซึ่งคลังสติปัญญาและความรู้ทั้งมวลซ่อนอยู่ในพระองค์ <verse number="4" style="v"/>ข้าพเจ้าบอกอย่างนี้เพื่อไม่ให้ใครมาล่อลวงท่านด้วยถ้อยคำที่ฟังน่าเชื่อถือ <verse number="5" style="v"/>เพราะถึงแม้ตัวข้าพเจ้าไม่อยู่กับท่านแต่ใจก็อยู่กับท่าน และดีใจที่เห็นว่าท่านอยู่กันอย่างเรียบร้อยและเชื่อมั่นคงในพระคริสต์</para>
  <para style="s1">ความบริบูรณ์ในพระคริสต์</para>
  <para style="p">
    <verse number="6" style="v"/>ดังนั้นในเมื่อท่านได้รับพระเยซูคริสต์เป็นองค์พระผู้เป็นเจ้าแล้วก็จงดำเนินชีวิตในพระองค์ต่อ ไป <verse number="7" style="v"/>ด้วยการหยั่งรากและรับการก่อร่างสร้างขึ้นในพระองค์ มั่นคงขึ้นในความเชื่อตามที่ได้รับการสอนมาและเต็มล้นด้วยการขอบพระคุณ</para>
  <para style="p">
    <verse number="8" style="v"/>จงระวังให้ดีอย่าให้ใครมาจับท่านเป็นทาสด้วยปรัชญาอันไร้แก่นสารและหลอกลวง ซึ่งอาศัยธรรมเนียมปฏิบัติที่มนุษย์ถ่ายทอดกันมาและหลักการพื้นฐานต่างๆ ของโลกนี้<note caller="+" style="f"><char style="fr" closed="false">2:8 </char><char style="ft" closed="false">หรือ</char><char style="fqa" closed="false">และเหล่าวิญญาณที่ครอบครองอยู่ในจักรวาล</char><char style="ft" closed="false">เช่นเดียวกับข้อ 20</char></note> แทนที่จะอาศัยพระคริสต์</para>
  <para style="p">
    <verse number="9" style="v"/>เพราะในพระคริสต์พระลักษณะทั้งสิ้นของพระเจ้าดำรงอยู่อย่างบริบูรณ์ในพระกายของพระองค์ <verse number="10" style="v"/>และท่านได้รับความบริบูรณ์ในพระคริสต์ผู้ทรงเป็นศีรษะเหนือเทพผู้ทรงเดชานุภาพและเทพผู้ทรงอำนาจทั้งสิ้น <verse number="11" style="v"/>ในพระองค์ท่านยังได้เข้าสุหนัตคือการสลัดวิสัยบาป<note caller="+" style="f"><char style="fr" closed="false">2:11 </char><char style="ft" closed="false">หรือ</char><char style="fqa" closed="false">เนื้อหนัง</char></note> ทิ้ง เป็นสุหนัตที่ไม่ได้ทำด้วยมือมนุษย์แต่ทำโดยพระคริสต์ <verse number="12" style="v"/>ท่านถูกฝังไว้กับพระองค์ในพิธีบัพติศมา และทรงให้ท่านเป็นขึ้นจากตายกับพระองค์ผ่านทางความเชื่อของท่านในฤทธิ์อำนาจของพระเจ้าผู้ทรงให้พระองค์เป็นขึ้นจากตาย</para>
  <para style="p">
    <verse number="13" style="v"/>เมื่อท่านตายแล้วในบาปของท่านและในวิสัยบาป<note caller="+" style="f"><char style="fr" closed="false">2:13 </char><char style="ft" closed="false">หรือ</char><char style="fqa" closed="false">เนื้อหนังของท่าน</char></note>ของท่านซึ่งไม่ได้เข้าสุหนัต พระเจ้าได้ทรงให้ท่าน<note caller="+" style="f"><char style="fr" closed="false">2:13 </char><char style="ft" closed="false">สำเนาต้นฉบับบางสำเนาว่า</char><char style="fqa" closed="false">เรา</char></note>มีชีวิตด้วยกันกับพระคริสต์ พระองค์ทรงอภัยโทษบาปทั้งสิ้นของเรา <verse number="14" style="v"/>ทรงยกเลิกหนังสือสัญญาที่ผูกมัดเราด้วยกฎเกณฑ์ต่างๆ ซึ่งขัดขวางและต่อต้านเรา พระองค์ทรงเอาหนังสือนี้ออกไปตรึงที่กางเขน <verse number="15" style="v"/>และทรงปลดเทพผู้ทรงเดชานุภาพและเทพผู้ทรงอำนาจต่างๆ ลง พระองค์ได้ทรงประจานและพิชิตพวกนี้โดยกางเขนนั้น<note caller="+" style="f"><char style="fr" closed="false">2:15 </char><char style="ft" closed="false">หรือ</char><char style="fqa" closed="false">พวกนี้ในพระองค์</char></note></para>
  <para style="p">
    <verse number="16" style="v"/>เพราะฉะนั้นอย่าให้ใครมาตัดสินท่านจากสิ่งที่ท่านกินหรือดื่มหรือเกี่ยวกับเทศกาลทางศาสนา ไม่ว่าวันฉลองขึ้นหนึ่งค่ำหรือวันสะบาโต <verse number="17" style="v"/>สิ่งเหล่านี้เป็นเพียงเงาของสิ่งที่จะมาภายหลัง ส่วนความจริงแท้พบอยู่ในพระคริสต์ <verse number="18" style="v"/>อย่าให้ใครที่ชื่นชอบการแสร้งถ่อมตัวและการกราบไหว้ทูตสวรรค์มาทำให้ท่านหมดสิทธิ์รับรางวัล คนเช่นนี้เพ้อพล่ามถึงสิ่งที่ตนเห็น ผยองขึ้นด้วยความคิดไร้สาระตามจิตใจฝ่ายเนื้อหนัง <verse number="19" style="v"/>เป็นเหมือนร่างกายที่ไม่ได้ยึดติดกับองค์ผู้ทรงเป็นศีรษะซึ่งบำรุงเลี้ยงและประสานทั้งร่างกายไว้ด้วยข้อและเอ็นต่างๆ และให้ร่างกายนี้เจริญเติบโตขึ้นตามที่พระเจ้าทรงให้เติบโต</para>
  <para style="p">
    <verse number="20" style="v"/>ในเมื่อท่านตายกับพระคริสต์ พ้นจากหลักการพื้นฐานต่างๆ ของโลกนี้ ทำไมยังยอมอยู่ใต้กฎต่างๆ ราวกับว่าท่านยังเป็นของโลก <verse number="21" style="v"/>เช่นกฎที่ว่า “ห้ามหยิบ! ห้ามชิม! ห้ามแตะต้อง!” <verse number="22" style="v"/>สิ่งทั้งปวงเหล่านี้ถูกกำหนดให้เสื่อมสูญไปเมื่อใช้มัน เพราะตั้งอยู่บนคำสั่งและคำสอนของมนุษย์ <verse number="23" style="v"/>ที่จริงกฎเกณฑ์พวกนี้ดูเหมือนมีปัญญา พวกเขานมัสการตามแนวที่กำหนดขึ้นเอง เสแสร้งถ่อมตัวและทรมานร่างกายของตน แต่สิ่งเหล่านี้ก็ไม่มีประโยชน์อะไรต่อการควบคุมกิเลสตัณหาเลย</para>
  <chapter number="3" style="c"/>
  <para style="s1">การดำเนินชีวิตอันบริสุทธิ์</para>
  <para style="p">
    <verse number="1" style="v"/>ในเมื่อทรงให้ท่านทั้งหลายเป็นขึ้นกับพระคริสต์แล้ว ก็จงให้ใจของท่านจดจ่อกับสิ่งที่อยู่เบื้องบนที่ซึ่งพระคริสต์ประทับอยู่เบื้องขวาพระหัตถ์ของพระเจ้า <verse number="2" style="v"/>จงให้ความคิดของท่านจดจ่ออยู่กับสิ่งเบื้องบน ไม่ใช่สิ่งฝ่ายโลก <verse number="3" style="v"/>เพราะท่านตายแล้ว และบัดนี้ชีวิตของท่านถูกซ่อนอยู่กับพระคริสต์ในพระเจ้า <verse number="4" style="v"/>เมื่อพระคริสต์ผู้ทรงเป็นชีวิตของท่าน<note caller="+" style="f"><char style="fr" closed="false">3:4 </char><char style="ft" closed="false">สำเนาต้นฉบับบางสำเนาว่า</char><char style="fqa" closed="false">ของเรา</char></note>ปรากฏ เมื่อนั้นท่านก็จะปรากฏพร้อมกับพระองค์ในพระเกียรติสิริด้วย</para>
  <para style="p">
    <verse number="5" style="v"/>เหตุฉะนั้นจงประหารโลกียวิสัยของท่านคือ การผิดศีลธรรมทางเพศ ความโสมม ราคะตัณหา ความปรารถนาชั่วและความโลภ ซึ่งเป็นการบูชารูปเคารพ <verse number="6" style="v"/>เนื่องด้วยสิ่งเหล่านี้พระพิโรธของพระเจ้ากำลังจะมาถึง<note caller="+" style="f"><char style="fr" closed="false">3:6 </char><char style="ft" closed="false">สำเนาต้นฉบับเก่าแก่บางสำเนาว่า</char><char style="fqa" closed="false">กำลังจะมาถึงบรรดาผู้ไม่เชื่อฟัง</char></note> <verse number="7" style="v"/>ครั้งหนึ่งท่านเคยดำเนินชีวิตในทางเหล่านี้ <verse number="8" style="v"/>แต่บัดนี้ท่านจงกำจัดสิ่งทั้งปวงต่อไปนี้ให้หมดจากตัวท่านคือ ความโกรธ ความเกรี้ยวกราด การคิดปองร้าย การกล่าวร้าย และวาจาหยาบช้าจากปากของท่าน <verse number="9" style="v"/>อย่าโกหกกันในเมื่อท่านสลัดทิ้งตัวตนเก่าๆ พร้อมกับความประพฤติเดิมๆ แล้ว <verse number="10" style="v"/>และสวมตัวตนใหม่ซึ่งกำลังทรงสร้างขึ้นใหม่ตามพระฉายขององค์พระผู้สร้างขณะที่ท่านเรียนรู้จักพระองค์มากขึ้น<note caller="+" style="f"><char style="fr" closed="false">3:10 </char><char style="ft" closed="false">หรือ</char><char style="fqa" closed="false">เพื่อให้ท่านมีความรู้ในพระองค์</char></note> <verse number="11" style="v"/>จึงไม่มีกรีกหรือยิว เข้าสุหนัตหรือไม่เข้าสุหนัต คนชาติอื่นๆ คนป่า<note caller="+" style="f"><char style="fr" closed="false">3:11 </char><char style="ft" closed="false">ภาษากรีกว่า</char><char style="fqa" closed="false">คนสิเทีย</char></note> ทาสหรือไท แต่พระคริสต์ทรงเป็นทุกสิ่งและทรงอยู่ในทุกคน</para>
  <para style="p">
    <verse number="12" style="v"/>ฉะนั้นในฐานะประชากรที่พระเจ้าทรงเลือก ผู้บริสุทธิ์และเป็นที่รักยิ่งของพระองค์ จงสวมความสงสาร ความกรุณา ความอ่อนโยน ความถ่อมสุภาพ และความอดทน <verse number="13" style="v"/>จงอดทนอดกลั้นต่อกันและกัน และไม่ว่าท่านมีเรื่องขุ่นข้องหมองใจประการใดต่อกันก็จงยกโทษให้กัน ท่านจงยกโทษให้กันเหมือนที่องค์พระผู้เป็นเจ้าได้ทรงยกโทษให้ท่าน <verse number="14" style="v"/>และจงสวมความรักทับคุณความดีทั้งหมดนี้ ความรักผูกพันสิ่งเหล่านี้ทั้งหมดให้เป็นอันหนึ่งอันเดียวกันอย่างสมบูรณ์</para>
  <para style="p">
    <verse number="15" style="v"/>จงให้สันติสุขของพระคริสต์ครองใจท่านเพราะพระเจ้าทรงเรียกท่านมาเป็นอวัยวะของกายเดียวกัน เพื่อท่านจะได้รับสันติสุขนี้ และจงมีใจขอบพระคุณ <verse number="16" style="v"/>จงให้พระวจนะของพระคริสต์เปี่ยมล้นอยู่ในท่านขณะที่ท่านสั่งสอนและเตือนสติกันด้วยปัญญาทั้งสิ้น และขณะที่ท่านร้องเพลงสดุดี เพลงนมัสการ และบทเพลงฝ่ายวิญญาณด้วยใจกตัญญูต่อพระเจ้า <verse number="17" style="v"/>และไม่ว่าท่านจะทำสิ่งใด จะเป็นวาจาหรือการกระทำก็ตาม จงทำทุกสิ่งในพระนามขององค์พระเยซูเจ้า ขอบพระคุณพระเจ้าพระบิดาโดยทางพระเยซู</para>
  <para style="s1">กฎเกณฑ์สำหรับครอบครัวคริสเตียน</para>
  <para style="r">(<ref loc="EPH 5:22-6:9">อฟ.5:22—6:9</ref>)</para>
  <para style="p">
    <verse number="18" style="v"/>ภรรยาทั้งหลายจงยอมเชื่อฟังสามีของท่าน ซึ่งเป็นสิ่งที่เหมาะสมในองค์พระผู้เป็นเจ้า</para>
  <para style="p">
    <verse number="19" style="v"/>สามีทั้งหลายจงรักภรรยาของท่านและอย่ารุนแรงต่อนาง</para>
  <para style="p">
    <verse number="20" style="v"/>บุตรทั้งหลายจงเชื่อฟังบิดามารดาของท่านทุกอย่าง เพราะสิ่งนี้ทำให้องค์พระผู้เป็นเจ้าพอพระทัย</para>
  <para style="p">
    <verse number="21" style="v"/>บิดาทั้งหลายอย่าทำให้บุตรของท่านขมขื่นใจ มิฉะนั้นพวกเขาจะท้อใจ</para>
  <para style="p">
    <verse number="22" style="v"/>ทาสทั้งหลายจงเชื่อฟังเจ้านายฝ่ายโลกของท่านทุกอย่าง และจงทำอย่างนี้ไม่ใช่เพียงต่อหน้า หรือเพื่อประจบเอาใจ แต่ด้วยใจจริงและด้วยความยำเกรงองค์พระผู้เป็นเจ้า <verse number="23" style="v"/>ไม่ว่าท่านทั้งหลายจะทำสิ่งใดจงทุ่มเททำอย่างสุดใจเหมือนทำเพื่อองค์พระผู้เป็นเจ้า ไม่ใช่เพื่อมนุษย์ <verse number="24" style="v"/>เพราะท่านรู้ว่าท่านจะได้รับมรดกจากองค์พระผู้เป็นเจ้าเป็นรางวัล องค์พระคริสต์เจ้านี่แหละคือผู้ที่ท่านกำลังรับใช้อยู่ <verse number="25" style="v"/>ผู้ใดทำผิดก็จะได้รับผลตอบสนองตามความผิดและไม่มีการลำเอียงเข้าข้างใครเลย</para>
  <chapter number="4" style="c"/>
  <para style="p">
    <verse number="1" style="v"/>เจ้านายทั้งหลายจงปฏิบัติต่อทาสของท่านอย่างถูกต้องและยุติธรรม เพราะท่านรู้อยู่ว่าท่านก็มีเจ้านายองค์หนึ่งในสวรรค์เช่นกัน</para>
  <para style="s1">คำสอนเพิ่มเติม</para>
  <para style="p">
    <verse number="2" style="v"/>จงอุทิศตนในการอธิษฐาน จงเฝ้าระวังและมีใจขอบพระคุณ <verse number="3" style="v"/>และอธิษฐานเผื่อเราด้วย ขอให้พระเจ้าทรงเปิดประตูให้เรื่องราวที่เราเผยแพร่ เพื่อเราจะได้ประกาศข้อล้ำลึกแห่งพระคริสต์ ที่ข้าพเจ้าถูกจองจำอยู่ก็เนื่องด้วยข้อล้ำลึกนี้ <verse number="4" style="v"/>โปรดอธิษฐานเพื่อข้าพเจ้าจะได้ประกาศเรื่องราวอย่างแจ่มชัดตามที่ควร <verse number="5" style="v"/>จงปฏิบัติต่อคนภายนอกอย่างเฉลียวฉลาด จงใช้ทุกโอกาสให้เป็นประโยชน์ที่สุด <verse number="6" style="v"/>จงให้คำสนทนาของท่านเปี่ยมด้วยพระคุณเสมอ ปรุงด้วยเกลือให้มีรส เพื่อท่านจะรู้ว่าควรตอบทุกคนอย่างไร</para>
  <para style="s1">คำลงท้าย</para>
  <para style="p">
    <verse number="7" style="v"/>ทีคิกัสจะแจ้งข่าวทุกอย่างเกี่ยวกับข้าพเจ้าแก่ท่าน เขาเป็นน้องที่รัก เป็นผู้ปรนนิบัติที่สัตย์ซื่อและเป็นเพื่อนร่วมรับใช้ในองค์พระผู้เป็นเจ้า <verse number="8" style="v"/>ข้าพเจ้ากำลังจะส่งเขามาหาท่าน เพื่อท่านจะได้ทราบถึงสถานการณ์ของเรา<note caller="+" style="f"><char style="fr" closed="false">4:8 </char><char style="ft" closed="false">สำเนาต้นฉบับบางสำเนาว่า</char><char style="fqa" closed="false">เพื่อเขาจะได้ทราบสถานการณ์ของท่าน</char></note> และเพื่อเขาจะให้กำลังใจท่านทั้งหลาย <verse number="9" style="v"/>เขาจะมาพร้อมกับโอเนสิมัสน้องที่รักและสัตย์ซื่อของเราซึ่งเป็นคนหนึ่งในพวกท่าน คนทั้งสองจะเล่าทุกอย่างที่เกิดขึ้นที่นี่ให้ท่านฟัง</para>
  <para style="p">
    <verse number="10" style="v"/>อาริสทารคัสเพื่อนนักโทษของข้าพเจ้าและมาระโกลูกพี่ลูกน้องของบารนาบัส ขอฝากความคิดถึงมายังท่าน (ข้าพเจ้าเคยกำชับท่านไว้ว่าให้ต้อนรับมาระโกถ้าเขามาหาท่าน) <verse number="11" style="v"/>เยซูซึ่งมีอีกชื่อว่ายุสทัสฝากความคิดถึงมายังท่านด้วย มีเพียงสามคนนี้ที่เป็นยิวในหมู่เพื่อนร่วมงานของข้าพเจ้าเพื่ออาณาจักรของพระเจ้า และพวกเขาได้ปลอบใจข้าพเจ้ามาก <verse number="12" style="v"/>เอปาฟรัสผู้เป็นคนหนึ่งในพวกท่านและเป็นผู้รับใช้ของพระเยซูคริสต์ฝากความคิดถึงมายังท่าน เขาได้ปล้ำสู้อธิษฐานเพื่อท่านเสมอ เพื่อท่านจะยืนหยัดมั่นคงในพระประสงค์ทั้งสิ้นของพระเจ้า เป็นผู้ใหญ่และมั่นใจเต็มที่ <verse number="13" style="v"/>ข้าพเจ้ารับรองได้ว่าเขาตรากตรำทำงานหนักเพื่อพวกท่าน และเพื่อคนทั้งหลายที่เมืองเลาดีเซียและเมืองฮีเอราโปลิส <verse number="14" style="v"/>นายแพทย์ลูกาเพื่อนที่รักของเรากับเดมาสฝากความคิดถึงมายังท่าน</para>
  <para style="p">
    <verse number="15" style="v"/>ข้าพเจ้าขอฝากความคิดถึงไปยังพี่น้องทั้งหลายที่เมืองเลาดีเซีย รวมถึงนางนุมฟากับคริสตจักรในบ้านของนาง</para>
  <para style="p">
    <verse number="16" style="v"/>หลังจากอ่านจดหมายนี้แล้วช่วยดูแลให้เขาอ่านจดหมายนี้ในคริสตจักรที่เมืองเลาดีเซียด้วย และขณะเดียวกันให้ท่านรับจดหมายจากเมืองเลาดีเซียมาอ่านเช่นกัน</para>
  <para style="p">
    <verse number="17" style="v"/>ฝากบอกอารคิปปัสว่า “ท่านจงทำงานที่ได้รับมอบหมายในองค์พระผู้เป็นเจ้าให้สำเร็จ”</para>
  <para style="p">
    <verse number="18" style="v"/>ข้าพเจ้าเปาโลเขียนคำแสดงความคิดถึงนี้ด้วยมือของข้าพเจ้าเอง โปรดระลึกถึงโซ่ตรวนของข้าพเจ้า ขอพระคุณดำรงอยู่กับท่านทั้งหลาย</para>
</usx>
