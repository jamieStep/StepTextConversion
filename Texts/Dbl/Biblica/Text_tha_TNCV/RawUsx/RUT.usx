<?xml version="1.0" encoding="UTF-8"?>
<usx version="2.6">
  <book code="RUT" style="id">- Thai New Contemporary Version</book>
  <para style="rem">Copyright © 1999, 2001, 2007 by Biblica, Inc.®</para>
  <para style="h">นางรูธ</para>
  <para style="toc1">นางรูธ</para>
  <para style="toc2">นางรูธ</para>
  <para style="toc3">นรธ.</para>
  <para style="mt1">นางรูธ</para>
  <chapter number="1" style="c"/>
  <para style="s1">นาโอมีกับรูธ</para>
  <para style="p">
    <verse number="1" style="v"/>สมัยที่ผู้วินิจฉัยปกครองอยู่เกิดการกันดารอาหารขึ้นในแผ่นดินนั้น ชายคนหนึ่งจากเบธเลเฮมในเขตยูดาห์กับภรรยาและบุตรชายสองคนจึงไปอาศัยอยู่ในดินแดนโมอับระยะหนึ่ง <verse number="2" style="v"/>ชายคนนั้นชื่อเอลีเมเลค ภรรยาของเขาชื่อนาโอมี และบุตรชายสองคนชื่อมาห์โลนและคิลิโอน พวกเขาเป็นชาวถิ่นเอฟราธาห์จากเบธเลเฮมในเขตยูดาห์ พวกเขาย้ายไปอาศัยอยู่ที่โมอับ</para>
  <para style="p">
    <verse number="3" style="v"/>ต่อมาเอลีเมเลคสามีของนาโอมีสิ้นชีวิต เหลือนาโอมีกับบุตรชายทั้งสอง <verse number="4" style="v"/>พวกเขาแต่งงานกับหญิงชาวโมอับ คนหนึ่งชื่อโอรปาห์ อีกคนหนึ่งชื่อรูธ หลังจากที่พวกเขาอาศัยอยู่ที่นั่นราวสิบปี <verse number="5" style="v"/>ทั้งมาห์โลนและคิลิโอนก็สิ้นชีวิต จึงเหลือแต่นาโอมี</para>
  <para style="p">
    <verse number="6" style="v"/>เมื่ออยู่ในโมอับ นางได้ข่าวว่า<char style="nd">องค์พระผู้เป็นเจ้า</char>ทรงเสด็จมาช่วยเหล่าประชากรของพระองค์โดยประทานอาหารแก่พวกเขา นาโอมีกับลูกสะใภ้ทั้งสองก็เตรียมตัวเดินทางจากโมอับกลับบ้าน <verse number="7" style="v"/>นางกับลูกสะใภ้สองคนออกจากถิ่นที่อยู่ และเริ่มเดินไปตามเส้นทางที่จะกลับไปยังดินแดนยูดาห์</para>
  <para style="p">
    <verse number="8" style="v"/>แล้วนาโอมีกล่าวกับลูกสะใภ้ทั้งสองว่า “ลูกทั้งสองกลับบ้านไปหาแม่ของลูกเถิดนะ ขอ<char style="nd">องค์พระผู้เป็นเจ้า</char>ทรงสำแดงความเมตตาแก่เจ้าที่ได้จงรักภักดีต่อแม่และสามีผู้ล่วงลับ <verse number="9" style="v"/>และขอ<char style="nd">องค์พระผู้เป็นเจ้า</char>ทรงอวยพรให้ลูกได้ออกเรือนแต่งงานใหม่”</para>
  <para style="p">แล้วนางก็จูบลาลูกสะใภ้ทั้งสองและทั้งสองก็ร่ำไห้สะอึกสะอื้น <verse number="10" style="v"/>และกล่าวกับนางว่า “เราจะไปกับแม่ ไปหาญาติของแม่”</para>
  <para style="p">
    <verse number="11" style="v"/>แต่นาโอมีตอบว่า “กลับบ้านเถิดลูกเอ๋ย จะไปกับแม่ทำไม? แม่จะมีลูกชายที่จะให้เป็นสามีของเจ้าได้อีกหรือ? <verse number="12" style="v"/>กลับไปบ้านของลูกเถิด แม่เองก็แก่ชราเกินกว่าจะมีสามีอีก ถึงแม้แม่จะคิดว่ายังมีหวังที่จะได้สามีในคืนนี้และมีลูกชาย <verse number="13" style="v"/>ลูกจะรอให้เขาโตขึ้นมาหรือ? ลูกจะไม่แต่งงานเพื่อคอยเขาหรือ? อย่าเลยลูกเอ๋ย แม่มีความขมขื่นมากยิ่งกว่าลูกเสียอีก เพราะ<char style="nd">องค์พระผู้เป็นเจ้า</char>เองทรงกระทำให้แม่ทุกข์ยาก!”</para>
  <para style="p">
    <verse number="14" style="v"/>แล้วทั้งสามคนก็ร้องไห้ด้วยกันอีก จากนั้นโอรปาห์จึงจูบลาแม่สามีและกลับไป แต่รูธยืนกรานจะอยู่กับนาโอมี</para>
  <para style="p">
    <verse number="15" style="v"/>นาโอมีกล่าวกับนางว่า “ดูซิสะใภ้อีกคนก็กลับไปหาญาติและพระของเขา เจ้าก็ควรกลับไปด้วย”</para>
  <para style="p">
    <verse number="16" style="v"/>แต่รูธตอบว่า “อย่าคะยั้นคะยอให้ลูกทิ้งแม่ไปเลย แม่ไปไหนลูกจะไปด้วย แม่อยู่ที่ไหนลูกจะอยู่ด้วย ญาติของแม่จะเป็นญาติของลูก และพระเจ้าของแม่จะเป็นพระเจ้าของลูกด้วย <verse number="17" style="v"/>แม่ตายที่ไหนลูกจะตายที่นั่นด้วย และขอให้ถูกฝังอยู่ในที่เดียวกัน ถ้าลูกยอมให้มีอะไรมาแยกเราจากกันนอกจากความตาย ขอ<char style="nd">องค์พระผู้เป็นเจ้า</char>ทรงจัดการกับลูกอย่างหนัก” <verse number="18" style="v"/>เมื่อนาโอมีเห็นว่ารูธตั้งใจแน่วแน่ที่จะไปด้วยก็เลิกรบเร้านาง</para>
  <para style="p">
    <verse number="19" style="v"/>หญิงทั้งสองจึงเดินทางมายังเบธเลเฮม ทั่วทั้งเมืองพากันแตกตื่นเมื่อเห็นนางทั้งสองมา พวกผู้หญิงถามกันว่า “นี่นาโอมีจริงๆ หรือ?”</para>
  <para style="p">
    <verse number="20" style="v"/>นางตอบว่า “อย่าเรียกฉันว่านาโอมี<note caller="+" style="f"><char style="fr" closed="false">1:20 </char><char style="ft" closed="false">แปลว่า อภิรมย์ เช่นเดียวกับข้อ 21</char></note>เลย เรียกฉันว่ามารา<note caller="+" style="f"><char style="fr" closed="false">1:20 </char><char style="ft" closed="false">แปลว่า ขม</char></note>เถอะ เพราะว่าองค์ทรงฤทธิ์ทำให้ชีวิตของฉันขมขื่นมาก <verse number="21" style="v"/>ฉันมีทุกอย่างครบบริบูรณ์เมื่อจากเมืองนี้ไป แต่<char style="nd">องค์พระผู้เป็นเจ้า</char>ทรงนำฉันกลับมามือเปล่า ทำไมจึงเรียกฉันว่านาโอมี? ในเมื่อ<char style="nd">องค์พระผู้เป็นเจ้า</char>ทรงทำให้ฉันปวดร้าวและองค์ทรงฤทธิ์ทำให้ฉันต้องประสบเคราะห์กรรม”</para>
  <para style="p">
    <verse number="22" style="v"/>ช่วงเวลาที่นาโอมีและรูธลูกสะใภ้ชาวโมอับจากโมอับมาสู่เบธเลเฮมนั้นตรงกับต้นฤดูเกี่ยวข้าวบาร์เลย์</para>
  <chapter number="2" style="c"/>
  <para style="s1">รูธพบโบอาส</para>
  <para style="p">
    <verse number="1" style="v"/>นาโอมีนั้นมีญาติฝ่ายสามีผู้หนึ่งซึ่งมีฐานะดีอยู่ในตระกูลเดียวกับเอลีเมเลค เขาชื่อโบอาส</para>
  <para style="p">
    <verse number="2" style="v"/>ฝ่ายรูธหญิงสาวชาวโมอับกล่าวกับนาโอมีว่า “ให้ลูกเข้าไปคอยเก็บรวงข้าวตกในนาเถิด คงจะมีคนยอมให้ลูกเก็บบ้าง”</para>
  <para style="p">นาโอมีตอบว่า “ไปเถิดลูก” <verse number="3" style="v"/>รูธก็ออกไปเก็บรวงข้าวที่ตกเรี่ยรายหลังคนเกี่ยว ปรากฏว่าที่นาซึ่งรูธเข้าไปนั้นเป็นของโบอาสซึ่งเป็นคนตระกูลเดียวกับเอลีเมเลค</para>
  <para style="p">
    <verse number="4" style="v"/>ขณะนั้นโบอาสกลับมาจากเบธเลเฮมและกล่าวทักทายคนเกี่ยวข้าวว่า “ขอ<char style="nd">องค์พระผู้เป็นเจ้า</char>สถิตกับพวกเจ้าเถิด!”</para>
  <para style="p">พวกเขาตอบว่า “ขอ<char style="nd">องค์พระผู้เป็นเจ้า</char>ทรงอวยพรท่านเถิด!”</para>
  <para style="p">
    <verse number="5" style="v"/>โบอาสถามหัวหน้าคนงานเกี่ยวข้าวว่า “หญิงสาวคนนั้นเป็นใคร?”</para>
  <para style="p">
    <verse number="6" style="v"/>หัวหน้าคนงานตอบว่า “นางคือหญิงชาวโมอับที่มาจากโมอับพร้อมนาโอมี <verse number="7" style="v"/>นางกล่าวว่า ‘โปรดอนุญาตให้ฉันเก็บรวงข้าวตกที่หลงเหลือจากคนเกี่ยวด้วยเถิด’ แล้วนางก็เก็บมาเรื่อยๆ ตั้งแต่เช้าและหยุดพักใต้ร่มเงาบ้างเพียงครู่เดียว”</para>
  <para style="p">
    <verse number="8" style="v"/>โบอาสจึงกล่าวกับรูธว่า “ลูกเอ๋ย ฟังเถิด ไม่ต้องไปเก็บข้าวในนาอื่นหรอก อยู่ที่นี่แหละ ไม่ต้องไปไหน อยู่กับคนงานหญิงของฉัน <verse number="9" style="v"/>ดูที่นาซึ่งคนเก็บเกี่ยวอยู่ คอยตามหลังพวกผู้หญิง ฉันสั่งพวกหนุ่มๆ ไว้แล้วไม่ให้มายุ่มย่ามกับเธอ ถ้าหิวน้ำก็เชิญตามสบาย มาดื่มจากหม้อน้ำที่คนงานของฉันตักไว้เถิด”</para>
  <para style="p">
    <verse number="10" style="v"/>รูธจึงหมอบลงซบหน้ากับพื้น และกล่าวว่า “ทำไมท่านจึงเมตตากรุณาต่อดิฉันเช่นนี้ ทั้งๆ ที่ดิฉันเป็นเพียงคนต่างชาติ?”</para>
  <para style="p">
    <verse number="11" style="v"/>โบอาสตอบว่า “ฉันได้ยินทุกอย่างเกี่ยวกับเธอ ที่ได้แสดงความรักและน้ำใจต่อแม่สามีตั้งแต่สามีของเธอตายจากไป ทั้งรู้ถึงการที่เธอจากพ่อแม่ จากบ้านเกิดเมืองนอนมาอาศัยอยู่กับผู้คนซึ่งเธอไม่เคยรู้จักมาก่อน <verse number="12" style="v"/>ขอ<char style="nd">องค์พระผู้เป็นเจ้า</char>ทรงตอบแทนเธอที่ได้ทำเช่นนั้น และขอพระยาห์เวห์พระเจ้าแห่งอิสราเอลผู้ซึ่งเธอเข้ามาลี้ภัยอยู่ใต้ร่มบารมี<note caller="+" style="f"><char style="fr" closed="false">2:12 </char><char style="ft" closed="false">หรือ</char><char style="fqa" closed="false">ใต้ร่มปีก</char></note>ประทานรางวัลอันอุดมแก่เธอ”</para>
  <para style="p">
    <verse number="13" style="v"/>รูธจึงกล่าวว่า “เจ้านายของดิฉัน ขอให้ดิฉันเป็นที่โปรดปรานของท่านต่อไป ท่านได้ปลอบใจและพูดกับดิฉันซึ่งเป็นผู้รับใช้ของท่านอย่างกรุณา ทั้งๆ ที่ดิฉันก็ไม่ได้เป็นคนงานของท่าน”</para>
  <para style="p">
    <verse number="14" style="v"/>เมื่อถึงเวลาอาหาร โบอาสกล่าวกับนางว่า “มาเถิด มากินขนมปังจิ้มเหล้าองุ่นกับเราเถิด”</para>
  <para style="p">ขณะที่นางนั่งร่วมวงกับคนเกี่ยวข้าว โบอาสยื่นข้าวคั่วให้ นางรับประทานจนอิ่มและเหลือไว้บ้าง <verse number="15" style="v"/>เมื่อนางกลับไปเก็บข้าวอีก โบอาสสั่งคนงานของเขาว่า “แม้นางจะเก็บข้าวจากฟ่อนข้าว ก็อย่าทำให้นางอึดอัดใจ <verse number="16" style="v"/>จงดึงรวงข้าวจากมัดทิ้งลงบ้างเพื่อให้นางเก็บ และอย่าตำหนินางเลย”</para>
  <para style="p">
    <verse number="17" style="v"/>ฉะนั้นรูธจึงเก็บข้าวบาร์เลย์อยู่ในนาจนถึงเย็น จากนั้นนางนวดข้าวที่เก็บมาและได้ข้าวประมาณ 22 ลิตร<note caller="+" style="f"><char style="fr" closed="false">2:17 </char><char style="ft" closed="false">ภาษาฮีบรูว่า ราว 1 เอฟาห์</char></note> <verse number="18" style="v"/>นางนำข้าวกลับไปในเมืองและแม่สามีก็เห็นว่านางเก็บได้มากเพียงใด รูธยังได้นำอาหารมื้อกลางวันที่เหลือมาให้แม่สามีด้วย</para>
  <para style="p">
    <verse number="19" style="v"/>นาโอมีถามว่า “ไปเก็บมาจากไหนกันวันนี้? เจ้าไปทำงานที่ไหน? ขอพระเจ้าทรงอวยพรคนนั้นที่ใจดีต่อลูก”</para>
  <para style="p">รูธจึงเล่าให้แม่สามีฟังโดยตลอด และบอกว่า “เจ้าของนาที่ฉันไปทำงานวันนี้ชื่อโบอาส”</para>
  <para style="p">
    <verse number="20" style="v"/>นาโอมีพูดกับลูกสะใภ้ว่า “ขอ<char style="nd">องค์พระผู้เป็นเจ้า</char>ทรงอวยพรเขาด้วยเถิด พระองค์ทรงเมตตากรุณา ทั้งต่อคนที่ยังมีชีวิตอยู่และคนที่ตายจากไปอย่างไม่หยุดยั้ง คนคนนี้เป็นญาติสนิทคนหนึ่งของเราซึ่งจะช่วยไถ่ได้”</para>
  <para style="p">
    <verse number="21" style="v"/>รูธหญิงสาวชาวโมอับจึงกล่าวว่า “เขายังกล่าวกับลูกว่า ‘จงอยู่กับคนงานของฉันจนกว่าพวกเขาจะเก็บเกี่ยวข้าวของฉันเสร็จ’ ”</para>
  <para style="p">
    <verse number="22" style="v"/>นาโอมีกล่าวกับรูธลูกสะใภ้ของเธอว่า “ลูกไปกับคนงานหญิงของเขานั่นแหละดีแล้ว เพราะถ้าไปอยู่ในนาของคนอื่น ลูกอาจได้รับอันตราย”</para>
  <para style="p">
    <verse number="23" style="v"/>ดังนั้นรูธจึงเก็บข้าวอยู่กับคนงานหญิงของโบอาสจนสิ้นสุดการเก็บเกี่ยวข้าวบาร์เลย์และข้าวสาลี และนางอาศัยอยู่กับแม่สามี</para>
  <chapter number="3" style="c"/>
  <para style="s1">รูธและโบอาสที่ลานนวดข้าว</para>
  <para style="p">
    <verse number="1" style="v"/>วันหนึ่งนาโอมีกล่าวกับรูธว่า “ลูกเอ๋ย ไม่ควรหรือที่แม่จะหาเหย้าเรือนให้ลูกได้อยู่ดีมีสุข? <verse number="2" style="v"/>โบอาสคนที่ลูกไปกับคนงานหญิงของเขาน่ะ เป็นญาติสนิทของเราไม่ใช่หรือ? คืนนี้เขาจะมาฝัดข้าวบาร์เลย์ที่ลานนวดข้าว <verse number="3" style="v"/>จงอาบน้ำ พรมน้ำหอม สวมเสื้อผ้าชุดที่ดีที่สุด แล้วไปที่ลานนวดข้าว แต่อย่าให้เขารู้ว่าลูกอยู่ที่นั่นจนกว่าเขาจะกินและดื่มเสร็จแล้ว <verse number="4" style="v"/>ลูกจงคอยสังเกตว่าเขานอนที่ไหน แล้วจงเปิดผ้าห่มที่เท้าของเขาขึ้น แล้วนอนที่นั่น เขาจะบอกลูกเองว่าให้ทำอะไรบ้าง”</para>
  <para style="p">
    <verse number="5" style="v"/>รูธตอบว่า “ลูกจะทำทุกอย่างตามที่แม่บอก” <verse number="6" style="v"/>นางจึงไปยังลานนวดข้าว และทำตามที่แม่สามีแนะนำทุกประการ</para>
  <para style="p">
    <verse number="7" style="v"/>เมื่อโบอาสรับประทานอาหารอิ่มหนำสำราญแล้ว เขาก็นอนลงข้างกองเมล็ดข้าว รูธจึงย่องเข้ามาเปิดผ้าห่มที่เท้าของโบอาสขึ้นและนอนลงที่นั่น <verse number="8" style="v"/>โบอาสตกใจตื่นขึ้นมากลางดึก พบว่ามีผู้หญิงนอนอยู่แทบเท้า</para>
  <para style="p">
    <verse number="9" style="v"/>เขาถามว่า “เธอเป็นใครน่ะ?”</para>
  <para style="p">รูธตอบว่า “ดิฉันคือรูธผู้รับใช้ของท่าน โปรดคลี่ชายเสื้อของท่านคลุมตัวดิฉันด้วย เพราะท่านเป็นญาติสนิทซึ่งจะช่วยไถ่ได้”</para>
  <para style="p">
    <verse number="10" style="v"/>โบอาสกล่าวว่า “ลูกเอ๋ย ขอ<char style="nd">องค์พระผู้เป็นเจ้า</char>ทรงอวยพรเธอเถิด ครั้งนี้เธอได้แสดงน้ำใจต่อนาโอมียิ่งกว่าครั้งก่อนๆ เพราะเธอไม่ได้เลือกคนหนุ่มๆ ไม่ว่าจะรวยหรือจน <verse number="11" style="v"/>บัดนี้ลูกเอ๋ย อย่ากลัวเลย ฉันจะทำตามที่เธอขอทุกอย่าง พี่น้องชาวเมืองทุกคนต่างรู้ว่าเธอเป็นหญิงจิตใจงาม <verse number="12" style="v"/>ฉันเป็นญาติสนิทก็จริง แต่มีญาติสนิทซึ่งมีสิทธิ์ไถ่อีกคนหนึ่งที่ใกล้ชิดยิ่งกว่าฉัน <verse number="13" style="v"/>คืนนี้ค้างเสียที่นี่ ตอนเช้าฉันจะไปพูดกับคนนั้น ถ้าเขาจะไถ่ก็ดีแล้ว ให้เขาทำหน้าที่ของเขา แต่ถ้าเขาไม่เต็มใจ <char style="nd">องค์พระผู้เป็นเจ้า</char>ทรงพระชนม์อยู่แน่ฉันใด ฉันก็จะทำหน้าที่นี้ฉันนั้น นอนเสียที่นี่เถอะ จนกว่าจะถึงเช้า”</para>
  <para style="p">
    <verse number="14" style="v"/>ดังนั้นนางจึงนอนอยู่แทบเท้าของเขาจนกระทั่งเช้า แต่ตื่นขึ้นตอนเช้ามืดก่อนที่จะมีใครสังเกตเห็น และโบอาสกล่าวว่า “อย่าให้ใครรู้ว่ามีผู้หญิงมาที่ลานนวดข้าวนี้เลย”</para>
  <para style="p">
    <verse number="15" style="v"/>เขากล่าวด้วยว่า “เอาผ้าคลุมผมมากางออกเถิด” เมื่อนางทำตาม เขาก็ตวงข้าวบาร์เลย์ 6 ทะนานให้นางแบกไป แล้วเขา<note caller="+" style="f"><char style="fr" closed="false">3:15 </char><char style="ft" closed="false">หรือ</char><char style="fqa" closed="false">นาง</char></note>ก็กลับเข้าไปในเมือง</para>
  <para style="p">
    <verse number="16" style="v"/>เมื่อรูธกลับมาหาแม่สามี นาโอมีถามว่า “เป็นอย่างไรบ้างลูกของแม่?”</para>
  <para style="p">นางก็เล่าทุกสิ่งทุกอย่างที่โบอาสทำให้นาโอมีฟัง <verse number="17" style="v"/>แล้วกล่าวอีกว่า “เขาได้ให้ข้าวบาร์เลย์ 6 ทะนานแก่ฉันและพูดว่า ‘อย่ากลับไปหาแม่สามีมือเปล่าเลย’ ”</para>
  <para style="p">
    <verse number="18" style="v"/>แล้วนาโอมีกล่าวกับนางว่า “ลูกเอ๋ย อดใจรอจนกว่าจะรู้ผลเถิด เพราะโบอาสจะไม่อยู่เฉยจนกว่าจะจัดการเรื่องนี้ให้เรียบร้อยในวันนี้”</para>
  <chapter number="4" style="c"/>
  <para style="s1">โบอาสแต่งงานกับรูธ</para>
  <para style="p">
    <verse number="1" style="v"/>ฝ่ายโบอาสไปยังประตูเมืองและนั่งอยู่ที่นั่น เมื่อญาติสนิทคนที่มีสิทธิ์ไถ่ซึ่งโบอาสกล่าวถึงได้ผ่านมา โบอาสก็กล่าวว่า “เพื่อนเอ๋ย เชิญมานั่งที่นี่ก่อน” ทั้งสองจึงนั่งลงด้วยกัน</para>
  <para style="p">
    <verse number="2" style="v"/>โบอาสก็เชิญผู้อาวุโสของเมืองนั้นมาสิบคนและกล่าวว่า “ขอเชิญนั่งที่นี่” พวกเขาก็นั่งลง <verse number="3" style="v"/>แล้วโบอาสพูดกับญาติซึ่งมีสิทธิ์ไถ่ว่า “นาโอมีซึ่งกลับมาจากโมอับกำลังจะขายที่ดินของเอลีเมเลคญาติของเรา <verse number="4" style="v"/>ข้าพเจ้าคิดว่าควรจะพูดเรื่องนี้กับท่าน และแนะให้ท่านซื้อที่ดินต่อหน้าทุกท่านที่นั่งอยู่ที่นี่ต่อหน้าบรรดาผู้อาวุโสของเรา หากท่านอยากจะไถ่ ขอให้ไถ่เถิด แต่หากไม่ไถ่ ขอให้บอก ข้าพเจ้าจะได้รู้ เพราะไม่มีใครมีสิทธิ์ไถ่ยกเว้นท่าน และข้าพเจ้ามีสิทธิ์รองลงมาจากท่าน”</para>
  <para style="p">ชายผู้นั้นตอบว่า “ข้าพเจ้าจะไถ่”</para>
  <para style="p">
    <verse number="5" style="v"/>โบอาสจึงบอกว่า “ในวันที่ท่านซื้อที่ดินจากนาโอมีและจากรูธชาวโมอับ ท่านจะได้<note caller="+" style="f"><char style="fr" closed="false">4:5 </char><char style="ft" closed="false">หรือ</char><char style="fqa" closed="false">จากนาโอมี ท่านจะได้รูธหญิงชาวโมอับ</char></note>ภรรยาม่ายของผู้ตายด้วย เพื่อสืบนามของผู้ตายต่อไปบนที่ดินอันเป็นกรรมสิทธิ์ของเขา”</para>
  <para style="p">
    <verse number="6" style="v"/>เขาตอบว่า “ถ้าเช่นนั้นข้าพเจ้าไม่สามารถไถ่ได้ เพราะทรัพย์สินส่วนของข้าพเจ้าอาจเสียไป ขอท่านไถ่ไว้เองเถิดเพราะข้าพเจ้าไม่สามารถทำได้”</para>
  <para style="p">
    <verse number="7" style="v"/>(ในครั้งนั้นเป็นธรรมเนียมในอิสราเอลสำหรับการไถ่และการตกลงโอนสิทธิ์ในทรัพย์สิน โดยฝ่ายหนึ่งถอดรองเท้าออกมามอบให้อีกฝ่ายหนึ่ง เป็นการยืนยันข้อตกลงตามกฎหมายในอิสราเอล)</para>
  <para style="p">
    <verse number="8" style="v"/>ฉะนั้นขณะที่ชายผู้นั้นพูดกับโบอาสว่า “ท่านซื้อเองเถิด” เขาก็ถอดรองเท้าออกมา</para>
  <para style="p">
    <verse number="9" style="v"/>โบอาสจึงประกาศกับบรรดาผู้อาวุโสและคนทั้งปวงว่า “ท่านทั้งหลายเป็นพยานว่าในวันนี้ข้าพเจ้าซื้อทรัพย์สินทั้งหมดของเอลีเมเลค คิลิโอน และมาห์โลนจากนาโอมี <verse number="10" style="v"/>พร้อมกันนี้ข้าพเจ้าได้ขอรับรูธหญิงชาวโมอับ ภรรยาม่ายของมาห์โลน มาเป็นภรรยาของข้าพเจ้าด้วย เพื่อนางจะได้มีบุตรสืบนามของผู้ตายกับกรรมสิทธิ์ของเขา เพื่อนามของเขาจะไม่ขาดหายไปจากวงศ์ตระกูลหรือทะเบียนราษฎร ท่านทั้งหลายเป็นพยานในวันนี้!”</para>
  <para style="p">
    <verse number="11" style="v"/>บรรดาผู้อาวุโสและคนทั้งปวงซึ่งยืนอยู่ที่ประตูเมืองจึงกล่าวว่า “เราเป็นสักขีพยาน ขอ<char style="nd">องค์พระผู้เป็นเจ้า</char>ทรงให้หญิงผู้นี้ซึ่งก้าวเข้ามาสู่เหย้าเรือนของท่านจงเป็นเหมือนราเชลและเลอาห์ ผู้ซึ่งร่วมกันสร้างวงศ์ตระกูลอิสราเอล ขอให้ท่านยิ่งใหญ่ในเอฟราธาห์และมีชื่อเสียงดีในเบธเลเฮม <verse number="12" style="v"/>และขอให้ลูกหลานซึ่ง<char style="nd">องค์พระผู้เป็นเจ้า</char>จะประทานแก่ท่านจากหญิงสาวผู้นี้ คือขอให้ครอบครัวของท่านเป็นเช่นครอบครัวของเปเรศซึ่งทามาร์คลอดให้กับยูดาห์”</para>
  <para style="s1">ลำดับพงศ์พันธุ์ของดาวิด</para>
  <para style="r">(<ref loc="1CH 2:5-15">1พศด.2:5-15</ref>; <ref loc="MAT 1:3-6">มธ.1:3-6</ref>; <ref loc="LUK 3:31-33">ลก.3:31-33</ref>)</para>
  <para style="p">
    <verse number="13" style="v"/>ดังนั้นโบอาสจึงรับรูธมาเป็นภรรยาและอยู่กินกับนาง <char style="nd">องค์พระผู้เป็นเจ้า</char>ทรงโปรดให้นางตั้งครรภ์ และคลอดบุตรชายคนหนึ่ง <verse number="14" style="v"/>พวกผู้หญิงกล่าวกับนาโอมีว่า “สรรเสริญ<char style="nd">องค์พระผู้เป็นเจ้า</char>ผู้ซึ่งในวันนี้ไม่ได้ทรงให้เธอปราศจากญาติซึ่งมีสิทธิ์ไถ่ ขอให้เขามีชื่อเสียงเลื่องลือทั่วอิสราเอล! <verse number="15" style="v"/>เขาจะฟื้นฟูชีวิตของเธอและเลี้ยงดูเธอยามเธอแก่ชรา เพราะเขาเกิดจากลูกสะใภ้ซึ่งรักเธอ และดีกับเธอยิ่งกว่าลูกชายตั้งเจ็ดคน”</para>
  <para style="p">
    <verse number="16" style="v"/>นาโอมีรับเด็กมาอุ้มใส่ตักและเลี้ยงดูเขา <verse number="17" style="v"/>หญิงเพื่อนบ้านกล่าวว่า “นาโอมีมีลูกชาย” เขาตั้งชื่อเด็กนั้นว่าโอเบด โอเบดเป็นบิดาของเจสซีซึ่งเป็นบิดาของดาวิด</para>
  <para style="p">
    <verse number="18" style="v"/>ลำดับวงศ์วานของเปเรศมีดังนี้</para>
  <para style="li1">เปเรศเป็นบิดาของเฮสโรน</para>
  <para style="li1">
    <verse number="19" style="v"/>เฮสโรนเป็นบิดาของราม</para>
  <para style="li1">รามเป็นบิดาของอัมมีนาดับ</para>
  <para style="li1">
    <verse number="20" style="v"/>อัมมีนาดับเป็นบิดาของนาห์โชน</para>
  <para style="li1">นาห์โชนเป็นบิดาของสัลโมน<note caller="+" style="f"><char style="fr" closed="false">4:20 </char><char style="ft" closed="false">หรือ</char><char style="fqa" closed="false">สัลมา</char></note></para>
  <para style="li1">
    <verse number="21" style="v"/>สัลโมนเป็นบิดาของโบอาส</para>
  <para style="li1">โบอาสเป็นบิดาของโอเบด</para>
  <para style="li1">
    <verse number="22" style="v"/>โอเบดเป็นบิดาของเจสซี</para>
  <para style="li1">และเจสซีเป็นบิดาของดาวิด</para>
</usx>
