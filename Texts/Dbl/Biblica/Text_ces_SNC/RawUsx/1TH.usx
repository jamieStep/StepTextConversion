<?xml version="1.0" encoding="UTF-8"?>
<usx version="3.0">
  <book code="1TH" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">1. Tesalonickým</para>
  <para style="toc1">První list Tesalonickým</para>
  <para style="toc2">1. Tesalonickým</para>
  <para style="toc3">1Te</para>
  <para style="mt2">První list</para>
  <para style="mt1">Tesalonickým</para>
  <chapter number="1" style="c" sid="1TH 1"/>
  <para style="s1">Příkladný život věřících v Tesalonice</para>
  <para style="p">
    <verse number="1" style="v" sid="1TH 1:1"/>Milí bratři, vám všem v Tesalonice, kteří jste ve spojení s Ježíšem Kristem, naším Pánem, a s Bohem, jeho Otcem, posíláme spolu se Silvánem a Timotejem přání Boží milosti a pokoje.<verse eid="1TH 1:1"/></para>
  <para style="p">
    <verse number="2" style="v" sid="1TH 1:2"/>V každé naší modlitbě za vás děkujeme. <verse eid="1TH 1:2"/><verse number="3" style="v" sid="1TH 1:3"/>Připomínáme si vaše láskyplné skutky, vaši pevnou víru a trpělivé očekávání Pána Ježíše Krista. <verse eid="1TH 1:3"/><verse number="4" style="v" sid="1TH 1:4"/>Víme, milovaní, že si vás Bůh vyvolil, abyste se stali jeho dětmi. Když jsme vám tlumočili radostné Boží poselství, přijali jste ho s nepředstíraným zájmem. <verse eid="1TH 1:4"/><verse number="5" style="v" sid="1TH 1:5"/>Naše kázání na vás hluboce zapůsobila, protože Boží Duch stál při nás a dával nám odvahu a našim slovům přesvědčivost. <verse eid="1TH 1:5"/><verse number="6" style="v" sid="1TH 1:6"/>Tak jste se stali našimi a Kristovými učedníky a vzdor všem nesnázím vás teď Duch svatý naplňuje radostí, <verse eid="1TH 1:6"/><verse number="7" style="v" sid="1TH 1:7"/>takže jste vzorem i ostatním křesťanům po celé Makedonii a Acháji. <verse eid="1TH 1:7"/><verse number="8" style="v" sid="1TH 1:8"/>Nejenom tam se však vaší zásluhou dostalo Kristovo poselství. Kamkoliv přijdeme, všude nám vyprávějí – dřív než se sami dostaneme ke slovu –, že jste nalezli pravého Boha. <verse eid="1TH 1:8"/><verse number="9" style="v" sid="1TH 1:9"/>Každý hovoří o tom, jak jste nás přijali, jak jste se od svých model obrátili, abyste sloužili Bohu živému a skutečnému, <verse eid="1TH 1:9"/><verse number="10" style="v" sid="1TH 1:10"/>a jak očekáváte příchod jeho Syna Ježíše, kterého Bůh vzkřísil a v němž je naše jediná záchrana před blížícím se soudem.<verse eid="1TH 1:10"/></para>
  <chapter eid="1TH 1"/>
  <chapter number="2" style="c" sid="1TH 2"/>
  <para style="s1">Jak vypadá odpovědná a nezištná služba Kristu</para>
  <para style="p">
    <verse number="1" style="v" sid="1TH 2:1"/>Konečně, sami víte nejlíp, drazí bratři, k čemu byla dobrá návštěva u vás. <verse eid="1TH 2:1"/><verse number="2" style="v" sid="1TH 2:2"/>Víte, jak s námi předtím zacházeli ve Filipech a co jsme tam zkusili. A přece nám Bůh dal odvahu vystoupit se stejným poselstvím i u vás, ačkoliv jsme byli obklopeni nepřáteli. <verse eid="1TH 2:2"/><verse number="3" style="v" sid="1TH 2:3"/>Vidíte tedy, že za naším kázáním nebyly žádné nečestné úmysly ani snaha někoho podvést; naše řeč byla přímá a upřímná.<verse eid="1TH 2:3"/></para>
  <para style="p">
    <verse number="4" style="v" sid="1TH 2:4"/>Bůh nás přece poctil úkolem hlásat jeho radostné poselství, a proto nemůžeme změnit jediné písmenko z jeho slov. Vždyť jemu ani naše nejtajnější myšlenky nejsou neznámé. <verse eid="1TH 2:4"/><verse number="5" style="v" sid="1TH 2:5"/>Nikdy jsme se nepokoušeli získat někoho lichotkami ani jsme předstíraným přátelstvím z nikoho nemámili peníze. Bůh je naším svědkem. <verse eid="1TH 2:5"/><verse number="6" style="v" sid="1TH 2:6"/>Ani jsme pro sebe nepožadovali nějaké zvláštní pocty, <verse eid="1TH 2:6"/><verse number="7" style="v" sid="1TH 2:7"/>i když jsme jako apoštolové na vaši úctu jistě měli právo. My jsme dali přednost spíš mateřsky laskavému přístupu <verse eid="1TH 2:7"/><verse number="8" style="v" sid="1TH 2:8"/>a také jsme si vás tak zamilovali, že bychom vám rádi odevzdali nejen Boží poselství, ale i vlastní život.<verse eid="1TH 2:8"/></para>
  <para style="p">
    <verse number="9" style="v" sid="1TH 2:9"/>Vzpomínáte ještě, drazí, jak tvrdě jsme si u vás vydělávali svůj denní chléb? Ve dne v noci jsme dřeli, abychom při svém kázání nebyli nikomu na obtíž. <verse eid="1TH 2:9"/><verse number="10" style="v" sid="1TH 2:10"/>Sami můžete dosvědčit – a Bůh to ví také, že jsme se všemi jednali s úctou, spravedlivě a čestně. <verse eid="1TH 2:10"/><verse number="11" style="v" sid="1TH 2:11"/>Víte přece, že jsme s každým z vás zacházeli jako otec se svými dětmi. <verse eid="1TH 2:11"/><verse number="12" style="v" sid="1TH 2:12"/>Povzbuzovali jsme vás i napomínali, abyste žili ke cti a radosti Boha, který vás povolal do svého království.<verse eid="1TH 2:12"/></para>
  <para style="s1">Rostoucí církev měla vždy odpůrce</para>
  <para style="p">
    <verse number="13" style="v" sid="1TH 2:13"/>Když jsme vám přinesli Boží poselství, přijali jste ho ne jako lidské slovo, ale jako slovo Boží, jak bylo i na místě. Zato znovu a znovu Bohu děkujeme. Vždyť i vaše životy byly tím slovem proměněny, <verse eid="1TH 2:13"/><verse number="14" style="v" sid="1TH 2:14"/>ale stalo se totéž, co už dříve zažili křesťané v Judsku: přišlo pronásledování od vlastních krajanů. <verse eid="1TH 2:14"/><verse number="15" style="v" sid="1TH 2:15"/>Tam židé zabíjeli své vlastní proroky, zabili i Ježíše Krista a teď zase pronásledují nás a odevšad nás vyhánějí. Přivolávají na sebe Boží hněv a jednají nepřátelsky vůči lidstvu, <verse eid="1TH 2:15"/><verse number="16" style="v" sid="1TH 2:16"/>když nám brání zvěstovat poselství, jež ho může zachránit. Tak jen dovršují míru svých hříchů a Boží neodvolatelný hněv se už nad nimi stahuje.<verse eid="1TH 2:16"/></para>
  <para style="p">
    <verse number="17" style="v" sid="1TH 2:17"/>Bratři, když jsme od vás museli na nějakou dobu odejít – ale v duchu jsme s vámi pořád, přemýšleli jsme, jak se k vám zase co nejdříve vrátit. <verse eid="1TH 2:17"/><verse number="18" style="v" sid="1TH 2:18"/>Já, Pavel, jsem se o to už několikrát pokoušel, ale vždycky mi to Boží nepřítel překazil. <verse eid="1TH 2:18"/><verse number="19" style="v" sid="1TH 2:19"/>Vždyť kdo bude naší radostí, naší nadějí a vavřínem, až se jednou postavíme před Kristem v den jeho návratu? <verse eid="1TH 2:19"/><verse number="20" style="v" sid="1TH 2:20"/>Vy jste naše sláva a radost.<verse eid="1TH 2:20"/></para>
  <chapter eid="1TH 2"/>
  <chapter number="3" style="c" sid="1TH 3"/>
  <para style="s1">Dobré zprávy vždy potěší a povzbudí</para>
  <para style="p">
    <verse number="1-2" style="v" sid="1TH 3:1-2"/>Když se mi po vás v Aténách stýskalo, rozhodl jsem se poslat Timotea, toho milého bratra a Božího spoluslužebníka. Měl vás navštívit a povzbudit vaši víru, <verse eid="1TH 3:1-2"/><verse number="3" style="v" sid="1TH 3:3"/>abyste v pronásledování nezakolísali. <verse eid="1TH 3:3"/><verse number="4" style="v" sid="1TH 3:4"/>Trpět patří ke křesťanskému údělu; to jsme vám přece říkali už od začátku, a tak nebuďte překvapeni, když k tomu opravdu dochází.<verse eid="1TH 3:4"/></para>
  <para style="p">
    <verse number="5" style="v" sid="1TH 3:5"/>Proto jsem tehdy poslal Timotea k vám, abych se tu nemusel trápit úzkostí, jestli vás protivník přece jen nedostal na svou návnadu a nepřivedl všechnu naši práci vniveč. <verse eid="1TH 3:5"/><verse number="6" style="v" sid="1TH 3:6"/>Teď se však právě Timoteus vrátil s dobrými zprávami, že jste ve víře ani v lásce nepolevili, že na nás stále myslíte a toužíte po novém setkání stejně jako my. <verse eid="1TH 3:6"/><verse number="7-8" style="v" sid="1TH 3:7-8"/>A tak nás při všech těch trampotách tady potěšily zprávy o vaší věrnosti Pánu. Vydržíme všechno, jen když víme, že s vaší vírou je vše v pořádku. <verse eid="1TH 3:7-8"/><verse number="9" style="v" sid="1TH 3:9"/>Jak se Bohu odvděčit za všechnu tu radost, jakou z vás máme? <verse eid="1TH 3:9"/><verse number="10" style="v" sid="1TH 3:10"/>Dnem i nocí vroucně prosíme, abychom vás mohli znovu spatřit a podle potřeby upevnit vaši víru. <verse eid="1TH 3:10"/><verse number="11" style="v" sid="1TH 3:11"/>Přejeme si, aby nám Bůh, náš Otec, a Ježíš, náš Pán, připravili cestu k vám! <verse eid="1TH 3:11"/><verse number="12" style="v" sid="1TH 3:12"/>Ať dá bohatě růst vaší lásce navzájem i navenek, stejně jako naší lásce k vám. <verse eid="1TH 3:12"/><verse number="13" style="v" sid="1TH 3:13"/>Ať vás vnitřně posílí, abyste se mohli bezúhonní a dokonalí postavit před Boha, našeho Otce, až se náš Pán, Ježíš Kristus, vrátí se všemi svými.<verse eid="1TH 3:13"/></para>
  <chapter eid="1TH 3"/>
  <chapter number="4" style="c" sid="1TH 4"/>
  <para style="s1">Hodnota zásad je v jejich realizaci</para>
  <para style="p">
    <verse number="1-2" style="v" sid="1TH 4:1-2"/>Nakonec vás, bratři, prosíme a připomínáme vám Ježíšovým jménem: usilujte o to, abyste se líbili Bohu. V tom se bez přestání cvičte a zdokonalujte. <verse eid="1TH 4:1-2"/><verse number="3" style="v" sid="1TH 4:3"/>Bůh vás chce mít bezúhonné a čisté, neposkvrněné smilstvem; držte proto své tělo v kázni a nepropadejte vášnivosti jako pohané, kteří neznají Boha. <verse eid="1TH 4:3"/><verse number="4-6" style="v" sid="1TH 4:4-6"/>Respektujte manželský svazek svého bližního; kdo by ho rozvracel, neujde trestu. To opakuji znovu a se vší vážností. <verse eid="1TH 4:4-6"/><verse number="7" style="v" sid="1TH 4:7"/>Bůh nás přece nepovolal ke špinavosti, ale ke svatosti a čistotě. <verse eid="1TH 4:7"/><verse number="8" style="v" sid="1TH 4:8"/>Kdo těmito hodnotami pohrdá, nepohrdá člověkem, ale samotným Bohem, dárcem svatého Ducha. <verse eid="1TH 4:8"/><verse number="9" style="v" sid="1TH 4:9"/>Co se týče bratrského vztahu, jaký má být mezi věřícími lidmi, o tom se jistě nemusím příliš rozšiřovat. Sám Bůh vás učí, jak se máte mít navzájem rádi, a myslím, že vám v tomto směru nemám co vytknout. <verse eid="1TH 4:9"/><verse number="10" style="v" sid="1TH 4:10"/>Vždyť je to o vás známo v celé Makedonii. Přesto vás prosím, buďte v tom ještě horlivější. <verse eid="1TH 4:10"/><verse number="11" style="v" sid="1TH 4:11"/>Pokládejte za věc své cti, že budete pokojně plnit své povinnosti a živit se vlastníma rukama, jak jsme vám již dříve uložili. <verse eid="1TH 4:11"/><verse number="12" style="v" sid="1TH 4:12"/>Tak získáte úctu svého okolí a nebudete na nikoho odkázáni.<verse eid="1TH 4:12"/></para>
  <para style="s1">Druhý Kristův příchod – naděje pro živé i mrtvé</para>
  <para style="p">
    <verse number="13" style="v" sid="1TH 4:13"/>Ještě vám chci napsat něco o tom, co se stane s křesťanem, když zemře, abyste v této věci měli jasno a nemuseli pro něho truchlit jako ti, kdo už nemají žádnou naději. <verse eid="1TH 4:13"/><verse number="14" style="v" sid="1TH 4:14"/>Když totiž věříme, že Ježíš zemřel a pak znovu ožil, můžeme počítat s tím, že až se k nám Ježíš vrátí, přivede Bůh současně k životu i všechny, kteří ve víře v Krista zemřeli. <verse eid="1TH 4:14"/><verse number="15" style="v" sid="1TH 4:15"/>A přímo od Pána vám mohu vyřídit: nikdo z těch, kdo zemřeli před Kristovým příchodem, se neopozdí při setkání s ním za těmi, kteří se ho dočkají ještě zaživa. <verse eid="1TH 4:15"/><verse number="16" style="v" sid="1TH 4:16"/>Sám Pán se přiblíží z nebe, hlasem archanděla vydá mocný povel a ozve se Boží polnice. Nato vstanou všichni, kdo s vírou v Krista zemřeli, <verse eid="1TH 4:16"/><verse number="17" style="v" sid="1TH 4:17"/>a spolu s věřícími, kteří zůstali naživu, budou shromážděni k němu. Tam se setkáme všichni, abychom s ním už zůstali na věky. <verse eid="1TH 4:17"/><verse number="18" style="v" sid="1TH 4:18"/>Touto zprávou se vzájemně povzbuzujte a potěšujte.<verse eid="1TH 4:18"/></para>
  <chapter eid="1TH 4"/>
  <chapter number="5" style="c" sid="1TH 5"/>
  <para style="s1">Buď připraven: nikdo neví, kdy se Pán vrátí</para>
  <para style="p">
    <verse number="1" style="v" sid="1TH 5:1"/>Kdy se to má stát? O tom skutečně nemusím nic říkat, milí bratři, <verse eid="1TH 5:1"/><verse number="2" style="v" sid="1TH 5:2"/>vždyť sami dobře víte, že to nikdo neví. Ta chvíle přijde nečekaně jako zloděj v noci. <verse eid="1TH 5:2"/><verse number="3" style="v" sid="1TH 5:3"/>Až si lidé budou říkat „všechno je v pořádku, žádné nebezpečí nehrozí“, tehdy zčista jasna dopadne na ně zkáza, jako porodní bolesti přepadají rodičku. Nikdo neunikne, nikdo se neschová. <verse eid="1TH 5:3"/><verse number="4" style="v" sid="1TH 5:4"/>Ale vy, bratři, netápejte ve tmách. Vás Kristův příchod nepřekvapí jako zloděj. <verse eid="1TH 5:4"/><verse number="5" style="v" sid="1TH 5:5"/>Vy jste děti světla a dne, ne děti noci a temnoty. <verse eid="1TH 5:5"/><verse number="6" style="v" sid="1TH 5:6"/>Buďte tedy bdělí a nespěte jako ostatní, čekejte a buďte střízliví. <verse eid="1TH 5:6"/><verse number="7" style="v" sid="1TH 5:7"/>Noc je čas spáčů a opilců. <verse eid="1TH 5:7"/><verse number="8" style="v" sid="1TH 5:8"/>Ale my, kdo žijeme ve světle, zůstaňme střízliví, chráněni pancířem víry a lásky a přilbou radostné naděje záchrany.<verse eid="1TH 5:8"/></para>
  <para style="p">
    <verse number="9" style="v" sid="1TH 5:9"/>Nás přece Bůh neurčil k tomu, abychom propadli jeho soudu, ale abychom byli zachráněni zásluhou našeho Pána, Ježíše Krista: <verse eid="1TH 5:9"/><verse number="10" style="v" sid="1TH 5:10"/>on za nás zemřel, abychom s ním mohli žít věčně, ať už se jeho příchodu dožijeme či nikoliv. <verse eid="1TH 5:10"/><verse number="11" style="v" sid="1TH 5:11"/>Tak se vzájemně povzbuzujte a pomáhejte si, jak jste to dělali doposud.<verse eid="1TH 5:11"/></para>
  <para style="s1">Základní tóny křesťanského života</para>
  <para style="p">
    <verse number="12" style="v" sid="1TH 5:12"/>Milí bratři, važte si svých představených v církvi, kteří se pro vás namáhají a napomínají vás. <verse eid="1TH 5:12"/><verse number="13" style="v" sid="1TH 5:13"/>Mějte je ve zvláštní úctě a lásce, vždyť vám slouží. A mezi sebou se nehádejte. <verse eid="1TH 5:13"/><verse number="14" style="v" sid="1TH 5:14"/>Neukázněné a líné napomínejte, malomyslné povzbuzujte, ujímejte se slabých a se všemi mějte trpělivost. <verse eid="1TH 5:14"/><verse number="15" style="v" sid="1TH 5:15"/>Křivdy neoplácejte, prokazujte dobro sobě navzájem i ostatním. <verse eid="1TH 5:15"/><verse number="16" style="v" sid="1TH 5:16"/>Buďte radostnými lidmi. <verse eid="1TH 5:16"/><verse number="17" style="v" sid="1TH 5:17"/>Neochabujte v modlitbách. <verse eid="1TH 5:17"/><verse number="18" style="v" sid="1TH 5:18"/>Za všech okolností děkujte Bohu, neboť to očekává ode všech, kdo patří Ježíši Kristu.<verse eid="1TH 5:18"/></para>
  <para style="p">
    <verse number="19" style="v" sid="1TH 5:19"/>Nepřekážejte působení Božího Ducha <verse eid="1TH 5:19"/><verse number="20" style="v" sid="1TH 5:20"/>a nezlehčujte jeho poselství. <verse eid="1TH 5:20"/><verse number="21-22" style="v" sid="1TH 5:21-22"/>Bedlivě však posuzujte vše, co se za Boží slovo vydává, a přijímejte jen to, co odpovídá Písmu. Co mu odporuje, není dobré a s tím nic nemějte.<verse eid="1TH 5:21-22"/></para>
  <para style="p">
    <verse number="23" style="v" sid="1TH 5:23"/>Prosíme Boha, který nám dává svůj pokoj, aby vás přivedl k dokonalosti a celou vaši bytost – ducha, duši i tělo – zachoval bez úhony až do dne, kdy přijde Pán Ježíš Kristus. <verse eid="1TH 5:23"/><verse number="24" style="v" sid="1TH 5:24"/>Bůh, který vás přijal za své děti, to pro vás jistě učiní, jak sám slíbil.<verse eid="1TH 5:24"/></para>
  <para style="p">
    <verse number="25" style="v" sid="1TH 5:25"/>Bratři, i vy se za nás modlete. <verse eid="1TH 5:25"/><verse number="26" style="v" sid="1TH 5:26"/>Obejměte za nás všechny spoluvěřící. <verse eid="1TH 5:26"/><verse number="27" style="v" sid="1TH 5:27"/>A všem dejte tento dopis přečíst, je to mé přání a vaše povinnost před Pánem.<verse eid="1TH 5:27"/></para>
  <para style="p">
    <verse number="28" style="v" sid="1TH 5:28"/>Nechť vám Ježíš Kristus všem bohatě žehná.</para>
  <para style="cls" vid="1TH 5:28">Váš Pavel<verse eid="1TH 5:28"/></para>
  <chapter eid="1TH 5"/>
</usx>
