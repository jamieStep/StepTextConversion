<?xml version="1.0" encoding="UTF-8"?>
<usx version="3.0">
  <book code="1TI" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">1. Timotejovi</para>
  <para style="toc1">První list Timotejovi</para>
  <para style="toc2">1. Timotejovi</para>
  <para style="toc3">1Tm</para>
  <para style="mt2">První list</para>
  <para style="mt1">Timotejovi</para>
  <chapter number="1" style="c" sid="1TI 1"/>
  <para style="s1">Pavel varuje před bludy falešných učitelů</para>
  <para style="p">
    <verse number="1-2" style="v" sid="1TI 1:1-2"/>Můj drahý synu ve víře, milý Timoteji, přeji ti milost, slitování a pokoj od Boha Otce i Ježíše Krista, našeho Pána.<verse eid="1TI 1:1-2"/></para>
  <para style="p">
    <verse number="3" style="v" sid="1TI 1:3"/>Při svém odjezdu do Makedonie jsem tě prosil, abys zůstal v Efezu a stavěl hráze falešným naukám <verse eid="1TI 1:3"/><verse number="4" style="v" sid="1TI 1:4"/>a nekonečným diskusím o bájích a rodokmenech. Vedou spíš k jalovému mudrování, než aby objasňovaly význam víry v Božích plánech. <verse eid="1TI 1:4"/><verse number="5" style="v" sid="1TI 1:5"/>Cílem našeho snažení musí být láska, která pramení z čistého srdce, z dobrého svědomí a opravdové víry. <verse eid="1TI 1:5"/><verse number="6" style="v" sid="1TI 1:6"/>Od toho někteří uhnuli a dali se na prázdné řečnění. <verse eid="1TI 1:6"/><verse number="7" style="v" sid="1TI 1:7"/>Chtějí se proslavit jako učitelé Mojžíšova zákona a přitom nemají ponětí, co je jeho pravým smyslem.<verse eid="1TI 1:7"/></para>
  <para style="p">
    <verse number="8" style="v" sid="1TI 1:8"/>Zákon je jistě užitečný, je-li užíván tak, jak Bůh zamýšlel. <verse eid="1TI 1:8"/><verse number="9-11" style="v" sid="1TI 1:9-11"/>Ale nesmíme zapomenout, že Bůh svými zákony nemíří proti nám, kteří jsme jeho, nýbrž proti zlým a vzpurným, kteří Boha neuznávají, trápí své rodiče, lžou, křivě přísahají, libují si v oplzlostech, proti homosexuálům a zvrhlíkům, smilníkům, únoscům a vrahům i všem ostatním, jejichž jednání se příčí Božím řádům, určeným k našemu blahu.<verse eid="1TI 1:9-11"/></para>
  <para style="s1">Pavlovo vyznání založené na zkušenosti</para>
  <para style="p">
    <verse number="12" style="v" sid="1TI 1:12"/>Jak jsem Ježíši Kristu vděčný, že si mne vybral za svého spolupracovníka. <verse eid="1TI 1:12"/><verse number="13-14" style="v" sid="1TI 1:13-14"/>Dříve jsem se jeho jménu vysmíval a jeho vyznavače hubil, ale Bůh se nade mnou smiloval, protože jsem to dělal z nevědomosti, když jsem ještě Krista neznal. Ve své dobrotě mne dovedl k tomu, abych uvěřil, a naplnil mne celého svou láskou. <verse eid="1TI 1:13-14"/><verse number="15" style="v" sid="1TI 1:15"/>Jak je to pravdivé a jak rád bych to každému rozhlásil: Ježíš přišel na svět zachránit nás, od Boha odloučené a smrti propadlé. A jestli byl někdo od Boha daleko, byl jsem to já. <verse eid="1TI 1:15"/><verse number="16" style="v" sid="1TI 1:16"/>Ale Bůh se nade mnou smiloval a Ježíš Kristus na mém příkladu ukázal, jakou trpělivost má i s tím nejbídnějším hříšníkem, aby si každý uvědomil, že věčný život je tu i pro něho. <verse eid="1TI 1:16"/><verse number="17" style="v" sid="1TI 1:17"/>Sláva a čest Bohu za to na věky! On je věčný král, neviditelný, nesmrtelný, jediný a slavný Bůh!<verse eid="1TI 1:17"/></para>
  <para style="p">
    <verse number="18" style="v" sid="1TI 1:18"/>To ti tedy, milý synu, kladu na srdce: bojuj dobře v Božím boji, jak to o tobě i Bůh v prorocké řeči pověděl. <verse eid="1TI 1:18"/><verse number="19" style="v" sid="1TI 1:19"/>Drž se pevně své víry v Krista a udržuj si stále čisté svědomí. Někteří své svědomí zničili tím, že jednali svévolně proti němu. Není divu, že pak ztratili i víru v Krista, jako například <verse eid="1TI 1:19"/><verse number="20" style="v" sid="1TI 1:20"/>Alexandr a Hymeneus. Musel jsem ty dva vyloučit z církve, aby nedělali hanbu Kristovu jménu.<verse eid="1TI 1:20"/></para>
  <chapter eid="1TI 1"/>
  <chapter number="2" style="c" sid="1TI 2"/>
  <para style="s1">Pokyny pro bohoslužbu</para>
  <para style="p">
    <verse number="1" style="v" sid="1TI 2:1"/>Předně pamatuj na to, abyste v modlitbách prosili za své bližní a děkovali za vše, co Bůh pro ně učinil. <verse eid="1TI 2:1"/><verse number="2-4" style="v" sid="1TI 2:2-4"/>Myslete tak zvlášť na vládnoucí osoby a na všechny, kteří rozhodují o závažných věcech, abychom žili v míru a klidu, abychom mohli bez překážek a důsledně vyznávat svou víru.<verse eid="1TI 2:2-4"/></para>
  <para style="q1">
    <verse number="5" style="v" sid="1TI 2:5"/>Je totiž jenom jeden Bůh pro všechny lidi</para>
  <para style="q2" vid="1TI 2:5">a jednom jeden, který Boha a lidi navzájem spojuje,</para>
  <para style="q2" vid="1TI 2:5">člověk Ježíš Kristus.<verse eid="1TI 2:5"/></para>
  <para style="q1">
    <verse number="6" style="v" sid="1TI 2:6"/>Ten dal svůj život za celé lidstvo.</para>
  <para style="q1" vid="1TI 2:6">Tuto zprávu Bůh ve vhodný čas oznámil světu.<verse eid="1TI 2:6"/></para>
  <para style="p">
    <verse number="7" style="v" sid="1TI 2:7"/>Já jsem byl vybrán, abych ji jako Boží posel věrně a pravdivě zvěstoval jiným národům.<verse eid="1TI 2:7"/></para>
  <para style="p">
    <verse number="8" style="v" sid="1TI 2:8"/>Chci tedy, aby se při bohoslužbě muži modlili k Bohu v čistotě srdce, bez hněvu a hádek. <verse eid="1TI 2:8"/><verse number="9-10" style="v" sid="1TI 2:9-10"/>Také křesťanské ženy ať se oblékají slušně a zdobí se prostě a střízlivě; pozornost ať budí svou laskavostí a ne účesem, drahými šaty nebo šperky. <verse eid="1TI 2:9-10"/><verse number="11" style="v" sid="1TI 2:11"/>Poučení ať přijímají tiše a pokorně.<verse eid="1TI 2:11"/></para>
  <para style="p">
    <verse number="12" style="v" sid="1TI 2:12"/>Ve shromážděních ať nemají rozhodující slovo ženy. Proč? <verse eid="1TI 2:12"/><verse number="13" style="v" sid="1TI 2:13"/>Protože Bůh stvořil nejprve Adama, pak Evu. <verse eid="1TI 2:13"/><verse number="14" style="v" sid="1TI 2:14"/>A nebyl to Adam, kdo první podlehl hříchu, ale žena, kterou je snadnější oklamat. <verse eid="1TI 2:14"/><verse number="15" style="v" sid="1TI 2:15"/>Je jí však svěřena úloha matky. Musí ovšem setrvat ve víře, lásce, svatosti a kázni.<verse eid="1TI 2:15"/></para>
  <chapter eid="1TI 2"/>
  <chapter number="3" style="c" sid="1TI 3"/>
  <para style="s1">Úroveň představitelů církve</para>
  <para style="p">
    <verse number="1" style="v" sid="1TI 3:1"/>Ano, je to tak: Být v církvi autoritou, to je velký úkol. <verse eid="1TI 3:1"/><verse number="2-4" style="v" sid="1TI 3:2-4"/>Takový člověk musí být bezúhonný, věrný své jediné manželce, střídmý, rozvážný, pořádný. Vyžadují se také pohostinnost, pedagogické vlohy, taktnost, smířlivost a nezištnost. Nesmí být pijan ani rváč, rodinu musí mít spořádanou, děti vychované k poslušnosti a poctivosti. <verse eid="1TI 3:2-4"/><verse number="5" style="v" sid="1TI 3:5"/>Jak by mohl prospět církvi ten, kdo by vlastní rodinu dobře vést nedokázal?<verse eid="1TI 3:5"/></para>
  <para style="p">
    <verse number="6" style="v" sid="1TI 3:6"/>Ve víře a v církvi nesmí být nováčkem, aby mu pýcha nestoupla do hlavy a nepřivedla ho do pádu. <verse eid="1TI 3:6"/><verse number="7" style="v" sid="1TI 3:7"/>I mimo církev musí mít dobrou pověst, aby mu pomluvy nepřekážely v práci.<verse eid="1TI 3:7"/></para>
  <para style="p">
    <verse number="8" style="v" sid="1TI 3:8"/>Také správci společného majetku musí mít stejné morální kvality jako pastýři: nesmějí se přetvařovat, holdovat alkoholu ani mamonu. <verse eid="1TI 3:8"/><verse number="9-10" style="v" sid="1TI 3:9-10"/>Bohem svěřenou pravdu ať uchovávají v čistém srdci. Pro tuto službu vybírejte jen muže s bezvadnou pověstí.<verse eid="1TI 3:9-10"/></para>
  <para style="p">
    <verse number="11-12" style="v" sid="1TI 3:11-12"/>Také ženy musí být rozvážné, diskrétní, spolehlivé a střídmé. Pro tento úřad je rovněž podmínkou manželská věrnost a spořádané rodinné poměry. <verse eid="1TI 3:11-12"/><verse number="13" style="v" sid="1TI 3:13"/>Všem, kteří konají dobře svou službu, bude odměnou stále rostoucí úcta ostatních i vlastní jistota ve víře v Ježíše Krista.<verse eid="1TI 3:13"/></para>
  <para style="p">
    <verse number="14" style="v" sid="1TI 3:14"/>I když doufám, že se brzy uvidíme, <verse eid="1TI 3:14"/><verse number="15" style="v" sid="1TI 3:15"/>pro případ většího zdržení ti všechno píšu, abys věděl, jak vybírat pracovníky v církvi živého Boha, která je sloupem a pevností pravdy. <verse eid="1TI 3:15"/><verse number="16" style="v" sid="1TI 3:16"/>Všichni jsou zajedno v tom, jak jedinečná je pravda, kterou nám Bůh odhalil:</para>
  <para style="q1" vid="1TI 3:16">Kristus přišel na svět v lidském těle,</para>
  <para style="q2" vid="1TI 3:16">veden Božím Duchem, zvítězil nad hříchem,</para>
  <para style="q1" vid="1TI 3:16">jako vítěz představen v nebesích,</para>
  <para style="q2" vid="1TI 3:16">zvěstován všem národům, vírou uznán ve světě,</para>
  <para style="q1" vid="1TI 3:16">korunován věčnou slávou.<verse eid="1TI 3:16"/></para>
  <chapter eid="1TI 3"/>
  <chapter number="4" style="c" sid="1TI 4"/>
  <para style="s1">Pavel varuje před falešnými učiteli</para>
  <para style="p">
    <verse number="1-2" style="v" sid="1TI 4:1-2"/>Duch svatý nám říká jasně, že v posledních dobách se někteří v církvi odvrátí od Krista a přikloní se k hlasatelům ďábelských nauk, nestydatým lhářům, kteří si už z ničeho nedělají špatné svědomí. <verse eid="1TI 4:1-2"/><verse number="3" style="v" sid="1TI 4:3"/>Ti budou zakazovat manželství a požívání některých pokrmů, i když poučeným křesťanům <verse eid="1TI 4:3"/><verse number="4" style="v" sid="1TI 4:4"/>svěřil Bůh tyto věci k radostnému a vděčnému užívání. Vždyť vše, co pochází z Boží ruky, je dobré a nic není zakázané, když za to Bohu děkujeme: <verse eid="1TI 4:4"/><verse number="5" style="v" sid="1TI 4:5"/>jeho slovo a naše modlitba to očistily.<verse eid="1TI 4:5"/></para>
  <para style="s1">Ne spekulace, ale čisté učení</para>
  <para style="p">
    <verse number="6" style="v" sid="1TI 4:6"/>Budeš-li to takhle učit, bude z tebe dobrý služebník Ježíše Krista. Živ se slovy víry a správným učením, které sis osvojil. <verse eid="1TI 4:6"/><verse number="7" style="v" sid="1TI 4:7"/>Nepopřávej sluchu bohaprázdným povídačkám a babským tlachům. Všechen čas a energii zaměř raději na svůj duchovní vzestup. <verse eid="1TI 4:7"/><verse number="8" style="v" sid="1TI 4:8"/>Tělesná zdatnost je sice užitečná, ale ta duchovní je nepostradatelná při všem. Cvič se tedy v poslušnosti vůči Bohu, budeš to potřebovat zde a je to dobrý vklad i pro věčnost. <verse eid="1TI 4:8"/><verse number="9" style="v" sid="1TI 4:9"/>Toto je pravda, kterou by měl každý uznat. <verse eid="1TI 4:9"/><verse number="10" style="v" sid="1TI 4:10"/>A když na to vynakládáme všechny síly, je to proto, že máme naději v živém Bohu, který je zachráncem všech, kdo v něho uvěřili.<verse eid="1TI 4:10"/></para>
  <para style="p">
    <verse number="11" style="v" sid="1TI 4:11"/>Tomu uč a dbej, aby si to všichni dobře osvojili. <verse eid="1TI 4:11"/><verse number="12" style="v" sid="1TI 4:12"/>Nikdo ať tě nepodceňuje pro tvé mládí. Naopak: křesťanům buď vzorem lásky, víry a čistého smýšlení, v řeči i v celém chování. <verse eid="1TI 4:12"/><verse number="13" style="v" sid="1TI 4:13"/>Než přijdu, předčítej a vysvětluj Písmo, zvěstuj Boží slovo. <verse eid="1TI 4:13"/><verse number="14" style="v" sid="1TI 4:14"/>Nezanedbávej schopnosti, které ti daroval Bůh, když na tebe podle prorockého pokynu starší spoluvěřící s modlitbou vkládali ruce. <verse eid="1TI 4:14"/><verse number="15" style="v" sid="1TI 4:15"/>Snaž se je rozvíjet v práci, aby každý viděl, že rosteš a děláš pokroky. <verse eid="1TI 4:15"/><verse number="16" style="v" sid="1TI 4:16"/>Své myšlení i jednání podrobuj neustále kontrole. Od pravdy neuhýbej a Bůh požehná tobě i těm, kteří jsou ti svěřeni.<verse eid="1TI 4:16"/></para>
  <chapter eid="1TI 4"/>
  <chapter number="5" style="c" sid="1TI 5"/>
  <para style="s1">Péče o různé skupiny v církvi</para>
  <para style="p">
    <verse number="1-2" style="v" sid="1TI 5:1-2"/>Musíš-li domluvit staršímu člověku, nenapadej ho, ale jednej s ním uctivě, jako by to byl někdo z tvých rodičů. K mladším přistupuj jako k sourozencům, k dívkám jako ke svým sestrám, bez všech postranních myšlenek.<verse eid="1TI 5:1-2"/></para>
  <para style="p">
    <verse number="3" style="v" sid="1TI 5:3"/>Církev ať pečuje o vdovy, které zůstaly osamělé. <verse eid="1TI 5:3"/><verse number="4-8" style="v" sid="1TI 5:4-8"/>Vždyť vdova skutečně osamělá a nemajetná musí spoléhat jen a jen na Boha. Jestliže však má děti nebo vnuky, je na nich povinnost splatit dluh vůči rodičům. Tak to chce Bůh. To jim důrazně připomínej, ať na ně nejsou stížnosti.</para>
  <para style="p" vid="1TI 5:4-8">Kdo se nestará o své příbuzné a nechá na holičkách dokonce vlastní rodiče, manžela nebo děti, nemá právo nazývat se křesťanem. Takový člověk je dokonce horší než ten, kdo vůbec nepoznal Boha.</para>
  <para style="p" vid="1TI 5:4-8">Vdovy, které se oddávají jen hmotným starostem a požitkům, jsou „mrtvé“ už za živa.<verse eid="1TI 5:4-8"/></para>
  <para style="p">
    <verse number="9" style="v" sid="1TI 5:9"/>Vdova, kterou sbor pověřuje službou a za to ji podporuje, musí být starší šedesáti let, jen jednou vdaná <verse eid="1TI 5:9"/><verse number="10" style="v" sid="1TI 5:10"/>a dobře osvědčená ve výchově dětí, pohostinnosti a v ochotné službě všem potřebným. <verse eid="1TI 5:10"/><verse number="11" style="v" sid="1TI 5:11"/>Mladší vdovy odmítej. Většinou později zatouží znovu se vdát <verse eid="1TI 5:11"/><verse number="12" style="v" sid="1TI 5:12"/>a závazek ke službě poruší. <verse eid="1TI 5:12"/><verse number="13" style="v" sid="1TI 5:13"/>Kromě toho si při návštěvách domů zvyknou na zahálku a naučí se klevetit a plést se do cizích věcí. <verse eid="1TI 5:13"/><verse number="14" style="v" sid="1TI 5:14"/>Myslím, že mladá vdova udělá lépe, když se znovu vdá, má děti a stará se o vlastní domácnost; pak jí nikdo nemůže nic vytknout. <verse eid="1TI 5:14"/><verse number="15" style="v" sid="1TI 5:15"/>Jinak se bojím, že některé již sešly z Kristovy cesty.<verse eid="1TI 5:15"/></para>
  <para style="p">
    <verse number="16" style="v" sid="1TI 5:16"/>Ještě jednou opakuji: o vdovu se musí postarat především její příbuzní, a ne ji prostě nechat na starosti církvi. Jen tak bude mít církev dost prostředků, aby mohla dobře pečovat o vdovy, které opravdu nemají nikoho, kdo by se jich ujal.<verse eid="1TI 5:16"/></para>
  <para style="s1">Drobné rady, které mnoho znamenají</para>
  <para style="p">
    <verse number="17" style="v" sid="1TI 5:17"/>Kdo koná svou práci v církvi svědomitě, má za ni být náležitě odměněn. Dvojnásobně ať je oceněna služba kázání a vyučování. <verse eid="1TI 5:17"/><verse number="18" style="v" sid="1TI 5:18"/>I v Písmu přece čteme: „Dobytku, který užíváš při sklizni, dovolíš nažrat se z tvé úrody.“ A na jiném místě zase: „Kdo pracuje, má nárok na odměnu.“ <verse eid="1TI 5:18"/><verse number="19" style="v" sid="1TI 5:19"/>Stížnosti proti starším musí být ověřeny alespoň dvěma svědky, jinak si jich nevšímej. <verse eid="1TI 5:19"/><verse number="20" style="v" sid="1TI 5:20"/>Ale toho, kdo se opravdu provinil, pokárej veřejně před celou církví, pro výstrahu ostatním. <verse eid="1TI 5:20"/><verse number="21" style="v" sid="1TI 5:21"/>Zapřísahám tě jménem Boha, Ježíše Krista i všech andělů: řiď se tímto pravidlem, ať se jedná o tvého přítele či nepřítele. Buď v tom naprosto nestranný.<verse eid="1TI 5:21"/></para>
  <para style="p">
    <verse number="22" style="v" sid="1TI 5:22"/>Při svěřování odpovědnosti se neukvapuj. Přehlédneš-li při tom nějaký hřích, mohlo by se to chápat tak, že ho schvaluješ. A hlavně se sám vyvaruj každého poklesku.<verse eid="1TI 5:22"/></para>
  <para style="p">
    <verse number="23" style="v" sid="1TI 5:23"/>Tvému nemocnému žaludku by prospělo občas trochu vína místo vody. <verse eid="1TI 5:23"/><verse number="24" style="v" sid="1TI 5:24"/>Při posuzování lidí nezapomeň, že u některých jsou zlé skutky patrné každému, u jiných je odhalí teprve den soudu. <verse eid="1TI 5:24"/><verse number="25" style="v" sid="1TI 5:25"/>Stejně tak ne všechny dobré skutky jsou vidět hned, ale jednou všechny vyjdou najevo.<verse eid="1TI 5:25"/></para>
  <chapter eid="1TI 5"/>
  <chapter number="6" style="c" sid="1TI 6"/>
  <para style="s1">Svědomitá práce je pro křesťana podmínkou</para>
  <para style="p">
    <verse number="1" style="v" sid="1TI 6:1"/>Všichni křesťané mají respektovat své nadřízené, i když jsou nevěřící, aby si nikdo nemohl stěžovat na jejich špatnou práci. Nelze dopustit, aby pro nesvědomitost bylo zneváženo křesťanské učení nebo Boží jméno. <verse eid="1TI 6:1"/><verse number="2" style="v" sid="1TI 6:2"/>Je-li nadřízený také křesťanem, není to důvod k menší horlivosti, ale právě naopak: tím ochotněji ať mu vychází vstříc jako bratru ve víře. To nepřestávej klást na srdce všem věřícím. <verse eid="1TI 6:2"/><verse number="3" style="v" sid="1TI 6:3"/>Některým se to možná nebude líbit, ale toto je zdravé učení Kristovo a základ zbožného života. Kdo hlásá něco jiného, <verse eid="1TI 6:3"/><verse number="4-5" style="v" sid="1TI 6:4-5"/>je jednak pyšný, jednak ničemu nerozumí; jen vyvolává zbytečné hádky a roztržky a z toho jsou pak urážky, křivá nařčení a neustálé třenice. Ti mistři rozvratu mají rozum zakalený a neschopný poznat pravdu. Zbožnost je jim dobrá jen k rychlému a snadnému zbohatnutí. Těch se varuj.<verse eid="1TI 6:4-5"/></para>
  <para style="s1">Co je pravé bohatství</para>
  <para style="p">
    <verse number="6" style="v" sid="1TI 6:6"/>Je ovšem pravda, že taková zbožnost, která se umí spokojit i s málem, je vlastně obrovským bohatstvím. <verse eid="1TI 6:6"/><verse number="7" style="v" sid="1TI 6:7"/>Konečně, nic jsme si na svět nepřinesli a nic si z něho neodneseme. <verse eid="1TI 6:7"/><verse number="8" style="v" sid="1TI 6:8"/>Mělo by nám tedy stačit, že máme co jíst a co obléknout. <verse eid="1TI 6:8"/><verse number="9" style="v" sid="1TI 6:9"/>Kdo však touží po bohatství, brzy v honbě za penězi začne užívat nepoctivých prostředků, které si ho osedlají a nakonec strhnou do zkázy. <verse eid="1TI 6:9"/><verse number="10" style="v" sid="1TI 6:10"/>Kořen všeho zla je totiž láska k penězům; mnoha lidem už zavřela cestu k Bohu a kolik trápení jim připravila!<verse eid="1TI 6:10"/></para>
  <para style="s1">Pavlovy závěrečné rady</para>
  <para style="p">
    <verse number="11" style="v" sid="1TI 6:11"/>Ty však, Timoteji, patříš Bohu! Vyhýbej se takovým věcem a usiluj o spravedlnost, zbožnost, víru, lásku, trpělivost a mírnost.<verse eid="1TI 6:11"/></para>
  <para style="p">
    <verse number="12" style="v" sid="1TI 6:12"/>Být křesťanem znamená vést neustálý duchovní zápas. Vlož do tohoto boje celé své srdce, abys dosáhl věčného života, ke kterému tě Bůh povolal. Zavazuje tě k tomu už to slavnostní vyznání, které jsi učinil před mnoha svědky. <verse eid="1TI 6:12"/><verse number="13" style="v" sid="1TI 6:13"/>Vyzývám tě před Bohem, který všemu dává život, a před Ježíšem Kristem, který své slavnostní svědectví pronesl před Pontiem Pilátem; <verse eid="1TI 6:13"/><verse number="14" style="v" sid="1TI 6:14"/>nehleď napravo ani nalevo a plň svěřený úkol tak, abys čisté jméno křesťana uchoval až do příchodu Ježíše Krista. <verse eid="1TI 6:14"/><verse number="15" style="v" sid="1TI 6:15"/>Ten, až přijde jeho čas, objeví se jako jediný a slavný Panovník, Král nad všemi králi a Pán nad všemi pány; <verse eid="1TI 6:15"/><verse number="16" style="v" sid="1TI 6:16"/>on jediný je nesmrtelný a bydlí v neproniknutelném světle. Lidské oko ho nevidělo a vidět nemůže. Jemu patří sláva i čest a vláda na věky věků!<verse eid="1TI 6:16"/></para>
  <para style="p">
    <verse number="17" style="v" sid="1TI 6:17"/>Důtklivě varuj všechny majetné, aby si na nejistém majetku nezakládali a raději upírali naději k Bohu, který na všechny naše potřeby štědře pamatuje. <verse eid="1TI 6:17"/><verse number="18" style="v" sid="1TI 6:18"/>Ať konají dobro a s potřebnými se dělí ochotně a obětavě. <verse eid="1TI 6:18"/><verse number="19" style="v" sid="1TI 6:19"/>Tak nastřádají dobrý základ pro budoucnost a získají pravý život.<verse eid="1TI 6:19"/></para>
  <para style="p">
    <verse number="20" style="v" sid="1TI 6:20"/>Timoteji, dobře si hleď toho, co ti Bůh svěřil! Vyhýbej se planým řečem a falešným naukám o poznání. <verse eid="1TI 6:20"/><verse number="21" style="v" sid="1TI 6:21"/>Jejich vyznavači mají „poznání“ o všem možném, jen to nejdůležitější – totiž Boha – neznají.</para>
  <para style="p" vid="1TI 6:21">Boží milost s tebou. Zdraví tě</para>
  <para style="cls" vid="1TI 6:21">Pavel<verse eid="1TI 6:21"/></para>
  <chapter eid="1TI 6"/>
</usx>
