<?xml version="1.0" encoding="UTF-8"?>
<usx version="3.0">
  <book code="GAL" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">Galatským</para>
  <para style="toc1">List Galatským</para>
  <para style="toc2">Galatským</para>
  <para style="toc3">Ga</para>
  <para style="mt2">List</para>
  <para style="mt1">Galatským</para>
  <chapter number="1" style="c" sid="GAL 1"/>
  <para style="s1">Hodnověrnost evangelia</para>
  <para style="p">
    <verse number="1-3" style="v" sid="GAL 1:1-3"/>Bratři, přijměte ode mne i od všech, kteří jsou zde se mnou, přání Božího pokoje a milosti. <verse eid="GAL 1:1-3"/><verse number="4-5" style="v" sid="GAL 1:4-5"/>Věčná chvála buď Bohu i Kristu Ježíši, který podle Boží vůle za nás obětoval svůj život a tak nás zachránil z moci zla, které ovládá tento svět.<verse eid="GAL 1:4-5"/></para>
  <para style="p">
    <verse number="6" style="v" sid="GAL 1:6"/>Jsem překvapen, bratři, jak rychle jste se nechali svést k následování falešného evangelia. <verse eid="GAL 1:6"/><verse number="7" style="v" sid="GAL 1:7"/>Pamatujte si, že není jiná cesta k věčnému životu než ta, kterou nám otevřel Kristus. Nedejte se mýlit těmi, kdo se snaží jeho učení – jak jsme vám ho kázali – všelijak překrucovat. Kdo to činí, ať je na věky zavržen. <verse eid="GAL 1:7"/><verse number="8-9" style="v" sid="GAL 1:8-9"/>Znovu opakuji: I kdyby někdo z nás – nebo dokonce anděl z nebe – hlásal něco jiného, než jsme vás učili my, ať je na věky zavržen.<verse eid="GAL 1:8-9"/></para>
  <para style="p">
    <verse number="10" style="v" sid="GAL 1:10"/>Vidíte, že nezačínám žádnými lichotkami. Nechci se totiž za každou cenu líbit lidem. Jestliže se chci opravdu někomu líbit, pak jedině Bohu; jinak bych nebyl Kristův služebník. <verse eid="GAL 1:10"/><verse number="11" style="v" sid="GAL 1:11"/>Ujišťuji vás, bratři, že to, co jsem vám hlásal, není lidský výmysl. <verse eid="GAL 1:11"/><verse number="12" style="v" sid="GAL 1:12"/>To poselství mi nesvěřil nikdo jiný než sám Ježíš Kristus. Jsou to jeho vlastní slova a nemám je z druhé ruky.<verse eid="GAL 1:12"/></para>
  <para style="p">
    <verse number="13" style="v" sid="GAL 1:13"/>Vy přece víte, čeho jsem se dopouštěl ještě jako žid – jak jsem křesťany pronásledoval a snažil se je vyhubit. <verse eid="GAL 1:13"/><verse number="14" style="v" sid="GAL 1:14"/>V té době snad nebylo mezi mými vrstevníky horlivějšího a pravověrnějšího žida nade mne. Nikdo jiný nehořel pro tradice mého národa tak fanaticky jako já.<verse eid="GAL 1:14"/></para>
  <para style="p">
    <verse number="15-16" style="v" sid="GAL 1:15-16"/>Ale pak to přišlo! Bůh mi odhalil pravdu o svém Synu a uložil mi šířit jeho poselství po celém světě. K této službě mne ve své dobrotě vybral již dávno před mým narozením. <verse eid="GAL 1:15-16"/><verse number="17" style="v" sid="GAL 1:17"/>Když se to stalo, nevyptával jsem se na Krista jiných lidí, ani jsem se nešel radit s jeruzalémskými apoštoly. Odešel jsem do Arábie, vrátil se zase do Damašku <verse eid="GAL 1:17"/><verse number="18" style="v" sid="GAL 1:18"/>a teprve po třech letech jsem se vypravil do Jeruzaléma, abych se osobně seznámil s Petrem. Pobyl jsem u něho dva týdny, <verse eid="GAL 1:18"/><verse number="19" style="v" sid="GAL 1:19"/>ale kromě Jakuba, Ježíšova bratra, jsem se s dalšími apoštoly nesetkal. <verse eid="GAL 1:19"/><verse number="20" style="v" sid="GAL 1:20"/>Tak to skutečně bylo, Bůh je mi svědek, že nelžu. <verse eid="GAL 1:20"/><verse number="21" style="v" sid="GAL 1:21"/>Pak jsem se vydal do Sýrie a Kilikie, <verse eid="GAL 1:21"/><verse number="22" style="v" sid="GAL 1:22"/>zatímco v Judsku mě křesťané stále ještě neznali. <verse eid="GAL 1:22"/><verse number="23" style="v" sid="GAL 1:23"/>Věděli jen, že dřívější nepřítel hlásá nyní to, co sám předtím tak krutě potíral, <verse eid="GAL 1:23"/><verse number="24" style="v" sid="GAL 1:24"/>a chválili za to Boha.<verse eid="GAL 1:24"/></para>
  <chapter eid="GAL 1"/>
  <chapter number="2" style="c" sid="GAL 2"/>
  <para style="s1">Poznání Krista osvobozuje od obřadnictví</para>
  <para style="p">
    <verse number="1" style="v" sid="GAL 2:1"/>Až o čtrnáct let později jsem přišel do Jeruzaléma znovu, tentokrát s Barnabášem a Titem. <verse eid="GAL 2:1"/><verse number="2" style="v" sid="GAL 2:2"/>Dostal jsem totiž od Boha pokyn, abych všechno, čemu učím v pohanských zemích, předložil ke zvážení čelným osobám v církvi. Vše jsme spolu prohovořili a nikdo neměl námitky, <verse eid="GAL 2:2"/><verse number="3" style="v" sid="GAL 2:3"/>dokonce nepožadovali ani na Titovi, který byl Řek, aby se dal po židovsku obřezat.<verse eid="GAL 2:3"/></para>
  <para style="p">
    <verse number="4" style="v" sid="GAL 2:4"/>Otázku obřízky rozvířili teprve někteří z dřívějších příslušníků farizejské strany. Ti se mezi nás vloudili, aby vyslídili, do jaké míry jsme opustili mojžíšovské obřadní předpisy. Rádi by z nás byli opět udělali otroky starých příkazů a zákazů, <verse eid="GAL 2:4"/><verse number="5" style="v" sid="GAL 2:5"/>ale tomu jsme se bránili a ubránili, abyste snad nebyli přinuceni věřit, že spása je v plnění židovských zákonů.<verse eid="GAL 2:5"/></para>
  <para style="p">
    <verse number="6" style="v" sid="GAL 2:6"/>Také nikdo z představitelů církve necítil potřebu dodávat něco k tomu, co jsem vás učil. (Mimochodem, jejich postavení stejně nic neznamená, protože před Bohem je člověk jeden jako druhý.) <verse eid="GAL 2:6"/><verse number="7-9" style="v" sid="GAL 2:7-9"/>Když Petr, Jakub a Jan viděli, jak se Kristovo učení úspěšně šíří mezi pohany, rozpoznali v tom důkaz, že mě Bůh k této práci pověřil, stejně jako pověřil Petra k práci mezi židy. Tito tři nejvýznamnější apoštolové potom mně a Barnabášovi stiskli ruku na znamení dohody. „Pokračujme dál ve své práci,“ řekli, „vy mezi pohany a my mezi židy.“ <verse eid="GAL 2:7-9"/><verse number="10" style="v" sid="GAL 2:10"/>Jenom nám doporučili, abychom nezapomínali na chudé, což mi taky vždy leželo na srdci.<verse eid="GAL 2:10"/></para>
  <para style="s1">Nebezpečí přetvářky hrozí každému</para>
  <para style="p">
    <verse number="11" style="v" sid="GAL 2:11"/>Když však přišel Petr do Antiochie, musel jsem ho veřejně pokárat, protože si to opravdu zasloužil. <verse eid="GAL 2:11"/><verse number="12" style="v" sid="GAL 2:12"/>Než totiž mezi nás přišli někteří jeruzalémští křesťané, jimž dosud leží na srdci dodržování židovských tradic, jídával klidně s dřívějšími pohany. Potom však, ze strachu před jeruzalémskými, začal se jich stranit. <verse eid="GAL 2:12"/><verse number="13" style="v" sid="GAL 2:13"/>A po něm si takhle pokrytecky počínali i Barnabáš a ostatní. <verse eid="GAL 2:13"/><verse number="14" style="v" sid="GAL 2:14"/>Když jsem to viděl, okamžitě mi bylo jasné, že to není v souladu s evangeliem. Proto jsem Petrovi řekl přede všemi: „Ty jsi rodem žid, se židovstvím jsi již skončil, ale teď chceš najednou nutit pohany, aby dodržovali židovské zákony?“<verse eid="GAL 2:14"/></para>
  <para style="p">
    <verse number="15" style="v" sid="GAL 2:15"/>My jsme sice rodilí židé, <verse eid="GAL 2:15"/><verse number="16-17" style="v" sid="GAL 2:16-17"/>ale přece jako křesťané víme, že před Bohem obstojíme pouze pro víru v Ježíše Krista. <verse eid="GAL 2:16-17"/><verse number="18" style="v" sid="GAL 2:18"/>Před zákonem jsme všichni propadli, a proto nás žádná zásluha nemůže zachránit. Co kdyby se však naše spoléhání na Krista ukázalo klamné a dodržování mojžíšovských zákonů nepostradatelné? Nebyl by pak Kristus příčinou našeho zavržení? Nechme toho! Sami vidíte, k jak nesmyslným závěrům bychom dospěli.<verse eid="GAL 2:18"/></para>
  <para style="p">
    <verse number="19" style="v" sid="GAL 2:19"/>Já osobně jsem na zákonu a jeho předpisech ztroskotal. Ve smyslu zákona jsem byl odsouzen k smrti a popraven. Na mně si zákon už nic nevezme. Kristovo ukřižování bylo i mým ukřižováním. <verse eid="GAL 2:19"/><verse number="20" style="v" sid="GAL 2:20"/>A tak to, co žije, nejsem už já, ale žije ve mně Kristus. A tomuto pravému životu dala v mém těle vzniknout víra v Božího Syna, který mě miloval a obětoval se za mne. <verse eid="GAL 2:20"/><verse number="21" style="v" sid="GAL 2:21"/>Nepatřím tedy k těm, jimž je Kristova oběť lhostejná. Kdybychom se před Bohem mohli vykázat naplněním zákona, byl by Kristus zemřel zbytečně!<verse eid="GAL 2:21"/></para>
  <chapter eid="GAL 2"/>
  <chapter number="3" style="c" sid="GAL 3"/>
  <para style="s1">Zákon a víra</para>
  <para style="p">
    <verse number="1" style="v" sid="GAL 3:1"/>Kam jste dali rozum, Galaťané! Kým jste se to dali napálit? Vy, kteří jste měli ukřižovaného Krista takřka přímo před očima! <verse eid="GAL 3:1"/><verse number="2" style="v" sid="GAL 3:2"/>Jen mi řekněte: Dostali jste snad Božího Ducha odměnou za dodržování židovských zákonů, nebo jste ho obdrželi proto, že jste uvěřili v Ježíše Krista? <verse eid="GAL 3:2"/><verse number="3" style="v" sid="GAL 3:3"/>Tak vidíte! Copak jste ztratili najednou soudnost? Začali jste v síle Božího Ducha, a teď chcete ve vlastní síle pokračovat? <verse eid="GAL 3:3"/><verse number="4" style="v" sid="GAL 3:4"/>Bylo snad všechno, co jste prožili, k ničemu? Ne, tomu nevěřím! <verse eid="GAL 3:4"/><verse number="5" style="v" sid="GAL 3:5"/>Znova se vás ptám: Boží Duch a všechny jeho zázraky mezi vámi – lze to vše přičítat vašemu přesnému plnění zákona? Rozhodně ne! Bůh mezi vámi prokázal svou moc a dává vám svého Ducha. Je to snad odměna za vaše skutky, nebo důsledek vaší víry v Krista?<verse eid="GAL 3:5"/></para>
  <para style="s1">Lidské zásluhy neotevřou nebeskou bránu</para>
  <para style="p">
    <verse number="6" style="v" sid="GAL 3:6"/>Jak to bylo s Abrahamem? Uvěřil Božímu slibu a Bůh ho zahrnul svou přízní. <verse eid="GAL 3:6"/><verse number="7-9" style="v" sid="GAL 3:7-9"/>K Abrahamovi se tedy může rovnat jen ten, kdo je ochoten věřit Bohu stejně, jako uvěřil on. A Bůh už tehdy vlastně Abrahamovi oznámil, co vy dnes prožíváte: že zachrání i jiné národy, jestliže mu uvěří tak, jako uvěřil on, Abraham.<verse eid="GAL 3:7-9"/></para>
  <para style="p">
    <verse number="10" style="v" sid="GAL 3:10"/>Na druhé straně tvrdost zákona dopadá na ty, kdo spoléhají na své záslužné činy. Vždyť zákon říká jasně: „Odsouzen je každý, kdo se proviní i jen proti jedinému z přikázání zapsaných v knize zákona.“ <verse eid="GAL 3:10"/><verse number="11" style="v" sid="GAL 3:11"/>Je tedy jasné, že žádné naše zásluhy nám nebeskou bránu neotevřou; ta se otvírá jiným klíčem – vírou. Mluví o tom i prorok Abakuk, když říká: „Jen ten, kdo Bohu důvěřuje, obstojí před ním a bude žít.“ <verse eid="GAL 3:11"/><verse number="12" style="v" sid="GAL 3:12"/>Zákon se o víru nestará; tam stojí: „Žít bude ten, kdo bude činit to a to.“ Bez výjimky.<verse eid="GAL 3:12"/></para>
  <para style="p">
    <verse number="13" style="v" sid="GAL 3:13"/>Z této kletby námi nesplněného zákona jsme však vysvobozeni Kristem. On vzal naše přestupky i jejich následky na sebe. Naše prokletí nechal dopadnout na svou hlavu, když umíral na kříži, neboť je napsáno, že „proklet je každý, kdo visí na dřevě“. <verse eid="GAL 3:13"/><verse number="14" style="v" sid="GAL 3:14"/>A díky jemu mohou všichni lidé bez rozdílu dostat stejné požehnání jako Abraham a všichni mohou natáhnout ruku víry po slíbeném Božím Duchu.<verse eid="GAL 3:14"/></para>
  <para style="s1">Zákon a Boží slib</para>
  <para style="p">
    <verse number="15" style="v" sid="GAL 3:15"/>Bratři, vždyť sami víte, že když někdo pořídí závěť a náležitě ji potvrdí, nemůže na tom později již nikdo nic změnit. <verse eid="GAL 3:15"/><verse number="16" style="v" sid="GAL 3:16"/>Bůh se zavázal slibem Abrahamovi a jeho potomku. Není zde užito množného čísla, a proto nejde o všechny Abrahamovy potomky – celý židovský národ. Řeč je o potomku, a tím je míněn Kristus. <verse eid="GAL 3:16"/><verse number="17" style="v" sid="GAL 3:17"/>Chci tím říci toto: Bůh dal Abrahamovi závazný slib. Ten nemohl být zrušen zákonem, který přišel o čtyři sta třicet let později. <verse eid="GAL 3:17"/><verse number="18" style="v" sid="GAL 3:18"/>Kdyby nás totiž mohlo od věčné smrti zachránit přesné dodržování zákona, nemusel Bůh Abrahamovi nic slibovat. On to však udělal.<verse eid="GAL 3:18"/></para>
  <para style="p">
    <verse number="19" style="v" sid="GAL 3:19"/>K čemu bylo tedy zapotřebí ještě zákonů? Jen k tomu, aby nám Bůh ukázal, jak jsme od něj vzdáleni. A jen do té doby, než přijde ten ohlášený potomek, Kristus, jehož se týkal onen Boží závazek. <verse eid="GAL 3:19"/><verse number="20" style="v" sid="GAL 3:20"/>(Ještě jeden rozdíl: Zákon vydal Bůh lidem Mojžíšovým prostřednictvím a tomu je poslal po andělovi; smlouvu s Abrahamem však uzavřel osobně, bez prostředníků.)<verse eid="GAL 3:20"/></para>
  <para style="p">
    <verse number="21-23" style="v" sid="GAL 3:21-23"/>Znamená to snad, že Boží sliby a Boží zákony jsou navzájem v rozporu? Ovšem že nikoliv! Kdyby byl zákon stačil zachránit člověka z moci zla (a podle Písma jsme všichni v jeho područí), nenabízel by Bůh jiné východisko – víru v Ježíše Krista. <verse eid="GAL 3:21-23"/><verse number="24" style="v" sid="GAL 3:24"/>Zákon byl naším vychovatelem. Vzdělával nás a vedl ke Kristu, abychom v něj uvěřili, přijali ho za svého Spasitele a tak byli před Bohem ospravedlněni.<verse eid="GAL 3:24"/></para>
  <para style="s1">Vírou se stáváme Božími dětmi</para>
  <para style="p">
    <verse number="25-26" style="v" sid="GAL 3:25-26"/>Ale nyní, po příchodu Kristově, již nejsme svěřeni tomuto vychovateli, protože jsme se stali Božími dětmi. <verse eid="GAL 3:25-26"/><verse number="27" style="v" sid="GAL 3:27"/>Všichni, kteří křtem vyznali svou víru v Krista, jsou s ním úzce spojeni. <verse eid="GAL 3:27"/><verse number="28" style="v" sid="GAL 3:28"/>Není už rozdílu mezi židem a pohanským Řekem, otrokem a pánem, mužem a ženou; všichni jsme si v Kristu rovni. <verse eid="GAL 3:28"/><verse number="29" style="v" sid="GAL 3:29"/>Jsme s ním zajedno. V tomto smyslu jste tedy i vy potomky Abrahamovými a všechny Boží sliby dané Abrahamovi smíte vztahovat i na sebe.<verse eid="GAL 3:29"/></para>
  <chapter eid="GAL 3"/>
  <chapter number="4" style="c" sid="GAL 4"/>
  <para style="s1">Nedospělý dědic je podřízen poručníkovi, dospělý se svobodně rozhoduje</para>
  <para style="p">
    <verse number="1" style="v" sid="GAL 4:1"/>I s dědictvím je to ovšem tak, že dokud dědic nedosáhne zletilosti, neliší se jeho postavení od postavení sluhy, ač mu náleží celý otcův majetek. <verse eid="GAL 4:1"/><verse number="2" style="v" sid="GAL 4:2"/>Musí poslouchat svého poručníka, dokud neuplyne zákonná doba. <verse eid="GAL 4:2"/><verse number="3" style="v" sid="GAL 4:3"/>V takovém postavení jsme se nacházeli před Kristovým příchodem. Byli jsme vázáni běžnými zákony a zvyklostmi. <verse eid="GAL 4:3"/><verse number="4" style="v" sid="GAL 4:4"/>Ale když nadešel čas určený Bohem, poslal Bůh svého Syna. Narodil se z ženy a byl podřízen zákonu. Proč? <verse eid="GAL 4:4"/><verse number="5" style="v" sid="GAL 4:5"/>Musel se postavit na místo nás, kteří jsme propadli před zákonem, aby nás, odsouzence k smrti, vrátil do svobodné Boží rodiny. <verse eid="GAL 4:5"/><verse number="6" style="v" sid="GAL 4:6"/>A protože jsme adoptováni za Boží děti, dal nám Bůh i stejné smýšlení a cítění, jaké měl Kristus, takže smíme stejně jako on nazývat Boha svým Otcem. <verse eid="GAL 4:6"/><verse number="7" style="v" sid="GAL 4:7"/>Nejsme už otroky, jsme Božími dětmi a vše, co patří Bohu, je i naše, protože tak to on sám rozhodl.<verse eid="GAL 4:7"/></para>
  <para style="p">
    <verse number="8" style="v" sid="GAL 4:8"/>Dokud jste Boha neznali, sloužili jste bohům, které jste si sami vymysleli. <verse eid="GAL 4:8"/><verse number="9" style="v" sid="GAL 4:9"/>Ale teď, když jste Boha nalezli, nebo spíše když on nalezl vás, chcete se zase vracet k tomu ubohému, bezcennému náboženství záslužných skutků? <verse eid="GAL 4:9"/><verse number="10" style="v" sid="GAL 4:10"/>Váš život by se měl znovu točit jen kolem seznamu zákazů a příkazů? <verse eid="GAL 4:10"/><verse number="11" style="v" sid="GAL 4:11"/>Bojím se o vás. Jako by všechno úsilí, které jsem vám věnoval, bylo nadarmo.<verse eid="GAL 4:11"/></para>
  <para style="s1">Rozdílné názory rozbíjejí přátelství</para>
  <para style="p">
    <verse number="12" style="v" sid="GAL 4:12"/>Bratři, vroucně vás prosím, vžijte se trochu do mého postavení, jako jsem se já snažil vcítit do vašeho! Kdysi jsme si přece rozuměli docela dobře. <verse eid="GAL 4:12"/><verse number="13" style="v" sid="GAL 4:13"/>Nijak vám nevadila má tělesná slabost, když jsem k vám poprvé mluvil o Kristu. <verse eid="GAL 4:13"/><verse number="14" style="v" sid="GAL 4:14"/>Nedali jste najevo pohrdání ani nelibost nad mou ubohou tělesnou schránkou; naopak, přijali jste mne jako skutečného posla od Boha, jako samého Ježíše Krista. <verse eid="GAL 4:14"/><verse number="15" style="v" sid="GAL 4:15"/>Kam se podělo všechno vaše nadšení, které nás tak sbližovalo? Vždyť jste byli ochotní dát mi vlastní oči, kdyby mi to pomohlo. <verse eid="GAL 4:15"/><verse number="16" style="v" sid="GAL 4:16"/>A teď jen proto, že vám říkám pravdu, má mezi námi vzniknout nepřátelství?<verse eid="GAL 4:16"/></para>
  <para style="p">
    <verse number="17" style="v" sid="GAL 4:17"/>Ti falešní učitelé, kteří se tak horlivě ucházejí o vaši přízeň, nemyslí to s vámi dobře; chtějí nás rozdělit a strhnout vás na svou stranu. <verse eid="GAL 4:17"/><verse number="18" style="v" sid="GAL 4:18"/>Horlivost je chvályhodná, ale musí usilovat o dobrou věc, a to nejen po tu chvíli, kdy jsem u vás. <verse eid="GAL 4:18"/><verse number="19" style="v" sid="GAL 4:19"/>Moje děti, znovu pro vás trpím jako matka při porodu. Vždyť jde o to, aby na vás bylo vidět, že se podobáte Kristu. <verse eid="GAL 4:19"/><verse number="20" style="v" sid="GAL 4:20"/>Tak bych si přál být teď mezi vámi a promluvil k vám osobně. Opravdu už nevím, co s vámi mám dělat.<verse eid="GAL 4:20"/></para>
  <para style="s1">Abrahamův příběh k našemu poučení</para>
  <para style="p">
    <verse number="21" style="v" sid="GAL 4:21"/>Poslyšte vy, kteří vyžadujete poslušnost židovským předpisům: Proč si pořádně nepřečtete Bibli? <verse eid="GAL 4:21"/><verse number="22" style="v" sid="GAL 4:22"/>Dočetli byste se tam, že Abraham měl dva syny, jednoho se svou manželkou, ale jednoho ještě předtím se svou otrokyní, což tehdy nebylo nic neobvyklého. <verse eid="GAL 4:22"/><verse number="23-24" style="v" sid="GAL 4:23-24"/>Ten prvý, syn otrokyně, se narodil jen proto, že si to muž a žena přáli. Narození druhého bylo navíc darem od Boha a naplněním jeho slibu. Můžeme to použít jako obraz: ty dvě ženy představují dva odlišné vztahy k Bohu. <verse eid="GAL 4:23-24"/><verse number="25" style="v" sid="GAL 4:25"/>Otrokyně Hagar odkazuje ke smlouvě uzavřené mezi Bohem a lidmi na hoře Sínaji. To odpovídá židovskému přístupu k Bohu. Tam je člověk otrokem předpisů a zákonů. <verse eid="GAL 4:25"/><verse number="26" style="v" sid="GAL 4:26"/>Abrahamova manželka Sára je obrazem Kristovy církve, a to je naše matka. <verse eid="GAL 4:26"/><verse number="27" style="v" sid="GAL 4:27"/>O ní prorokoval Izajáš:</para>
  <para style="q1" vid="GAL 4:27">„Raduj se neplodná, která nemáš děti,</para>
  <para style="q2" vid="GAL 4:27">jásej ty, kterás nepoznala,</para>
  <para style="q1" vid="GAL 4:27">co je to být matkou!</para>
  <para style="q2" vid="GAL 4:27">Mnoho potomků dá Bůh tobě,</para>
  <para style="q1" vid="GAL 4:27">ponížené a opovržené,</para>
  <para style="q2" vid="GAL 4:27">víc než otrokyni,</para>
  <para style="q1" vid="GAL 4:27">která má tvého muže.“<verse eid="GAL 4:27"/></para>
  <para style="p">
    <verse number="28" style="v" sid="GAL 4:28"/>Ti zaslíbení potomci, to jste vy, bratři, vám platí slib, kterým Bůh požehnal Izákovi. <verse eid="GAL 4:28"/><verse number="29" style="v" sid="GAL 4:29"/>Ale už tenkrát pronásledoval syn narozený z otrokyně toho druhého, který svůj život dostal od Boha. A tak je tomu i dnes. <verse eid="GAL 4:29"/><verse number="30" style="v" sid="GAL 4:30"/>Co však čteme v Bibli? „Vyžeň otrokyni i jejího syna. Syn otrokyně nebude dědit se synem manželky.“ <verse eid="GAL 4:30"/><verse number="31" style="v" sid="GAL 4:31"/>Bratři, my nejsme syny otrokyně, my jsme svobodní.<verse eid="GAL 4:31"/></para>
  <chapter eid="GAL 4"/>
  <chapter number="5" style="c" sid="GAL 5"/>
  <para style="s1">Svobodu od Boha musíme střežit</para>
  <para style="p">
    <verse number="1" style="v" sid="GAL 5:1"/>Naši svobodu nám vydobyl Kristus, nedejme si ji nikým vzít! <verse eid="GAL 5:1"/><verse number="2" style="v" sid="GAL 5:2"/>Poslyšte, co vám říkám, je to vážná věc: dáváte-li se obřezat po židovském způsobu, není vám Kristus nic platný. <verse eid="GAL 5:2"/><verse number="3" style="v" sid="GAL 5:3"/>Znovu opakuji: kdo chce dosáhnout Boží přízně tímto způsobem, je povinen dodržovat židovský zákon do posledního puntíku, jinak je ztracen. <verse eid="GAL 5:3"/><verse number="4" style="v" sid="GAL 5:4"/>Kdo se chce dovolávat svých skutků, nemůže se už dovolávat Krista ani Boží milosti. <verse eid="GAL 5:4"/><verse number="5-6" style="v" sid="GAL 5:5-6"/>Ale my smíme v Božím Duchu spoléhat na to, že Kristova smrt smazala naše provinění a smířila nás s Bohem. Obřízka a ostatní židovské obřady nám už nemusí dělat těžkou hlavu, protože vše záleží jen na víře, projevující se láskou.<verse eid="GAL 5:5-6"/></para>
  <para style="p">
    <verse number="7" style="v" sid="GAL 5:7"/>Vedli jste si docela dobře! Kdo vás to tak zmátl, že jste upustili od cesty za pravdou? <verse eid="GAL 5:7"/><verse number="8" style="v" sid="GAL 5:8"/>Ten rozhodně nemá nic společného s Bohem, který vás povolal ke svobodě. <verse eid="GAL 5:8"/><verse number="9" style="v" sid="GAL 5:9"/>Dejte si pozor, nepatrná nákaza může přerůst ve zhoubnou epidemii. <verse eid="GAL 5:9"/><verse number="10" style="v" sid="GAL 5:10"/>Pořád však doufám, že pochopíte, která cesta je správná. Ale ten, kdo vám káže takové bludy, bude se z toho zodpovídat, ať je to kdokoliv.<verse eid="GAL 5:10"/></para>
  <para style="p">
    <verse number="11-12" style="v" sid="GAL 5:11-12"/>Jestli si snad myslíte, že já sám jsem zastáncem obřízky, tak mi řekněte, proč mě židé s takovou nenávistí pronásledují. Kdyby to tak bylo, měli by se mnou být docela spokojeni a Kristův kříž by je nemusel tolik urážet. Obřízku však nezastávám a těm, kdo na ní trvají, říkám: Proč jenom obřízku, proč ne přímo kastraci podle pohanského vzoru?<verse eid="GAL 5:11-12"/></para>
  <para style="s1">Pravá svoboda vede k lásce</para>
  <para style="p">
    <verse number="13" style="v" sid="GAL 5:13"/>Bůh vás povolal ke svobodě. Nezneužívejte ji však k prosazování vlastních zájmů. Naopak, v lásce si navzájem pomáhejte. <verse eid="GAL 5:13"/><verse number="14" style="v" sid="GAL 5:14"/>Vždyť celý zákon se dá shrnout do jediné věty: Měj rád svého bližního jako sám sebe. <verse eid="GAL 5:14"/><verse number="15" style="v" sid="GAL 5:15"/>Jestliže se místo toho jen koušete a žerete, dejte pozor, abyste se navzájem nesežrali.<verse eid="GAL 5:15"/></para>
  <para style="p">
    <verse number="16" style="v" sid="GAL 5:16"/>Chci tím říci: Jednejte podle rady Božího Ducha, pak si vás nepodmaní vaše sobecké touhy. <verse eid="GAL 5:16"/><verse number="17" style="v" sid="GAL 5:17"/>Přirozená lidská vůle se vzpírá Božímu Duchu a Boží Duch se nemůže shodnout s naším sobeckým chtěním. Tyto dvě síly svádějí nepřetržitý boj o vládu nad námi a my podléháme buď jedné, nebo druhé z nich. <verse eid="GAL 5:17"/><verse number="18" style="v" sid="GAL 5:18"/>Když se však dáte řídit Božím Duchem, je i podle Božího zákona všechno v pořádku.<verse eid="GAL 5:18"/></para>
  <para style="p">
    <verse number="19" style="v" sid="GAL 5:19"/>Kdo se nechává vláčet svými přirozenými sklony, to se snadno pozná: najdete u něj necudnost, pohlavní nevázanost, <verse eid="GAL 5:19"/><verse number="20" style="v" sid="GAL 5:20"/>modlářství, pověrčivost, nenávist, bojovnost, žárlivost, hněvivost, kariérismus, škarohlídství, nadržování, <verse eid="GAL 5:20"/><verse number="21" style="v" sid="GAL 5:21"/>závist, neúctu k životu, opilství, hýření a podobné nectnosti. Už jsem to jednou řekl a opakuji znovu: takoví lidé do Božího království nevstoupí. <verse eid="GAL 5:21"/><verse number="22" style="v" sid="GAL 5:22"/>Kdo však žije podle Božího Ducha, v jeho srdci se rodí láska, radost, pokoj, trpělivost, přívětivost, laskavost, důvěra, <verse eid="GAL 5:22"/><verse number="23" style="v" sid="GAL 5:23"/>pokora a sebeovládání. Takový člověk se nemusí bát žádného zákona. <verse eid="GAL 5:23"/><verse number="24" style="v" sid="GAL 5:24"/>Vždyť ten, kdo náleží Kristu, nechal sám sebe a všechny své vášně a hříšné sklony zemřít s ním na kříži.<verse eid="GAL 5:24"/></para>
  <para style="p">
    <verse number="25" style="v" sid="GAL 5:25"/>Jestliže jste tedy vládu nad svým životem odevzdali Božímu Duchu, jednejte podle něho. <verse eid="GAL 5:25"/><verse number="26" style="v" sid="GAL 5:26"/>Se ctižádostí, nadřazeností a závistí jednou provždy skoncujte.<verse eid="GAL 5:26"/></para>
  <chapter eid="GAL 5"/>
  <chapter number="6" style="c" sid="GAL 6"/>
  <para style="s1">Podpírejme jeden druhého – jako Kristus podpírá nás</para>
  <para style="p">
    <verse number="1" style="v" sid="GAL 6:1"/>Bratři, když už se někomu stane, že klopýtne a dopustí se něčeho nesprávného, snažte se vy, kteří jste duchovně na výši, podat mu pomocnou ruku bez vší povýšenosti; nezapomeňte, že zítra se vám může přihodit totéž. <verse eid="GAL 6:1"/><verse number="2" style="v" sid="GAL 6:2"/>Berte na sebe trampoty druhých, jako to za nás udělal Kristus. <verse eid="GAL 6:2"/><verse number="3" style="v" sid="GAL 6:3"/>Kdo si o sobě myslí, já jsem „pan Někdo“, klame sám sebe; takový je u Boha jen velká nula. <verse eid="GAL 6:3"/><verse number="4" style="v" sid="GAL 6:4"/>Každý se kriticky podívej sám na sebe. Objevíš-li u sebe nějaké přednosti, nech si to pro sebe a nevytahuj se nad druhé. <verse eid="GAL 6:4"/><verse number="5" style="v" sid="GAL 6:5"/>Nakonec stejně každý bude před Bohem zodpovídat za svoje činy.<verse eid="GAL 6:5"/></para>
  <para style="s1">Zákon setby a žně platí</para>
  <para style="p">
    <verse number="6" style="v" sid="GAL 6:6"/>Těm, kteří vás obdarovávají bohatstvím Božího slova, ochotně oplácejte ze všeho, co máte. <verse eid="GAL 6:6"/><verse number="7" style="v" sid="GAL 6:7"/>A nemylte se: s Bohem nejsou žerty. Co zasejete, to taky sklidíte. <verse eid="GAL 6:7"/><verse number="8" style="v" sid="GAL 6:8"/>Kdo staví na svých vlastních schopnostech, spěje do záhuby, protože myslí jenom na sebe. Kdo však jedná tak, jak chce Bůh, sklidí od něj věčný život. <verse eid="GAL 6:8"/><verse number="9" style="v" sid="GAL 6:9"/>Proto vytrvejme v dobré setbě; jen ten, kdo vydrží, dočká se sklizně. <verse eid="GAL 6:9"/><verse number="10" style="v" sid="GAL 6:10"/>A tak dokud máme příležitost, prokazujme lásku všem lidem, především těm, s nimiž jsme spojeni vírou.<verse eid="GAL 6:10"/></para>
  <para style="s1">Pavlovo závěrečné varování</para>
  <para style="p">
    <verse number="11" style="v" sid="GAL 6:11"/>Závěrem vám píšu vlastní rukou; to poznáte podle mého velkého písma.<verse eid="GAL 6:11"/></para>
  <para style="p">
    <verse number="12" style="v" sid="GAL 6:12"/>Těm, kteří vám vnucují obřízku, jde jenom o to, aby se vyhnuli šikanování kvůli nepopulárnímu Kristovu kříži. <verse eid="GAL 6:12"/><verse number="13" style="v" sid="GAL 6:13"/>Oni sami však, i když jsou obřezáni, zákon nedodržují. Vaše obřízka má sloužit jenom jejich vlastní reklamě: Získali jsme tolik a tolik nových členů. <verse eid="GAL 6:13"/><verse number="14" style="v" sid="GAL 6:14"/>Mně je taková reklama cizí. Nechci se dovolávat ničeho jiného než Kristova kříže. Na něm zemřel svět pro mne a já pro svět. <verse eid="GAL 6:14"/><verse number="15" style="v" sid="GAL 6:15"/>Být obřezán neznamená nic, stejně jako nebýt obřezán. To jediné, na čem záleží, je být „novým stvořením“.<verse eid="GAL 6:15"/></para>
  <para style="p">
    <verse number="16" style="v" sid="GAL 6:16"/>Boží pokoj a milosrdenství ať provází všechny, kdo se tímto zlatým pravidlem řídí, a vůbec všechny, kdo Bohu náleží. <verse eid="GAL 6:16"/><verse number="17" style="v" sid="GAL 6:17"/>A ať už mi nikdo nemluví o nějakém tělesném „odznaku vyvolení“. S Kristem jsem spojen utrpením, o tom svědčí jizvy na mém těle.<verse eid="GAL 6:17"/></para>
  <para style="p">
    <verse number="18" style="v" sid="GAL 6:18"/>Ať milost našeho Pána, Ježíše Krista, zůstává se všemi vámi.</para>
  <para style="cls" vid="GAL 6:18">Váš Pavel<verse eid="GAL 6:18"/></para>
  <chapter eid="GAL 6"/>
</usx>
