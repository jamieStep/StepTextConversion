<?xml version="1.0" encoding="UTF-8"?>
<usx version="3.0">
  <book code="1JN" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">1. Janův</para>
  <para style="toc1">První list Janův</para>
  <para style="toc2">1. Janův</para>
  <para style="toc3">1J</para>
  <para style="mt2">První list</para>
  <para style="mt1">Janův</para>
  <chapter number="1" style="c" sid="1JN 1"/>
  <para style="s1">Slovo života</para>
  <para style="p">
    <verse number="1" style="v" sid="1JN 1:1"/>Přinášíme a dosvědčujeme vám zvěst o tom, co bylo od počátku: o Ježíši, který je živé slovo – viditelný projev Otcova věčného života. <verse eid="1JN 1:1"/><verse number="2" style="v" sid="1JN 1:2"/>Slyšeli jsme ho, viděli jsme ho, sledovali jsme ho, dotýkali jsme se ho. <verse eid="1JN 1:2"/><verse number="3-4" style="v" sid="1JN 1:3-4"/>Podáváme vám o něm zprávu, abyste se s námi sjednotili, jako jsme my zajedno s Otcem a s jeho Synem Ježíšem Kristem, aby se tím naše radost vzájemně znásobila.<verse eid="1JN 1:3-4"/></para>
  <para style="s1">Život ve světle</para>
  <para style="p">
    <verse number="5" style="v" sid="1JN 1:5"/>Předáváme vám poselství, které jsme přijali od Krista: Bůh je světlo a není v něm žádná tma. <verse eid="1JN 1:5"/><verse number="6" style="v" sid="1JN 1:6"/>Tvrdíme-li, že máme k Bohu dobrý vztah, a přesto setrváváme ve tmě, lžeme a náš život je nepravdivý. <verse eid="1JN 1:6"/><verse number="7" style="v" sid="1JN 1:7"/>Žijeme-li však stále ve světle Boží přítomnosti, krev Ježíše Krista, jeho Syna, nás očišťuje od každého hříchu a nic neruší náš vzájemný vztah.<verse eid="1JN 1:7"/></para>
  <para style="p">
    <verse number="8" style="v" sid="1JN 1:8"/>Tvrdíme-li, že nehřešíme, pak klameme sami sebe a nechceme si připustit pravdu. <verse eid="1JN 1:8"/><verse number="9" style="v" sid="1JN 1:9"/>Jestliže však své hříchy vyznáváme, smíme se spolehnout na Boží sliby, že nás očišťuje od každé špinavosti a promíjí nám každé selhání. <verse eid="1JN 1:9"/><verse number="10" style="v" sid="1JN 1:10"/>Říkáme-li, že nic špatného neděláme, obviňujeme Boha ze lži a vůbec ho nechápeme.<verse eid="1JN 1:10"/></para>
  <chapter eid="1JN 1"/>
  <chapter number="2" style="c" sid="1JN 2"/>
  <para style="p">
    <verse number="1" style="v" sid="1JN 2:1"/>Přátelé, chci vám zdůraznit, abyste nezůstávali v hříchu. Jestliže však někdo zhřeší, má u Boha Obhájce – Ježíše Krista. <verse eid="1JN 2:1"/><verse number="2" style="v" sid="1JN 2:2"/>On, jediný bez hříchu, byl potrestán na našem místě, a proto viny naše i celého světa mohou být odpuštěny. <verse eid="1JN 2:2"/><verse number="3" style="v" sid="1JN 2:3"/>Jestliže dbáme na to, co nám ukládá, můžeme si být jisti, že ho známe. <verse eid="1JN 2:3"/><verse number="4" style="v" sid="1JN 2:4"/>Neprávem se k němu hlásí, kdo se mu nepodřizuje. <verse eid="1JN 2:4"/><verse number="5" style="v" sid="1JN 2:5"/>V tom, kdo se řídí jeho slovem, se uskutečňuje Boží záměr. Poslušnost je dokladem naší sounáležitosti s ním. <verse eid="1JN 2:5"/><verse number="6" style="v" sid="1JN 2:6"/>Každý, kdo se k Ježíši přiznává, má žít jako on.<verse eid="1JN 2:6"/></para>
  <para style="p">
    <verse number="7" style="v" sid="1JN 2:7"/>Milí, nepíšu vám nic nového. Již ve Starém zákoně je nám uloženo, abychom milovali. <verse eid="1JN 2:7"/><verse number="8" style="v" sid="1JN 2:8"/>Nové je to, že se tato láska uskutečnila v Kristu. On je to pravé světlo, které rozptyluje temnotu. To se má projevit i na nás: <verse eid="1JN 2:8"/><verse number="9-11" style="v" sid="1JN 2:9-11"/>Kdo nenávidí bližního, tápe ve tmě a neví, kam jde. Kdo miluje bližního, setrvává ve světle a nepřekáží nikomu v cestě.<verse eid="1JN 2:9-11"/></para>
  <para style="q1">
    <verse number="12" style="v" sid="1JN 2:12"/>Děti, poznaly jste Otce a jsou vám pro Ježíše odpuštěny hříchy.<verse eid="1JN 2:12"/></para>
  <para style="q2">
    <verse number="13-14" style="v" sid="1JN 2:13-14"/>Otcové, poznali jste toho,</para>
  <para style="q1" vid="1JN 2:13-14">který byl od počátku.</para>
  <para style="q2" vid="1JN 2:13-14">Mládenci,</para>
  <para style="q1" vid="1JN 2:13-14">jste silní,</para>
  <para style="q2" vid="1JN 2:13-14">působí ve vás Boží slovo,</para>
  <para style="q1" vid="1JN 2:13-14">zvítězili jste nad zlým.<verse eid="1JN 2:13-14"/></para>
  <para style="s1">Nemilujte svět</para>
  <para style="p">
    <verse number="15-16" style="v" sid="1JN 2:15-16"/>Nemilujte svět a to, co jím hýbe. Láska k Bohu a láska ke světu se vylučují. Lidé se nechávají vést svými touhami, chtějí mít, co vidí, a zakládají si na tom, čím jsou a co mají. <verse eid="1JN 2:15-16"/><verse number="17" style="v" sid="1JN 2:17"/>To všechno jednou vezme za své. Ale to, co děláme podle Boží vůle, obstojí věčně.<verse eid="1JN 2:17"/></para>
  <para style="s1">Varování před antikristem</para>
  <para style="p">
    <verse number="18" style="v" sid="1JN 2:18"/>Přátelé, poslední hodina je tu. To znamená, že přijde antikrist. Však už se objevuje jeho předvoj – mnozí odpadlíci od Krista. <verse eid="1JN 2:18"/><verse number="19" style="v" sid="1JN 2:19"/>Vyšli z našeho středu, ale svým odchodem dokázali, že k nám vlastně nikdy nepatřili. Jinak by zůstali.<verse eid="1JN 2:19"/></para>
  <para style="p">
    <verse number="20-22" style="v" sid="1JN 2:20-22"/>Vás však Duch svatý vede spolehlivě. Znáte pravdu a rozpoznáte ji ode lži. Kdo tedy překrucuje pravdu? <verse eid="1JN 2:20-22"/><verse number="23" style="v" sid="1JN 2:23"/>Kdo popírá, že Ježíš Kristus je Boží Syn, Spasitel, se Synem zavrhuje i Otce. Kdo se přiznává k Synu, přiznává se i k Otci. <verse eid="1JN 2:23"/><verse number="24" style="v" sid="1JN 2:24"/>Držte se toho, co jste slýchali od počátku. Setrváte-li v tom, setrváte i v Synu a Otci. <verse eid="1JN 2:24"/><verse number="25" style="v" sid="1JN 2:25"/>A to je to, co nám slíbil – věčný život.<verse eid="1JN 2:25"/></para>
  <para style="p">
    <verse number="26" style="v" sid="1JN 2:26"/>Nyní však dost o těch, kteří vás matou. Není třeba, abych vám to zvlášť zdůvodňoval. <verse eid="1JN 2:26"/><verse number="27" style="v" sid="1JN 2:27"/>Duch Kristův, kterého jste přijali, vás učí rozlišovat mezi pravdou a lží. A v tom se nedejte zviklat.<verse eid="1JN 2:27"/></para>
  <para style="s1">Boží děti</para>
  <para style="p">
    <verse number="28" style="v" sid="1JN 2:28"/>Ano, přátelé, zůstávejte v Kristově Duchu a nemusíte se bát, že budete zahanbeni, až Kristus znovu přijde na tento svět.<verse eid="1JN 2:28"/></para>
  <para style="p">
    <verse number="29" style="v" sid="1JN 2:29"/>Víme, že Bůh je spravedlivý a jenom ten, kdo jedná v jeho Duchu, k němu patří.<verse eid="1JN 2:29"/></para>
  <chapter eid="1JN 2"/>
  <chapter number="3" style="c" sid="1JN 3"/>
  <para style="p">
    <verse number="1" style="v" sid="1JN 3:1"/>Jak nás Otec miluje! Přijal nás za syny a dcery. Lidé nás často nechápou, protože Boha neznají. <verse eid="1JN 3:1"/><verse number="2" style="v" sid="1JN 3:2"/>Už teď jsme jeho děti, ale neumíme si představit, jak nás Bůh ještě přetvoří. To však víme, že až Kristus přijde a my ho uvidíme v celém jeho majestátu, bude v nás dokončena proměna do jeho podoby. <verse eid="1JN 3:2"/><verse number="3" style="v" sid="1JN 3:3"/>Každý, kdo v něj složil tuto naději, vyhýbá se všemu zlu, protože i Kristus je bez poskvrny.<verse eid="1JN 3:3"/></para>
  <para style="p">
    <verse number="4" style="v" sid="1JN 3:4"/>Kdo hřeší, staví se proti Bohu, protože hřích je porušení Božího zákona. <verse eid="1JN 3:4"/><verse number="5" style="v" sid="1JN 3:5"/>Víte, že Boží Syn přišel, aby nás hříchů zbavil. U něho nemá žádný hřích místo. <verse eid="1JN 3:5"/><verse number="6" style="v" sid="1JN 3:6"/>Kdo se Krista drží, ten se hříchu vyhýbá; kdo si s hříchem zahrává, Krista nezná a nerozumí mu.<verse eid="1JN 3:6"/></para>
  <para style="p">
    <verse number="7" style="v" sid="1JN 3:7"/>Děti, nedejte se nikým oklamat. Podle činů se pozná, zda se podobáme Kristu, který žil v souladu s Boží vůlí. <verse eid="1JN 3:7"/><verse number="8" style="v" sid="1JN 3:8"/>Komu se hřích neoškliví, podobá se ďáblu, který se odjakživa staví proti Bohu. Boží Syn přišel proto, aby zrušil ďáblovo dílo. <verse eid="1JN 3:8"/><verse number="9" style="v" sid="1JN 3:9"/>Kdo se stal Božím dítětem, vyhýbá se hříchu, protože v něm působí Bůh. Nemůže setrvávat v hříchu, neboť Bůh a hřích se navzájem vylučují. <verse eid="1JN 3:9"/><verse number="10" style="v" sid="1JN 3:10"/>Podle toho se pozná, ke komu kdo patří: kdo se dopouští bezpráví a nemiluje bratra, nepatří Bohu.<verse eid="1JN 3:10"/></para>
  <para style="s1">Vzájemná láska</para>
  <para style="p">
    <verse number="11" style="v" sid="1JN 3:11"/>Když jste poprvé slyšeli o Kristu, slyšeli jste také: milujte se navzájem. <verse eid="1JN 3:11"/><verse number="12" style="v" sid="1JN 3:12"/>Podívejte se na Kaina. Přiklonil se k ďáblu a skončilo to bratrovraždou. Proč zabil svého bratra? Protože Ábelův příkladný život ho usvědčoval z hříchu. <verse eid="1JN 3:12"/><verse number="13" style="v" sid="1JN 3:13"/>A tak se nedivte, když vás mnozí nenávidí.<verse eid="1JN 3:13"/></para>
  <para style="p">
    <verse number="14" style="v" sid="1JN 3:14"/>Víme, že už nepodléháme vládě smrti, ale vládě života, protože se navzájem milujeme. <verse eid="1JN 3:14"/><verse number="15" style="v" sid="1JN 3:15"/>Kdo nemiluje, zůstává v zajetí smrti. Kdo nenávidí, rozsévá smrt a ztrácí podíl na věčném životě. <verse eid="1JN 3:15"/><verse number="16" style="v" sid="1JN 3:16"/>Pravou lásku nám ukázal Kristus tím, že za nás obětoval život. To nás zavazuje, abychom byli ochotni nasadit za bratra i život.<verse eid="1JN 3:16"/></para>
  <para style="p">
    <verse number="17" style="v" sid="1JN 3:17"/>Kdo má dostatek a nedbá, že jeho bratr je v nouzi, marně tvrdí, že miluje Boha. <verse eid="1JN 3:17"/><verse number="18" style="v" sid="1JN 3:18"/>Nemilujme jenom slovy, ale opravdovými činy. <verse eid="1JN 3:18"/><verse number="19" style="v" sid="1JN 3:19"/>Taková láska nám dá vnitřní jistotu a uspokojí naše svědomí. <verse eid="1JN 3:19"/><verse number="20" style="v" sid="1JN 3:20"/>Ale i při nejlepší snaze jsme odkázáni na Boží pochopení a odpuštění.<verse eid="1JN 3:20"/></para>
  <para style="p">
    <verse number="21" style="v" sid="1JN 3:21"/>Moji drazí, když zachováváme jeho přikázání a děláme, co se mu líbí, svědomí nás neobviňuje <verse eid="1JN 3:21"/><verse number="22" style="v" sid="1JN 3:22"/>a smíme Bohu s důvěrou předkládat své prosby a očekávat, že je splní. <verse eid="1JN 3:22"/><verse number="23" style="v" sid="1JN 3:23"/>A co nám tedy Bůh přikazuje? Abychom věřili, že Ježíš Kristus je Boží Syn, a milovali se navzájem. <verse eid="1JN 3:23"/><verse number="24" style="v" sid="1JN 3:24"/>Kdo se podle toho řídí, je s Bohem zajedno. O této jednotě s Bohem nás ujišťuje Duch svatý.<verse eid="1JN 3:24"/></para>
  <chapter eid="1JN 3"/>
  <chapter number="4" style="c" sid="1JN 4"/>
  <para style="s1">Následování pravdy</para>
  <para style="p">
    <verse number="1" style="v" sid="1JN 4:1"/>Milovaní, nepřijímejte lehkověrně všechno, co zní zbožně, ale napřed si ověřte, zda to pochází od Boha; vždyť kolem nás je mnoho falešných učitelů. <verse eid="1JN 4:1"/><verse number="2" style="v" sid="1JN 4:2"/>Zkušebním kamenem ať vám je, zda vyznávají, že se v Ježíši Kristu Bůh stal člověkem. <verse eid="1JN 4:2"/><verse number="3" style="v" sid="1JN 4:3"/>Kdo tuto skutečnost odmítá, nemluví v Božím jménu. Je na straně Kristova nepřítele, který už ve světě působí.<verse eid="1JN 4:3"/></para>
  <para style="p">
    <verse number="4" style="v" sid="1JN 4:4"/>Děti, váš život pramení z Boha, a proto odoláváte vlivu falešných učitelů. Váš zdroj je mocnější než jejich. <verse eid="1JN 4:4"/><verse number="5" style="v" sid="1JN 4:5"/>Oni jsou pravými dětmi své doby, proto říkají, co lidem vyhovuje a co lidé rádi slyší. <verse eid="1JN 4:5"/><verse number="6" style="v" sid="1JN 4:6"/>My jsme však děti Boží, a kdo to myslí s Bohem vážně, naslouchá nám. Naše svědectví vám pomůže spolehlivě odlišit pravdu od lži.<verse eid="1JN 4:6"/></para>
  <para style="s1">Milování bližních</para>
  <para style="p">
    <verse number="7" style="v" sid="1JN 4:7"/>Přátelé, milujme se navzájem, protože láska pochází z Boha. Kdo rozdává lásku, dokazuje, že Boha zná a je jeho dítětem. <verse eid="1JN 4:7"/><verse number="8" style="v" sid="1JN 4:8"/>Kdo nemiluje, neví o Bohu nic, protože Bůh je láska. <verse eid="1JN 4:8"/><verse number="9" style="v" sid="1JN 4:9"/>Jak velice nás miluje, prokázal Bůh tím, že poslal na zem svého jediného Syna, aby se nám stal zdrojem života. <verse eid="1JN 4:9"/><verse number="10" style="v" sid="1JN 4:10"/>Na počátku tedy stojí Boží láska a oběť, tam se rodí naše láska k Bohu.<verse eid="1JN 4:10"/></para>
  <para style="p">
    <verse number="11" style="v" sid="1JN 4:11"/>Jestliže nás Bůh tak miluje, zavazuje to i nás ke vzájemné lásce. <verse eid="1JN 4:11"/><verse number="12" style="v" sid="1JN 4:12"/>Boha sice nevidíme, ale když se navzájem milujeme, působí mezi námi a jeho láska v nás nabývá přesvědčivosti.<verse eid="1JN 4:12"/></para>
  <para style="p">
    <verse number="13" style="v" sid="1JN 4:13"/>Jenom Duch svatý nás může ujistit, že máme k Bohu pravý vztah. <verse eid="1JN 4:13"/><verse number="14" style="v" sid="1JN 4:14"/>Viděli jsme a dosvědčujeme, že Otec poslal Syna, aby zachránil svět. <verse eid="1JN 4:14"/><verse number="15" style="v" sid="1JN 4:15"/>Kdo vyznává, že Ježíš je Boží Syn, otevřel se Božímu působení a je s ním zajedno. <verse eid="1JN 4:15"/><verse number="16" style="v" sid="1JN 4:16"/>Známe Boží lásku a spoléháme na ni. Bůh je láska a ten, kdo miluje, zůstává s Bohem v živém spojení. <verse eid="1JN 4:16"/><verse number="17" style="v" sid="1JN 4:17"/>Boží láska nám dává jistotu, že se nemusíme bát jeho soudu, protože se snažíme uvádět do života jeho lásku. <verse eid="1JN 4:17"/><verse number="18" style="v" sid="1JN 4:18"/>Kde je láska, mizí strach; naše jednání je teprve tehdy ryzí, když nevyplývá ze strachu před trestem, ale z lásky. <verse eid="1JN 4:18"/><verse number="19" style="v" sid="1JN 4:19"/>Naše láska pramení z Boží lásky.<verse eid="1JN 4:19"/></para>
  <para style="p">
    <verse number="20" style="v" sid="1JN 4:20"/>Kdo staví na odiv svou lásku k Bohu a nenávidí bratra, klame druhé i sebe. Když nemiluje bratra, kterého má před očima, jak může milovat Boha, kterého nevidí? <verse eid="1JN 4:20"/><verse number="21" style="v" sid="1JN 4:21"/>Kristus nám řekl jednoznačně: Miluješ-li Boha, miluj bratra.<verse eid="1JN 4:21"/></para>
  <chapter eid="1JN 4"/>
  <chapter number="5" style="c" sid="1JN 5"/>
  <para style="s1">Víra v Božího Syna</para>
  <para style="p">
    <verse number="1" style="v" sid="1JN 5:1"/>Kdo věří, že Ježíš je Spasitel, patří do Boží rodiny, a kdo miluje Otce, miluje i jeho děti. <verse eid="1JN 5:1"/><verse number="2-4" style="v" sid="1JN 5:2-4"/>Naše vzájemná láska prozrazuje, jak milujeme a posloucháme Boha.</para>
  <para style="p" vid="1JN 5:2-4">Jeho přikázání nejsou těžká, plníme-li je z lásky. Když posloucháme Boha jako děti, nepodléháme zlu. Vítězství v tomto zápase nám přináší víra v Ježíše Krista jako Božího Syna. Bez ní nemáme naději.<verse eid="1JN 5:2-4"/></para>
  <para style="p">
    <verse number="5-6" style="v" sid="1JN 5:5-6"/>K víře, že jsme zachráněni, nás opravňují tři skutečnosti: to, že se dal Ježíš pokřtít, jako by byl hříšník; to, že místo nás zemřel na kříži jako zločinec; a to, že jsme obdrželi Ducha svatého, který nám to potvrzuje. <verse eid="1JN 5:5-6"/><verse number="7" style="v" sid="1JN 5:7"/>Máme tedy tři svědky: <verse eid="1JN 5:7"/><verse number="8" style="v" sid="1JN 5:8"/>Ducha svatého, vodu a krev, a ti tři svědčí shodně.<verse eid="1JN 5:8"/></para>
  <para style="p">
    <verse number="9" style="v" sid="1JN 5:9"/>Přijímáme-li svědectví lidí, proč nevěřit tomu, co o svém Synu říká Bůh? <verse eid="1JN 5:9"/><verse number="10-12" style="v" sid="1JN 5:10-12"/>Kdo tedy věří v Ježíše jako v Božího Syna, dává Bohu za pravdu. Kdo Bohu nevěří, dělá z něho lháře, protože odmítá svědectví Otce o Synu. Kdo přijímá toto svědectví, stojí na prahu věčného života. Dveře nám otevřel Boží Syn. Bez něho se dovnitř nedostaneme.<verse eid="1JN 5:10-12"/></para>
  <para style="s1">Závěr</para>
  <para style="p">
    <verse number="13" style="v" sid="1JN 5:13"/>To je smysl mého dopisu, abyste měli jistotu, že věříte-li v Božího Syna, máte věčný život.<verse eid="1JN 5:13"/></para>
  <para style="p">
    <verse number="14-15" style="v" sid="1JN 5:14-15"/>Můžeme si však být jisti i tím, že už dnes nás slyší, když o něco prosíme v souladu s jeho vůlí. A nejen slyší, ale dává nám to, oč ho prosíme.<verse eid="1JN 5:14-15"/></para>
  <para style="p">
    <verse number="16" style="v" sid="1JN 5:16"/>Vidíte-li, že bratr hřeší, proste za něj, aby neztratil život. Ale nemyslete si, že modlitbami zachráníte člověka, který se zatvrdil a odmítá činit pokání. <verse eid="1JN 5:16"/><verse number="17" style="v" sid="1JN 5:17"/>Každá neposlušnost je hřích, ale hřích bez pokání vede k smrti. <verse eid="1JN 5:17"/><verse number="18" style="v" sid="1JN 5:18"/>Víme, že kdo je skutečně Boží dítě, nehřeší, protože ho Boží Syn chrání a ten zlý na něho nemá právo. <verse eid="1JN 5:18"/><verse number="19" style="v" sid="1JN 5:19"/>Jenom pod Boží mocí jsme v bezpečí, všude jinde jsme vydáni zlému napospas.<verse eid="1JN 5:19"/></para>
  <para style="p">
    <verse number="20" style="v" sid="1JN 5:20"/>Boží Syn, Ježíš Kristus, přišel, abychom v něm poznali zachránce a přimkli se k němu. On je pravý Bůh a dárce věčného života. <verse eid="1JN 5:20"/><verse number="21" style="v" sid="1JN 5:21"/>A proto si ho nedejte nikým a ničím zastínit.<verse eid="1JN 5:21"/></para>
  <chapter eid="1JN 5"/>
</usx>
