<?xml version="1.0" encoding="UTF-8"?>
<usx version="3.0">
  <book code="EPH" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">Efezským</para>
  <para style="toc1">List Efezským</para>
  <para style="toc2">Efezským</para>
  <para style="toc3">Ef</para>
  <para style="mt2">List</para>
  <para style="mt1">Efezským</para>
  <chapter number="1" style="c" sid="EPH 1"/>
  <para style="s1">Jednota v Kristu</para>
  <para style="p">
    <verse number="1-3" style="v" sid="EPH 1:1-3"/>Píšu vám jako Bohem ustanovený apoštol Ježíše Krista. Přeji vám Boží milost a pokoj a chválím Boha za všechno požehnání, kterým nás obdařil z toho důvodu, že náležíme Kristu.<verse eid="EPH 1:1-3"/></para>
  <para style="p">
    <verse number="4" style="v" sid="EPH 1:4"/>Už dávno před stvořením světa rozhodl se Bůh získat si nás prostřednictvím Kristovým, aby z nás učinil své děti a přiznal nám svou dokonalost.<verse eid="EPH 1:4"/></para>
  <para style="s1">Jen ve spojení s Kristem patříme Bohu</para>
  <para style="p">
    <verse number="5-7" style="v" sid="EPH 1:5-7"/>Dík Bohu za jeho nekonečnou laskavost, kterou nám prokázal v osobě Ježíšově! Jeho milost k nám je tak nesmírná, že nám pro jeho oběť odpustil všechno zlé a zachránil nás od jisté smrti. <verse eid="EPH 1:5-7"/><verse number="8-9" style="v" sid="EPH 1:8-9"/>Ve své moudrosti a prozíravosti nám odhalil svůj velkorysý záměr, který po staletí zůstával lidem ukryt, že totiž ve stanovenou dobu pošle svého Syna, aby nás ze všech stran, živé i mrtvé shromáždil navždy k sobě. <verse eid="EPH 1:8-9"/><verse number="10" style="v" sid="EPH 1:10"/>A tak nás, přesně podle svého rozhodnutí, učinil svým majetkem, abychom ho chválili a oslavovali, kdo jsme svou naději upnuli ke Kristu. <verse eid="EPH 1:10"/><verse number="11-12" style="v" sid="EPH 1:11-12"/>Vždyť Kristovou zásluhou jste do tohoto záměru byli zahrnuti i vy, když jste uslyšeli jeho poselství a uvěřili. <verse eid="EPH 1:11-12"/><verse number="13" style="v" sid="EPH 1:13"/>Na důkaz toho vás Bůh poznamenal svou pečetí, totiž Duchem svatým, který byl dávno zaslíben. Jeho přítomnost v nás je zárukou, že Bůh nám skutečně dá všechno, co slíbil. <verse eid="EPH 1:13"/><verse number="14" style="v" sid="EPH 1:14"/>Je to i jakási pečeť, že jsme jeho vlastnictvím a že nás vezme k sobě. Což je možné nechválit a neoslavovat ho za to?<verse eid="EPH 1:14"/></para>
  <para style="s1">Pavlova prosba za věřící v Efezu</para>
  <para style="p">
    <verse number="15" style="v" sid="EPH 1:15"/>Proto také od chvíle, kdy jsem uslyšel o vaší důvěře ke Kristu a o vaší lásce ke všem jeho vyznavačům, <verse eid="EPH 1:15"/><verse number="16" style="v" sid="EPH 1:16"/>nepřestal jsem nikdy za vás Bohu děkovat ve svých modlitbách. <verse eid="EPH 1:16"/><verse number="17" style="v" sid="EPH 1:17"/>Prosím ho, aby vám dal plné a jasné pochopení Kristova významu a dosahu jeho díla pro nás. <verse eid="EPH 1:17"/><verse number="18" style="v" sid="EPH 1:18"/>Modlím se, aby ve vašem srdci zazářil odlesk slavné budoucnosti, k níž jsme pozváni, abyste si uvědomili, jak fantastického bohatství se stáváte plnoprávnými spolupodílníky. <verse eid="EPH 1:18"/><verse number="19-21" style="v" sid="EPH 1:19-21"/>Vždyť vše, co patří Bohu, je i vaše! A prosím i o to, abyste se přesvědčili, jak neuvěřitelně velká je moc, která ve vás působí. Je to táž moc, která vzkřísila Krista z mrtvých a vyzdvihla ho vysoko nad všechny krále a vlády, velitele i diktátory, až na čestné místo po pravici Boží. Jeho sláva nemá obdoby v minulosti ani budoucnosti. <verse eid="EPH 1:19-21"/><verse number="22" style="v" sid="EPH 1:22"/>Všechno je mu podřízeno. On je hlavou církve, <verse eid="EPH 1:22"/><verse number="23" style="v" sid="EPH 1:23"/>církev je jeho tělem, naplněná jím samým, původcem a dárcem všeho.<verse eid="EPH 1:23"/></para>
  <chapter eid="EPH 1"/>
  <chapter number="2" style="c" sid="EPH 2"/>
  <para style="s1">Jako ostatní, a přece ne jako ostatní</para>
  <para style="p">
    <verse number="1" style="v" sid="EPH 2:1"/>I vy jste kdysi byli pod kletbou, navždy odděleni od Boha svými hříchy. <verse eid="EPH 2:1"/><verse number="2" style="v" sid="EPH 2:2"/>Stejně jako všichni ostatní jste podléhali moci nepřátelské Bohu, která se rozprostírá nad světem a dosud je činná v lidech, kteří se Bohu vzpírají. <verse eid="EPH 2:2"/><verse number="3" style="v" sid="EPH 2:3"/>Právě takoví jsme bývali i my. Žili jsme si dle vlastní libosti, pro své vlastní sobecké zájmy a tak jsme propadli Božímu trestu jako všichni ostatní.<verse eid="EPH 2:3"/></para>
  <para style="p">
    <verse number="4" style="v" sid="EPH 2:4"/>Ale Bůh tak nekonečně milosrdný, miloval nás do té míry, <verse eid="EPH 2:4"/><verse number="5" style="v" sid="EPH 2:5"/>že vzkřísil Krista, a tak nás, navždy ztracené pro naše hříchy, obdaroval novým životem. Jen Boží dobrotě máme co děkovat za tuto záchranu! <verse eid="EPH 2:5"/><verse number="6" style="v" sid="EPH 2:6"/>Když vzkřísil Ježíše, vzkřísil s ním i nás, a když ho vyvýšil až do nebe, vyvýšil tam i nás. <verse eid="EPH 2:6"/><verse number="7" style="v" sid="EPH 2:7"/>A teď může komukoliv předložit důkaz své přebohaté dobroty, patrné v tom, co pro nás Kristovým prostřednictvím vykonal.<verse eid="EPH 2:7"/></para>
  <para style="p">
    <verse number="8" style="v" sid="EPH 2:8"/>Je to skutečně milost, že jste zachráněni. Sami k tomu nemůžete přidat nic, než že s důvěrou přijmete, co Bůh pro vás učinil. <verse eid="EPH 2:8"/><verse number="9" style="v" sid="EPH 2:9"/>Na své záchraně nemáte vlastní zásluhy. Je to Boží dar. Sami nemáme nic, s čím bychom se před Bohem mohli pochlubit. <verse eid="EPH 2:9"/><verse number="10" style="v" sid="EPH 2:10"/>On sám z nás udělal to, co jsme, a schopnost k dobrým skutkům jsme rovněž dostali od něho. Proto je od nás samozřejmě právem očekává.<verse eid="EPH 2:10"/></para>
  <para style="s1">Kristova cesta k pokoji</para>
  <para style="p">
    <verse number="11" style="v" sid="EPH 2:11"/>Pomyslete na to, čím jste kdysi byli. Pocházíte z národů, které židé pokládali za bezbožné a nečisté. <verse eid="EPH 2:11"/><verse number="12" style="v" sid="EPH 2:12"/>S Kristem jste neměli nic společného, nevztahovala se na vás žádná zaslíbení daná vyvolenému národu, nebyla pro vás tudíž naděje. Bůh pro vás neexistoval. <verse eid="EPH 2:12"/><verse number="13-14" style="v" sid="EPH 2:13-14"/>Nyní se situace zcela změnila: co pro vás dříve bylo nedosažitelné, to vám Kristovou zásluhou patří stejně, jako byste odjakživa k vyvoleným patřili. <verse eid="EPH 2:13-14"/><verse number="15" style="v" sid="EPH 2:15"/>Kristus spojil to, co bylo nesmiřitelně rozděleno přehradou židovských zákonů, která dělila svět na dva tábory. Kristovou smrtí tato zeď padla a oba tábory, až dosud nepřátelské, byly spojeny v jednu Boží rodinu, v jedno tělo a tak konečně zavládl mír. <verse eid="EPH 2:15"/><verse number="16-18" style="v" sid="EPH 2:16-18"/>Ježíšův kříž obě strany smířil s Bohem, a tak zmizelo i vzájemné nepřátelství. Proto teď máme možnost všichni předstupovat před Boha Otce.<verse eid="EPH 2:16-18"/></para>
  <para style="s1">Co je Boží chrám</para>
  <para style="p">
    <verse number="19" style="v" sid="EPH 2:19"/>Nemusíte se už cítit jako vetřelci a přivandrovalci do Božího domu, jste plnoprávnými členy jeho rodiny. <verse eid="EPH 2:19"/><verse number="20" style="v" sid="EPH 2:20"/>Proroci a apoštolové jsou základem, na němž stojíte; jeho ústředním kamenem je ovšem Kristus. <verse eid="EPH 2:20"/><verse number="21" style="v" sid="EPH 2:21"/>On spojuje všechny své věrné v jeden duchovní chrám <verse eid="EPH 2:21"/><verse number="22" style="v" sid="EPH 2:22"/>a vy také spoluvytváříte tento Boží příbytek.<verse eid="EPH 2:22"/></para>
  <chapter eid="EPH 2"/>
  <chapter number="3" style="c" sid="EPH 3"/>
  <para style="s1">Pavlovo vyslání mezi nevěřící</para>
  <para style="p">
    <verse number="1" style="v" sid="EPH 3:1"/>Kvůli tomu jsem se dostal do vězení. <verse eid="EPH 3:1"/><verse number="2" style="v" sid="EPH 3:2"/>Jistě jste slyšeli, že mne Bůh pověřil hlásat jeho milost pohanům, jak už jsem se zmínil. <verse eid="EPH 3:2"/><verse number="3-4" style="v" sid="EPH 3:3-4"/>On sám mi odhalil tajemství svého plánu s Kristem; to jen na vysvětlenou, odkud to všechno vím. <verse eid="EPH 3:3-4"/><verse number="5" style="v" sid="EPH 3:5"/>Za starých časů člověk do Božích plánů vidět nemohl, ale teď je Bůh svatým Duchem odkryl svým apoštolům a prorokům. A toto tajemství zní: <verse eid="EPH 3:5"/><verse number="6" style="v" sid="EPH 3:6"/>pohané jsou součástí téhož těla a spoludědici všech Božích zaslíbení spolu se židy. <verse eid="EPH 3:6"/><verse number="7" style="v" sid="EPH 3:7"/>Mám to za slavnou výsadu, že smím tento plán každému objasňovat.<verse eid="EPH 3:7"/></para>
  <para style="p">
    <verse number="8-9" style="v" sid="EPH 3:8-9"/>Když pomyslím, jak ubohý a nepatrný jsem mezi všemi křesťany – a on mě přesto vyznamenal tou zvláštní radostí, že smím pohanům přinášet poselství o nekonečném bohatství, jaké je jim v Kristově osobě darováno! A právě já jim smím vysvětlovat, že Bůh, Stvořitel všeho, je i jejich zachráncem. <verse eid="EPH 3:8-9"/><verse number="10" style="v" sid="EPH 3:10"/>A důvod? Aby všechny vlády i nadzemské mocnosti poznaly jeho dokonalou moudrost, když jeho rodina – pohani stejně jako židé – je opět sjednocena v Kristově církvi, <verse eid="EPH 3:10"/><verse number="11" style="v" sid="EPH 3:11"/>jak to bylo už dávno naplánováno. <verse eid="EPH 3:11"/><verse number="12" style="v" sid="EPH 3:12"/>Když před něj předstupujeme ve společenství s Kristem, můžeme tak činit bez zábran a strachu. <verse eid="EPH 3:12"/><verse number="13" style="v" sid="EPH 3:13"/>Nenechte se tedy odradit tím, co mě kvůli vám potkalo – naopak, mějte to za důvod k hrdosti.<verse eid="EPH 3:13"/></para>
  <para style="s1">Velikost Boží lásky</para>
  <para style="p">
    <verse number="14" style="v" sid="EPH 3:14"/>Když tak uvažuji o dokonalosti jeho plánu, padám na kolena a volám k Otci, <verse eid="EPH 3:14"/><verse number="15" style="v" sid="EPH 3:15"/>od něhož má svůj život každá pozemská i nadzemská bytost, <verse eid="EPH 3:15"/><verse number="16" style="v" sid="EPH 3:16"/>aby svou nekonečnou mocí vnitřně posilnil a upevnil i vás. <verse eid="EPH 3:16"/><verse number="17" style="v" sid="EPH 3:17"/>A modlím se, aby Kristus ve vašich srdcích zdomácněl. Přijali jste ho vírou, zapusťte tedy kořeny hluboko do Boží lásky. <verse eid="EPH 3:17"/><verse number="18" style="v" sid="EPH 3:18"/>Jen tak poznáte jako ostatní křesťané, co je Kristova láska v plné její šíři a délce, hloubce i výšce. <verse eid="EPH 3:18"/><verse number="19" style="v" sid="EPH 3:19"/>Sami se přesvědčíte, jak je nezměřitelná a neobsažitelná, a budete nakonec prostoupeni skrz naskrz Bohem.<verse eid="EPH 3:19"/></para>
  <para style="p">
    <verse number="20" style="v" sid="EPH 3:20"/>A tak nemohu jinak než chválit Boha a děkovat mu, že svou mocí v nás pracuje a dokáže s námi vykonat nekonečně víc, než se odvážíme prosit i jen ve snu. <verse eid="EPH 3:20"/><verse number="21" style="v" sid="EPH 3:21"/>Chvála Bohu za Ježíše! Chvála Bohu za jeho církev! Chvalte ho lidé všech dob!<verse eid="EPH 3:21"/></para>
  <chapter eid="EPH 3"/>
  <chapter number="4" style="c" sid="EPH 4"/>
  <para style="s1">Kristův dar věřícím: rozličné schopnosti pro budování církve</para>
  <para style="p">
    <verse number="1-2" style="v" sid="EPH 4:1-2"/>Prosím vás tedy ze svého vězení: žijte a jednejte způsobem důstojným lidí povolaných k tak slavné budoucnosti. Buďte pokorní a mírní, trpěliví a shovívaví k sobě navzájem. <verse eid="EPH 4:1-2"/><verse number="3" style="v" sid="EPH 4:3"/>Za všech okolností pozorně zkoumejte, co vám napovídá Boží Duch. Tak se vyhnete třenicím. <verse eid="EPH 4:3"/><verse number="4" style="v" sid="EPH 4:4"/>Všichni patříme k jednomu tělu a jsme vedeni týmž společným Duchem k jediné slavné budoucnosti. <verse eid="EPH 4:4"/><verse number="5" style="v" sid="EPH 4:5"/>Máme jednoho Pána, jednu víru, jeden křest; <verse eid="EPH 4:5"/><verse number="6" style="v" sid="EPH 4:6"/>máme jednoho Boha Otce nad sebou a v sobě a vše, co máme a jsme, je od něho.<verse eid="EPH 4:6"/></para>
  <para style="p">
    <verse number="7" style="v" sid="EPH 4:7"/>Každému z nás dal Kristus ze své bohaté zásoby zvláštních schopností právě tolik, kolik uznal za potřebné.<verse eid="EPH 4:7"/></para>
  <para style="p">
    <verse number="8" style="v" sid="EPH 4:8"/>Tak promluvil prorocky o Kristu již David: Když se po svém vzkříšení a vítězství nad satanem triumfálně vrátil do nebe, obdaroval lidi skvělými dary. <verse eid="EPH 4:8"/><verse number="9" style="v" sid="EPH 4:9"/>Všimněte si, že je tu řeč o návratu. To znamená, že musela předcházet cesta opačným směrem, z nebeských výšin do nejhlubších končin země. <verse eid="EPH 4:9"/><verse number="10" style="v" sid="EPH 4:10"/>Ten, kdo sestoupil dolů, je tentýž, kdo vystoupil vzhůru, aby naplnil celý vesmír.<verse eid="EPH 4:10"/></para>
  <para style="s1">Církev není pouhá organizace, ale živý organismus</para>
  <para style="p">
    <verse number="11" style="v" sid="EPH 4:11"/>Tak jsme se někteří stali apoštoly, jiní dostali dar výřečnosti; někdo má schopnost úspěšně získávat lidi pro Krista, další umí pečovat o jejich potřeby, tak jako se pastýř stará o své ovce, a jiný zase dovede dobře vyučovat. <verse eid="EPH 4:11"/><verse number="12" style="v" sid="EPH 4:12"/>Jejich úkolem je připravovat věřící ke službě, aby církev zdravě prospívala, <verse eid="EPH 4:12"/><verse number="13" style="v" sid="EPH 4:13"/>abychom ve své víře a vztahu k Božímu Synu postupně dosáhli stejné úrovně, plné lidské zralosti, dokonalého naplnění Kristem.<verse eid="EPH 4:13"/></para>
  <para style="p">
    <verse number="14" style="v" sid="EPH 4:14"/>Pak už nebudeme jako malé děti podléhat kdejakému módnímu názoru svého okolí, jeho falši a prohnaným svodům. <verse eid="EPH 4:14"/><verse number="15" style="v" sid="EPH 4:15"/>Místo toho se budeme vždy s láskou držet pravdy, opravdově mluvit, jednat a žít a tak budeme stále podobnější Kristu, který je naší hlavou. <verse eid="EPH 4:15"/><verse number="16" style="v" sid="EPH 4:16"/>Z něho roste dokonale skloubené tělo a každá jeho část slouží svým způsobem všem ostatním, aby tělo zdravě rostlo a žilo v lásce.<verse eid="EPH 4:16"/></para>
  <para style="s1">Kristus vede k novému životu</para>
  <para style="p">
    <verse number="17" style="v" sid="EPH 4:17"/>Rád bych vám proto předložil Kristovým jménem tuto výzvu: nežijte už jako ti, kteří neznají Boží vůli. <verse eid="EPH 4:17"/><verse number="18" style="v" sid="EPH 4:18"/>Jejich myšlení je zavádí <verse eid="EPH 4:18"/><verse number="19" style="v" sid="EPH 4:19"/>a v jejich srdci je tma, protože o Bohu nechtějí nic vědět. Takoví nepoznali pravý život. Mezi zlým a dobrým nevidí rozdíl a vrhají se do prostopášností. Před ničím se nezastaví, tak je ženou vášně a chamtivost. Ale Kristus nás učí něco docela jiného! <verse eid="EPH 4:19"/><verse number="20-21" style="v" sid="EPH 4:20-21"/>Pokud jste opravdu slyšeli jeho hlas a poznali v něm pravdu, <verse eid="EPH 4:20-21"/><verse number="22" style="v" sid="EPH 4:22"/>je vám jistě jasné, že musíte odhodit svůj dřívější způsob života – honbu za požitkem vlastního zkaženého „já“, na jejímž konci číhá záhuba – <verse eid="EPH 4:22"/><verse number="23" style="v" sid="EPH 4:23"/>a stále znovu nechat provětrávat své srdce Božím vanutím. <verse eid="EPH 4:23"/><verse number="24" style="v" sid="EPH 4:24"/>Ano, musíte se stávat novými odlišnými osobnostmi, dobrými a svatými, které zrcadlí Boží tvář.<verse eid="EPH 4:24"/></para>
  <para style="p">
    <verse number="25" style="v" sid="EPH 4:25"/>Nechte tedy lhaní a říkejte si navzájem pravdu, patříte přece všichni k sobě jako údy v jednom těle. <verse eid="EPH 4:25"/><verse number="26" style="v" sid="EPH 4:26"/>Někdy je těžké ubránit se hněvu, ale nehřešte tím, že byste ho v sobě rozdmýchávali. Když vás už někdo rozzlobil, nechoďte s tou zlostí spát; <verse eid="EPH 4:26"/><verse number="27" style="v" sid="EPH 4:27"/>nezahrávejte si s ďáblem.<verse eid="EPH 4:27"/></para>
  <para style="p">
    <verse number="28" style="v" sid="EPH 4:28"/>Kdo kradl, ať toho hned nechá a přiloží ruce k pořádné práci, aby měl čím přispět potřebnějším. <verse eid="EPH 4:28"/><verse number="29" style="v" sid="EPH 4:29"/>Nevypusťte z úst žádnou jedovatost. Hleďte raději, aby vaše slova byla každému v pravou chvíli pomocí a povzbuzením. <verse eid="EPH 4:29"/><verse number="30" style="v" sid="EPH 4:30"/>Nezbavujte se svým jednáním Ducha svatého, kterého vám dal Bůh. Nemáte jinou propustku pro vstup do nebeského domova.<verse eid="EPH 4:30"/></para>
  <para style="p">
    <verse number="31" style="v" sid="EPH 4:31"/>Pryč s tvrdostí, náladovostí a vznětlivostí. Hádky, urážky a jízlivost ať jsou vám naprosto cizí. <verse eid="EPH 4:31"/><verse number="32" style="v" sid="EPH 4:32"/>Buďte k sobě navzájem laskaví a shovívaví a odpouštějte si, jako vám odpustil Bůh kvůli Kristu.<verse eid="EPH 4:32"/></para>
  <chapter eid="EPH 4"/>
  <chapter number="5" style="c" sid="EPH 5"/>
  <para style="s1">Co znamená čistý život</para>
  <para style="p">
    <verse number="1" style="v" sid="EPH 5:1"/>Jednejte podle Božího příkladu a jako milované děti napodobujte svého Otce. <verse eid="EPH 5:1"/><verse number="2" style="v" sid="EPH 5:2"/>Mějte k lidem takovou lásku, jakou má Kristus k vám: sám sebe obětoval Bohu za vaše hříchy. Z takové lásky se Bůh těší.<verse eid="EPH 5:2"/></para>
  <para style="p">
    <verse number="3" style="v" sid="EPH 5:3"/>Chamtivost, jakékoliv výstřednosti – a pohlavní zvlášť – ať vám nepřijdou ani na mysl, jak se sluší na Boží děti. <verse eid="EPH 5:3"/><verse number="4" style="v" sid="EPH 5:4"/>Stejně tak oplzlé vtipy, vulgární řeči a sprosté historky křesťanovi nesluší; naše ústa mají chválit Boha! <verse eid="EPH 5:4"/><verse number="5" style="v" sid="EPH 5:5"/>Pamatujte si, že do nového světa, kde vládne Bůh, nevstoupí žádný sprosťák ani nemrava, ba ani lakomec, který je ve své podstatě modlář, protože věcem dává přednost před Bohem.<verse eid="EPH 5:5"/></para>
  <para style="p">
    <verse number="6" style="v" sid="EPH 5:6"/>Nenechte si namluvit, že to není nic tak strašného. Boží hněv proti lidem tohoto druhu je a bude hrozný! <verse eid="EPH 5:6"/><verse number="7" style="v" sid="EPH 5:7"/>Proto se od nich držte co nejdál.<verse eid="EPH 5:7"/></para>
  <para style="p">
    <verse number="8" style="v" sid="EPH 5:8"/>Kdysi byla i ve vašem srdci tma, ale teď tam září Boží světlo <verse eid="EPH 5:8"/><verse number="9" style="v" sid="EPH 5:9"/>a vaše vystupování to musí dokazovat. To světlo vás přece vede k dobrotě, spravedlnosti a pravdě. <verse eid="EPH 5:9"/><verse number="10" style="v" sid="EPH 5:10"/>Zkoumejte, co se líbí Pánu, <verse eid="EPH 5:10"/><verse number="11" style="v" sid="EPH 5:11"/>a nepodílejte se na činech zplozených tmou, naopak – pranýřujte je. <verse eid="EPH 5:11"/><verse number="12" style="v" sid="EPH 5:12"/>Vždyť člověku je hanba o tom i mluvit, co všechno se potají páchá. <verse eid="EPH 5:12"/><verse number="13" style="v" sid="EPH 5:13"/>Ale když se na ty věci veřejně posvítí, jejich pravá podstata se ozřejmí. <verse eid="EPH 5:13"/><verse number="14" style="v" sid="EPH 5:14"/>Proto se říká:</para>
  <para style="q1" vid="EPH 5:14">„Probuď se, ospalče,</para>
  <para style="q2" vid="EPH 5:14">vstaň z mrtvých a zazáří ti Kristus.“<verse eid="EPH 5:14"/></para>
  <para style="p">
    <verse number="15" style="v" sid="EPH 5:15"/>Dávejte si dobrý pozor na to, jak žijete. Nebuďte lehkomyslní, ale moudří. <verse eid="EPH 5:15"/><verse number="16-17" style="v" sid="EPH 5:16-17"/>Doba je vážná, a proto nejednejte bezmyšlenkovitě, ale ve všem se snažte rozpoznat a vyplnit Boží vůli.<verse eid="EPH 5:16-17"/></para>
  <para style="p">
    <verse number="18" style="v" sid="EPH 5:18"/>Neholdujte alkoholu, číhá v něm mnohé nebezpečí, <verse eid="EPH 5:18"/><verse number="19" style="v" sid="EPH 5:19"/>raději se nechte naplnit Duchem Božím. Ve vzájemných rozhovorech si připomínejte slova žalmů, chvalozpěvů a duchovních písní. <verse eid="EPH 5:19"/><verse number="20" style="v" sid="EPH 5:20"/>Zpívejte Pánu, chvalte ho z celého srdce a za všechno děkujte Bohu Otci, jak to činil Ježíš Kristus, náš Pán.<verse eid="EPH 5:20"/></para>
  <para style="s1">Osvědčené zásady šťastného manželství</para>
  <para style="p">
    <verse number="21" style="v" sid="EPH 5:21"/>Podvolujte se jeden druhému, to dělá Kristu čest. Manželky, vy se svým mužům podřizujte stejně, jako by to byl Kristus; <verse eid="EPH 5:21"/><verse number="22-24" style="v" sid="EPH 5:22-24"/>muž totiž vede ženu, jako Kristus vede své tělo – církev, pro jejíž záchranu sám zemřel. Proto má žena svého muže poslouchat, jako církev poslouchá Krista.<verse eid="EPH 5:22-24"/></para>
  <para style="p">
    <verse number="25" style="v" sid="EPH 5:25"/>A vy, manželé, mějte své ženy rádi tak, jako Kristus miloval svou církev, <verse eid="EPH 5:25"/><verse number="26" style="v" sid="EPH 5:26"/>když pro ni obětoval život, <verse eid="EPH 5:26"/><verse number="27" style="v" sid="EPH 5:27"/>aby ji učinil svatou a čistou Božím slovem a vodou při křtu. Tím si ji připravil slavnou, bez poskvrny a vrásky, svatou a bez kazu. <verse eid="EPH 5:27"/><verse number="28" style="v" sid="EPH 5:28"/>Tak by měl zacházet i muž se svou manželkou a milovat ji jako vlastní tělo. Protože oba jsou teď jedním tělem, prokazuje milující manžel lásku sám sobě! <verse eid="EPH 5:28"/><verse number="29-30" style="v" sid="EPH 5:29-30"/>Nikdo přece nemá své tělo v nenávisti, ale s láskou o ně pečuje, stejně jako Kristus pečuje o tělo církve, jehož jsme údy.<verse eid="EPH 5:29-30"/></para>
  <para style="p">
    <verse number="31" style="v" sid="EPH 5:31"/>Že muž a jeho manželka tvoří jedno tělo, říká jasně Písmo: „Proto muž, když se ožení, připojí se ke své ženě a stanou se jednou bytostí.“ <verse eid="EPH 5:31"/><verse number="32" style="v" sid="EPH 5:32"/>Je to snad těžké k pochopení ale takovým způsobem jsme i my částmi Kristova těla. <verse eid="EPH 5:32"/><verse number="33" style="v" sid="EPH 5:33"/>Proto znovu říkám: muž má svou ženu milovat jako sebe sama a žena má svého manžela mít v úctě.<verse eid="EPH 5:33"/></para>
  <chapter eid="EPH 5"/>
  <chapter number="6" style="c" sid="EPH 6"/>
  <para style="s1">Rodiče a děti</para>
  <para style="p">
    <verse number="1" style="v" sid="EPH 6:1"/>Děti, poslouchejte své rodiče. Tak to má u křesťanů být, to se líbí Bohu. <verse eid="EPH 6:1"/><verse number="2" style="v" sid="EPH 6:2"/>„Važ si svého otce a své matky.“ To je první z Desatera přikázání, které slibuje odměnu: <verse eid="EPH 6:2"/><verse number="3" style="v" sid="EPH 6:3"/>„…aby se ti dobře vedlo a abys dlouho žil na zemi.“ <verse eid="EPH 6:3"/><verse number="4" style="v" sid="EPH 6:4"/>A vy, rodiče, veďte své děti v kázni, ale nedrážděte je k zlosti a užívejte ve výchově takových prostředků, které schvaluje Pán, hlavně dobrých podnětů a rad.<verse eid="EPH 6:4"/></para>
  <para style="s1">Pro vztahy v zaměstnání je také křesťanské měřítko</para>
  <para style="p">
    <verse number="5" style="v" sid="EPH 6:5"/>Vy, podřízení, poslouchejte své představené uctivě a svěřené úkoly plňte s upřímným přesvědčením a ochotně, jako by vám je ukládal Kristus. <verse eid="EPH 6:5"/><verse number="6-7" style="v" sid="EPH 6:6-7"/>Ne tedy jen když jste na očích, ale i když vás nikdo nekontroluje. <verse eid="EPH 6:6-7"/><verse number="8" style="v" sid="EPH 6:8"/>Pamatujte: za vykonané dobro dostane od Pána každý svou odměnu, ať poslouchal nebo poroučel. <verse eid="EPH 6:8"/><verse number="9" style="v" sid="EPH 6:9"/>Tak i vy, nadřízení, zacházejte se svými podřízenými ve stejném duchu. Nestrašte je výhružkami. Mějte na paměti, že i nad vámi je kdosi, kdo vás bude volat k zodpovědnosti, Petra jako Pavla.<verse eid="EPH 6:9"/></para>
  <para style="s1">S jakou výzbrojí do boje víry</para>
  <para style="p">
    <verse number="10" style="v" sid="EPH 6:10"/>A ještě toto: silní budete jen ve spojení s Kristem – pak bude jeho veliká moc i ve vás. <verse eid="EPH 6:10"/><verse number="11" style="v" sid="EPH 6:11"/>Ozbrojte se až po zuby Boží výzbrojí, abyste mohli čelit ďáblovým nástrahám. <verse eid="EPH 6:11"/><verse number="12" style="v" sid="EPH 6:12"/>Vždyť boj není namířen proti lidem, nýbrž proti silám neviditelné duchovní říše, proti mocnostem zla a tmy, které ovládají vztahy mezi lidmi a národy. <verse eid="EPH 6:12"/><verse number="13" style="v" sid="EPH 6:13"/>Ať tedy ve vaší výzbroji nechybí nic z Božího arzenálu – jen tak odoláte útoku nepřítele, až udeří.<verse eid="EPH 6:13"/></para>
  <para style="p">
    <verse number="14" style="v" sid="EPH 6:14"/>Pásem, na němž visí váš meč, ať je pravda a vaším brněním bezúhonný život. <verse eid="EPH 6:14"/><verse number="15" style="v" sid="EPH 6:15"/>Zavažte si boty a buďte připraveni vykročit s radostnou zprávou o Božím pokoji. <verse eid="EPH 6:15"/><verse number="16" style="v" sid="EPH 6:16"/>Vírou jako štítem odrážejte střely ďáblovy. <verse eid="EPH 6:16"/><verse number="17" style="v" sid="EPH 6:17"/>Přilbou ať je vám jistota konečného vítězství. Jedinou zbraň máte k útoku, a to je meč Božího slova.<verse eid="EPH 6:17"/></para>
  <para style="p">
    <verse number="18" style="v" sid="EPH 6:18"/>Ptáte se, jak to všechno získáte? Je jenom jedna cesta: Modlete se dnes a denně, Duch Boží je připraven vám pomáhat. Modlete se za křesťany všude na světě a také za mne se přimlouvejte, <verse eid="EPH 6:18"/><verse number="19" style="v" sid="EPH 6:19"/>abych vždy dostal od Boha pravé slovo a abych mohl beze strachu hlásat pravdu o Kristu, pro kterou jsem teď právě v okovech. <verse eid="EPH 6:19"/><verse number="20" style="v" sid="EPH 6:20"/>Modlete se, abych i tady ve vězení mohl statečně splnit své poslání.<verse eid="EPH 6:20"/></para>
  <para style="s1">Závěr listu</para>
  <para style="p">
    <verse number="21" style="v" sid="EPH 6:21"/>Bratr Tychikus vám o mně poví všechno ostatní. Je to můj milovaný a věrný pomocník v Božím díle. <verse eid="EPH 6:21"/><verse number="22" style="v" sid="EPH 6:22"/>Proto jsem poslal právě jeho, aby vám o nás podal zprávu a tak vás povzbudil.<verse eid="EPH 6:22"/></para>
  <para style="p">
    <verse number="23-24" style="v" sid="EPH 6:23-24"/>Kéž vám, drazí, Bůh Otec i Ježíš Kristus, náš Pán, dá svůj pokoj, lásku a víru, kéž dá svou milost všem, kdo Ježíše Krista z celého srdce milují.</para>
  <para style="cls" vid="EPH 6:23-24">Váš Pavel<verse eid="EPH 6:23-24"/></para>
  <chapter eid="EPH 6"/>
</usx>
