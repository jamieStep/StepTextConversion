<?xml version="1.0" encoding="UTF-8"?>
<usx version="3.0">
  <book code="JAS" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">Jakubův</para>
  <para style="toc1">List Jakubův</para>
  <para style="toc2">Jakubův</para>
  <para style="toc3">Jk</para>
  <para style="mt2">List</para>
  <para style="mt1">Jakubův</para>
  <chapter number="1" style="c" sid="JAS 1"/>
  <para style="s1">Pravé náboženství</para>
  <para style="p">
    <verse number="1" style="v" sid="JAS 1:1"/>Milí bratři, ať žijete kdekoliv, přijměte pozdrav od Jakuba, služebníka Boha a Pána Ježíše Krista.<verse eid="JAS 1:1"/></para>
  <para style="p">
    <verse number="2-4" style="v" sid="JAS 1:2-4"/>Vím, že máte mnoho nesnází a pokušení. Radujte se z toho, protože čím obtížnější bude cesta vaší víry, tím více poroste vaše vytrvalost. Když ve všem obstojíte, stanete se skutečně zralými křesťany.<verse eid="JAS 1:2-4"/></para>
  <para style="p">
    <verse number="5" style="v" sid="JAS 1:5"/>Nevíte-li, jak si počínat, žádejte Boha o moudrost a on vám ji dá štědře a rád. <verse eid="JAS 1:5"/><verse number="6" style="v" sid="JAS 1:6"/>Proste o ni s důvěrou a bez pochyb. Ten, kdo pochybuje, podobá se mořské vlně hnané a zmítané větrem. <verse eid="JAS 1:6"/><verse number="7-8" style="v" sid="JAS 1:7-8"/>Takový člověk je rozpolcený a jeho rozhodnutí jsou nestálá. Kdo neprosí s vírou, nemůže očekávat od Pána odpověď.<verse eid="JAS 1:7-8"/></para>
  <para style="p">
    <verse number="9-10" style="v" sid="JAS 1:9-10"/>Křesťan, který nemá významné postavení v tomto světě, ať si je vědom bezvýznamnosti svého bohatství, <verse eid="JAS 1:9-10"/><verse number="11" style="v" sid="JAS 1:11"/>neboť pro Pána je pomíjivé právě tak jako květina, která v prudkém letním žáru uvadne a ztratí květy. Vždyť i nejvýznamnější člověk se vším, co vykonal, jednou vezme za své.<verse eid="JAS 1:11"/></para>
  <para style="p">
    <verse number="12" style="v" sid="JAS 1:12"/>Dobře bude tomu, kdo obstojí ve zkouškách. Jako odměnu obdrží život, který Pán slíbil těm, kdo ho milují. <verse eid="JAS 1:12"/><verse number="13" style="v" sid="JAS 1:13"/>Uvědomte si, že žádné pokušení ke zlému nepřichází od Boha. Bohu je totiž každé zlo odporné a nikoho ke zlu nenavádí. <verse eid="JAS 1:13"/><verse number="14" style="v" sid="JAS 1:14"/>Pokušení pochází z našich vlastních myšlenek a zlých tužeb. <verse eid="JAS 1:14"/><verse number="15" style="v" sid="JAS 1:15"/>Zlé myšlenky jsou zárodkem hříchu a hřích vede k rozkladu a smrti. <verse eid="JAS 1:15"/><verse number="16" style="v" sid="JAS 1:16"/>Nedejte se oklamat, milí bratři!<verse eid="JAS 1:16"/></para>
  <para style="p">
    <verse number="17" style="v" sid="JAS 1:17"/>Všechno, co je dobré a dokonalé, pochází od Boha. On sice stvořil střídání světla a tmy, ale u něho samého není kolísání mezi dobrem a zlem. <verse eid="JAS 1:17"/><verse number="18" style="v" sid="JAS 1:18"/>Ze své dobré vůle otevírá v Ježíši Kristu dveře do života a vy jste první, kdo jimi vešli.<verse eid="JAS 1:18"/></para>
  <para style="p">
    <verse number="19" style="v" sid="JAS 1:19"/>Drazí, nezapomeňte, že člověk má vždy s ochotou naslouchat, s rozvahou mluvit a nemá se dát vyprovokovat k hněvu. <verse eid="JAS 1:19"/><verse number="20" style="v" sid="JAS 1:20"/>Když se totiž člověk rozzlobí, nejedná tak, jak si Bůh přeje. <verse eid="JAS 1:20"/><verse number="21" style="v" sid="JAS 1:21"/>Odstraňte ze svého života všechnu špinavost a zpupnost a vpusťte do něho Boží slovo, které má moc od základu vás proměnit.<verse eid="JAS 1:21"/></para>
  <para style="p">
    <verse number="22" style="v" sid="JAS 1:22"/>Ale pozor: Tomuto slovu musíte nejen naslouchat, ale také podle něho jednat. <verse eid="JAS 1:22"/><verse number="23-24" style="v" sid="JAS 1:23-24"/>Jestliže někdo Božímu slovu pouze naslouchá a nepřizpůsobí svůj život tomu, co slyší, podobá se člověku, který se na sebe podívá do zrcadla, ale pak se otočí a zapomene na své nedostatky. <verse eid="JAS 1:23-24"/><verse number="25" style="v" sid="JAS 1:25"/>Kdo se však pozorně zahledí do Božího zákona a pochopí, že ho jím Bůh nechce svázat, nýbrž osvobodit, nezůstane jen zapomnětlivým posluchačem, ale vede ho to k činům, které mu přinesou radost a štěstí.<verse eid="JAS 1:25"/></para>
  <para style="p">
    <verse number="26" style="v" sid="JAS 1:26"/>Kdo se považuje za křesťana a přitom nedovede ovládnout svůj ostrý jazyk, klame sám sebe a jeho zbožnost je bezcenná. <verse eid="JAS 1:26"/><verse number="27" style="v" sid="JAS 1:27"/>Víte, co Bůh považuje za pravé a ryzí náboženství? Pomáhat osamělým a osiřelým v jejich těžkém údělu a nezadávat si se špínou světa.<verse eid="JAS 1:27"/></para>
  <chapter eid="JAS 1"/>
  <chapter number="2" style="c" sid="JAS 2"/>
  <para style="s1">Pravá víra</para>
  <para style="p">
    <verse number="1" style="v" sid="JAS 2:1"/>Bratři, jestliže věříte v Ježíše Krista, který je slavným Pánem všech, nemůžete měřit lidi podle kabátu.<verse eid="JAS 2:1"/></para>
  <para style="p">
    <verse number="2" style="v" sid="JAS 2:2"/>Představte si, že do vašeho shromáždění přijde bohatě oblečený host se zlatým prstenem na ruce a hned za ním obyčejný člověk v obnošených šatech. <verse eid="JAS 2:2"/><verse number="3" style="v" sid="JAS 2:3"/>K prvnímu budete samá pozornost a uvedete ho na pěkné místo, zatímco druhého si ani nevšimnete a necháte ho někde stát. <verse eid="JAS 2:3"/><verse number="4" style="v" sid="JAS 2:4"/>Čeho jste se dopustili? Udělali jste rozdíl mezi lidmi, a navíc podle zvrácených měřítek.<verse eid="JAS 2:4"/></para>
  <para style="p">
    <verse number="5" style="v" sid="JAS 2:5"/>Nezapomeňte, že Bůh si často z bezvýznamných lidí vírou dělá osobnosti a otevírá dveře do svého království těm, kdo ho milují, ne těm, kdo na to mají. <verse eid="JAS 2:5"/><verse number="6" style="v" sid="JAS 2:6"/>A vy byste s takovým člověkem pohrdli! Copak vás právě vlivní lidé nepronásledují a nevláčejí po soudech? <verse eid="JAS 2:6"/><verse number="7" style="v" sid="JAS 2:7"/>Vždyť právě oni se tak často posmívají jménu toho, který je pro vás vším!<verse eid="JAS 2:7"/></para>
  <para style="p">
    <verse number="8" style="v" sid="JAS 2:8"/>Korunou Božích přikázání je láska. Jednáte správně, posloucháte-li příkaz Písma: „Miluj svého bližního právě tak, jako miluješ sebe!“ <verse eid="JAS 2:8"/><verse number="9" style="v" sid="JAS 2:9"/>Nadržovat jednomu a přehlížet druhého je podle tohoto zákona hřích.<verse eid="JAS 2:9"/></para>
  <para style="p">
    <verse number="10" style="v" sid="JAS 2:10"/>Člověk, který chce přísně dodržovat Boží zákon, ale v jedné věci se od něho odchyluje, je vinen právě tak jako ten, kdo porušuje celý zákon. <verse eid="JAS 2:10"/><verse number="11" style="v" sid="JAS 2:11"/>Bůh, který řekl „Nezabiješ!“ řekl také „Nezcizoložíš!“. A tak i když jsi nikoho nezabil, ale porušil jsi nevěrou manželství, stejně jsi porušil zákon.<verse eid="JAS 2:11"/></para>
  <para style="p">
    <verse number="12" style="v" sid="JAS 2:12"/>Každý z vás bude souzen podle toho, zda se ve svém životě řídil či neřídil Božím zákonem lásky. Proto dávejte pozor na to, co říkáte a jak jednáte. <verse eid="JAS 2:12"/><verse number="13" style="v" sid="JAS 2:13"/>Kdo jedná nemilosrdně, hrozí mu přísný soud. Milosrdenství však soud převažuje.<verse eid="JAS 2:13"/></para>
  <para style="p">
    <verse number="14" style="v" sid="JAS 2:14"/>Co by vám byla platná víra, bratři, kdybyste podle ní nežili? Myslíte, že vás taková víra spasí? <verse eid="JAS 2:14"/><verse number="15" style="v" sid="JAS 2:15"/>Řekněme, že někdo z vašich přátel bude hladovět a nebude mít co na sebe. <verse eid="JAS 2:15"/><verse number="16" style="v" sid="JAS 2:16"/>Řeknete-li mu: „Tak se měj dobře, ať nenachladneš a nemáš hlad!“ a sami mu nedáte ani jídlo ani oblečení, jakou to má cenu?<verse eid="JAS 2:16"/></para>
  <para style="p">
    <verse number="17" style="v" sid="JAS 2:17"/>Víra, která se neprojevuje činy, je sama o sobě mrtvá a bezcenná. <verse eid="JAS 2:17"/><verse number="18" style="v" sid="JAS 2:18"/>Máte-li jen takovou víru, pak vám může někdo namítnout: „Ty mluvíš o své víře. Dokaž ji svými činy. A o mně říkáš, že víru nemám. O mé víře svědčí činy.“<verse eid="JAS 2:18"/></para>
  <para style="p">
    <verse number="19" style="v" sid="JAS 2:19"/>Věříš, že je Bůh. To je dobře. Ale nezapomeň, že v Boha věří i ďábel, ale nic mu to nepomůže. Chvěje se před Božím soudem. <verse eid="JAS 2:19"/><verse number="20" style="v" sid="JAS 2:20"/>Vy bláhoví, ještě chcete, abych vás přesvědčoval o bezcennosti víry, která není dokázána skutky?<verse eid="JAS 2:20"/></para>
  <para style="p">
    <verse number="21" style="v" sid="JAS 2:21"/>Čím projevil Abraham svou víru? Tím, že byl ochoten i k takovému činu, jako obětovat Bohu svého syna Izáka. <verse eid="JAS 2:21"/><verse number="22" style="v" sid="JAS 2:22"/>U něho šla víra ruku v ruce s činem a dozrála poslušností. <verse eid="JAS 2:22"/><verse number="23" style="v" sid="JAS 2:23"/>O takovou víru jde v Písmu, když čteme: „Abraham uvěřil Bohu, Bůh se k němu přiznal a nazval ho svým přítelem.“ <verse eid="JAS 2:23"/><verse number="24" style="v" sid="JAS 2:24"/>Vidíte, že Bůh může přijmout člověka jen tehdy, když svou víru dokazuje skutky. <verse eid="JAS 2:24"/><verse number="25" style="v" sid="JAS 2:25"/>Poslušný čin víry zachránil i prostitutku Rachab, když ukryla izraelské zvědy a umožnila jim útěk. <verse eid="JAS 2:25"/><verse number="26" style="v" sid="JAS 2:26"/>Víra bez činů je jako tělo bez duše.<verse eid="JAS 2:26"/></para>
  <chapter eid="JAS 2"/>
  <chapter number="3" style="c" sid="JAS 3"/>
  <para style="s1">Zkrocení jazyka</para>
  <para style="p">
    <verse number="1-2" style="v" sid="JAS 3:1-2"/>Bratři, nevytýkejte tak horlivě chyby druhým, vždyť chybujeme všichni. Jestliže budeme jednat špatně jakožto učitelé, náš trest bude o to přísnější.</para>
  <para style="p" vid="JAS 3:1-2">Kdo umí zkrotit svůj jazyk, dokazuje, že je zralý člověk a umí ovládat sám sebe. <verse eid="JAS 3:1-2"/><verse number="3" style="v" sid="JAS 3:3"/>I velkého koně donutíte k poslušnosti, jestliže mu do huby vložíte nepatrné udidlo. <verse eid="JAS 3:3"/><verse number="4" style="v" sid="JAS 3:4"/>Nebo taková loď: i když je velká a žene ji silný vítr, kormidelník ji ovládá malým kormidlem.<verse eid="JAS 3:4"/></para>
  <para style="p">
    <verse number="5" style="v" sid="JAS 3:5"/>Jazyk je také nepatrný, a přesto může způsobit velké věci. Od malého plaménku může shořet celý les. <verse eid="JAS 3:5"/><verse number="6" style="v" sid="JAS 3:6"/>A jazyk je takový plamének. Zapálen hříchem může způsobit v duši člověka i v jeho okolí mnoho zla.<verse eid="JAS 3:6"/></para>
  <para style="p">
    <verse number="7" style="v" sid="JAS 3:7"/>Člověk umí zkrotit různé druhy zvířat, ptáků, plazů i mořských živočichů, <verse eid="JAS 3:7"/><verse number="8" style="v" sid="JAS 3:8"/>ale svůj vlastní jazyk zkrotit nedovede. Co jednou vysloví zlého, vymkne se jeho vůli a šíří se to jako smrtelný jed. <verse eid="JAS 3:8"/><verse number="9-10" style="v" sid="JAS 3:9-10"/>Bratři, jedním a týmž jazykem nelze chválit nebeského Otce a zároveň nenávistně útočit na lidi, jeho děti. <verse eid="JAS 3:9-10"/><verse number="11" style="v" sid="JAS 3:11"/>Tak jako z jednoho pramene nevyvěrá zároveň sladká a hořká voda, tak nemůže ani z jedněch úst vycházet chvála a osočování. <verse eid="JAS 3:11"/><verse number="12" style="v" sid="JAS 3:12"/>Cožpak si můžete natrhat olivy z fíkovníku a fíky z vinné révy?<verse eid="JAS 3:12"/></para>
  <para style="s1">Dvojí moudrost</para>
  <para style="p">
    <verse number="13" style="v" sid="JAS 3:13"/>Pokládá se někdo za moudrého a zkušeného? Ať tedy prokáže svou moudrost jemným a krásným jednáním. <verse eid="JAS 3:13"/><verse number="14" style="v" sid="JAS 3:14"/>Máte-li však v srdci plno hořkosti, závisti a sobectví, nechlubte se moudrostí, protože to se nesrovnává. <verse eid="JAS 3:14"/><verse number="15" style="v" sid="JAS 3:15"/>Vaše myšlení neovládá Bůh, nýbrž vaše pudy a ďábel. <verse eid="JAS 3:15"/><verse number="16" style="v" sid="JAS 3:16"/>Vždyť tam, kde se objeví závist a sobecké zájmy, objeví se též nesvár a jiné zlo.<verse eid="JAS 3:16"/></para>
  <para style="p">
    <verse number="17" style="v" sid="JAS 3:17"/>Moudrost pocházející od Boha je především čistá, mírumilovná, laskavá a ústupná. Je vždy milosrdná a vede k dobrým skutkům. Je upřímná a bez jakéhokoliv pokrytectví. <verse eid="JAS 3:17"/><verse number="18" style="v" sid="JAS 3:18"/>Bohu se líbí ti, kdo šíří pokoj.<verse eid="JAS 3:18"/></para>
  <chapter eid="JAS 3"/>
  <chapter number="4" style="c" sid="JAS 4"/>
  <para style="s1">Podřiďte se Bohu</para>
  <para style="p">
    <verse number="1" style="v" sid="JAS 4:1"/>Co působí vzájemné hádky a boje mezi vámi? Není to snad ctižádost, která vás ovládá? Po mnohém toužíte, a přece nic nemáte. <verse eid="JAS 4:1"/><verse number="2" style="v" sid="JAS 4:2"/>Chcete mít totéž co druzí – i za cenu, že je ničíte, ale nemůžete toho dosáhnout. Bojujete a pletichaříte, zatímco byste se měli modlit. <verse eid="JAS 4:2"/><verse number="3" style="v" sid="JAS 4:3"/>A pokud se modlíte, nic nedostáváte, protože prosíte ze špatných pohnutek, abyste uspokojili sami sebe.<verse eid="JAS 4:3"/></para>
  <para style="p">
    <verse number="4" style="v" sid="JAS 4:4"/>Podobáte se nevěrné ženě, která koketuje s nepřítelem svého muže. Cožpak nechápete, že když chcete být zadobře kde s kým, odcizujete se nutně Bohu? Znovu vám říkám, že nemůžete být lidmi blízkými Bohu, pokud toužíte po přízni tohoto světa. <verse eid="JAS 4:4"/><verse number="5" style="v" sid="JAS 4:5"/>Myslíte si snad, že Bůh, který si nás stvořil pro sebe, může souhlasit s tím, že koketujeme s jeho nepřítelem?<verse eid="JAS 4:5"/></para>
  <para style="p">
    <verse number="6" style="v" sid="JAS 4:6"/>Boží láska je však přece větší než naše zpronevěra. Vždyť Bible praví:</para>
  <para style="q1" vid="JAS 4:6">„Bůh se staví proti pyšným,</para>
  <para style="q2" vid="JAS 4:6">ale nad pokornými se smilovává.“<verse eid="JAS 4:6"/></para>
  <para style="p">
    <verse number="7" style="v" sid="JAS 4:7"/>Proto se před Bohem v pokoře skloňte. Postavte se na odpor ďáblu a on od vás uteče. Přibližte se k Bohu a Bůh se přiblíží k vám. <verse eid="JAS 4:7"/><verse number="8" style="v" sid="JAS 4:8"/>Očistěte si ruce, hříšníci, a dejte svá srdce cele Bohu, nerozhodní. <verse eid="JAS 4:8"/><verse number="9" style="v" sid="JAS 4:9"/>Uvědomte si svou ubohost, zarmuťte se a plačte nad sebou. Při tomto poznání není čas na smích a radost, ale na pokání. <verse eid="JAS 4:9"/><verse number="10" style="v" sid="JAS 4:10"/>Ponížíte-li se takto před Bohem, on vás pozvedne.<verse eid="JAS 4:10"/></para>
  <para style="p">
    <verse number="11" style="v" sid="JAS 4:11"/>Bratři, nesnižujte se a nesuďte jeden druhého. Kdo to dělá, staví se nad zákon. Místo aby ho plnil, hraje si na soudce. <verse eid="JAS 4:11"/><verse number="12" style="v" sid="JAS 4:12"/>Je jen jeden zákonodárce a soudce – Bůh. Jenom on může udělit milost, nebo odsoudit. Na jaké místo se to stavíš, když soudíš bližního?<verse eid="JAS 4:12"/></para>
  <para style="s1">Chlubení zítřkem</para>
  <para style="p">
    <verse number="13" style="v" sid="JAS 4:13"/>Slyším, že někteří říkáte: „Co nejdřív se přesuneme do toho či onoho města, budeme tam asi rok pracovat a vyděláme si spoustu peněz.“ <verse eid="JAS 4:13"/><verse number="14" style="v" sid="JAS 4:14"/>Jak můžete vědět, co se stane zítra? Vždyť náš život se podobá ranní mlze, která se objeví a za chvíli zase zmizí. <verse eid="JAS 4:14"/><verse number="15" style="v" sid="JAS 4:15"/>Měli byste spíše říkat: „Jestli si to bude Pán přát a zachová-li nás při životě, uděláme to či ono.“ <verse eid="JAS 4:15"/><verse number="16" style="v" sid="JAS 4:16"/>Ale vy mluvíte jen o vlastních plánech a chvástáte se jimi. <verse eid="JAS 4:16"/><verse number="17" style="v" sid="JAS 4:17"/>Takové sebejisté řeči jsou hřích. O tom všem, co jsem vám dosud napsal, platí: Kdo ví, co má činit, a neřídí se podle toho, má hřích.<verse eid="JAS 4:17"/></para>
  <chapter eid="JAS 4"/>
  <chapter number="5" style="c" sid="JAS 5"/>
  <para style="s1">Varování bohatým vykořisťovatelům</para>
  <para style="p">
    <verse number="1" style="v" sid="JAS 5:1"/>Vy, boháči, už teď plačte a naříkejte nad tím, co vás čeká. <verse eid="JAS 5:1"/><verse number="2-3" style="v" sid="JAS 5:2-3"/>Nahromadili jste tolik potravin, že vám hnijí, vaše šatstvo žerou moli a vaše peníze ztrácejí na ceně.</para>
  <para style="p" vid="JAS 5:2-3">Chtěli jste si nashromáždit poklady, a zatím jste si navršili hranici, která při posledním soudu shoří i s vámi. <verse eid="JAS 5:2-3"/><verse number="4" style="v" sid="JAS 5:4"/>Mzda, o kterou jste ošidili dělníky najaté ke sklizni vašich polí, svědčí proti vám a nářek ženců dolehl k Božímu sluchu. <verse eid="JAS 5:4"/><verse number="5" style="v" sid="JAS 5:5"/>Váš život strávený v radovánkách a hýření se podobá vykrmování zvířat na porážku. <verse eid="JAS 5:5"/><verse number="6" style="v" sid="JAS 5:6"/>Odsoudili jste a zabili nevinného, který se nebránil.<verse eid="JAS 5:6"/></para>
  <para style="s1">Trpělivost v utrpení</para>
  <para style="p">
    <verse number="7" style="v" sid="JAS 5:7"/>Bratři, čekejte trpělivě až přijde Pán. Vezměte si příklad z rolníka, který vytrvale čeká na vytouženou sklizeň, až uzraje po podzimních a jarních deštích. <verse eid="JAS 5:7"/><verse number="8" style="v" sid="JAS 5:8"/>Nedejte se zviklat a mějte jistotu v srdci, vždyť příchod Páně se blíží.<verse eid="JAS 5:8"/></para>
  <para style="p">
    <verse number="9" style="v" sid="JAS 5:9"/>Bratři, nestěžujte si jeden na druhého, vždyť sami nejste lepší než ti, které odsuzujete. Nezapomeňte, že velký Soudce je již přede dveřmi a bude soudit i vás.<verse eid="JAS 5:9"/></para>
  <para style="p">
    <verse number="10" style="v" sid="JAS 5:10"/>Za příklad trpělivosti si vezměte proroky, kteří trpěli proto, že vyřizovali Boží poselství. <verse eid="JAS 5:10"/><verse number="11" style="v" sid="JAS 5:11"/>Vážíme si těch, kteří vydrželi. Slyšeli jste o Jobově trpělivosti a vzpomeňte si, jak Bůh nakonec jeho utrpení obrátil k dobrému. Vidíte, jak je Pán plný soucitu a slitování.<verse eid="JAS 5:11"/></para>
  <para style="p">
    <verse number="12" style="v" sid="JAS 5:12"/>Nehřešte tím, že si berete Boha za svědka svých řečí. Buďte tak pravdomluvní, aby každý mohl věřit vašemu prostému ano nebo ne.<verse eid="JAS 5:12"/></para>
  <para style="s1">Modlitba víry</para>
  <para style="p">
    <verse number="13" style="v" sid="JAS 5:13"/>Prožívá někdo z vás těžkosti? Ať se modlí! Daří se někomu z vás dobře? Ať zpěvem chválí Boha! <verse eid="JAS 5:13"/><verse number="14" style="v" sid="JAS 5:14"/>Sužuje-li někoho nemoc, ať pozve starší sboru, aby se za něho modlili a potírali ho olejem ve jménu Páně. <verse eid="JAS 5:14"/><verse number="15" style="v" sid="JAS 5:15"/>Modlitba spojená s opravdovou vírou uzdraví nemocného, Pán ho povzbudí, a tíží-li ho svědomí, odpustí mu hříchy.<verse eid="JAS 5:15"/></para>
  <para style="p">
    <verse number="16" style="v" sid="JAS 5:16"/>Vyznávejte si vzájemně své hříchy a modlete se jedni za druhé, abyste mohli být uzdraveni. Opravdová modlitba upřímně věřícího má velkou moc. <verse eid="JAS 5:16"/><verse number="17" style="v" sid="JAS 5:17"/>Vzpomínáte si na Elijáše? Byl to člověk stejně křehký jako my, ale když se opravdově modlil, aby nepršelo, jeho modlitba byla vyslyšena – nesprchlo tři a půl roku. <verse eid="JAS 5:17"/><verse number="18" style="v" sid="JAS 5:18"/>Potom se modlil znovu a tentokrát prosil za déšť. Také tato modlitba byla vyslyšena a země se po dešti opět zazelenala a dala úrodu.<verse eid="JAS 5:18"/></para>
  <para style="p">
    <verse number="19" style="v" sid="JAS 5:19"/>Moji bratři, jestliže někdo zabloudí od pravdy a druhý ho přivede zpět, <verse eid="JAS 5:19"/><verse number="20" style="v" sid="JAS 5:20"/>zachrání jeho duši před zahynutím a pomůže mu získat plné odpuštění.<verse eid="JAS 5:20"/></para>
  <chapter eid="JAS 5"/>
</usx>
