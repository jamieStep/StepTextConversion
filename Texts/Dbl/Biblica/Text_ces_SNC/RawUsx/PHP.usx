<?xml version="1.0" encoding="UTF-8"?>
<usx version="3.0">
  <book code="PHP" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">Filipským</para>
  <para style="toc1">List Filipským</para>
  <para style="toc2">Filipským</para>
  <para style="toc3">Fp</para>
  <para style="mt2">List</para>
  <para style="mt1">Filipským</para>
  <chapter number="1" style="c" sid="PHP 1"/>
  <para style="s1">Radostný pozdrav z římského vězení</para>
  <para style="p">
    <verse number="1-2" style="v" sid="PHP 1:1-2"/>Milí křesťané ve Filipech, přijměte pozdrav ode mne i Timotea. Vám všem, vašim správcům a pomocníkům přejeme milost a pokoj od našeho nebeského Otce a od Ježíše Krista, našeho Pána.<verse eid="PHP 1:1-2"/></para>
  <para style="p">
    <verse number="3-5" style="v" sid="PHP 1:3-5"/>Kdykoliv si na vás vzpomenu, děkuji za vás všechny Bohu, že od chvíle, kdy jste poprvé slyšeli radostné poselství o Kristu, nepřestali jste mi pomáhat v jeho šíření. Za to jsem velmi vděčen. <verse eid="PHP 1:3-5"/><verse number="6" style="v" sid="PHP 1:6"/>Nepochybuji, že když Bůh své dobré dílo u vás započal, dovede je až k slavnému konci v den Kristova návratu.<verse eid="PHP 1:6"/></para>
  <para style="p">
    <verse number="7" style="v" sid="PHP 1:7"/>Nemohu o vás smýšlet jinak; stali jste se mi zvlášť blízkými svou vnitřní účastí na všem, co jsem prožíval, ať už to bylo ve vězení nebo na svobodě, při obhajování pravdy o Kristu. <verse eid="PHP 1:7"/><verse number="8" style="v" sid="PHP 1:8"/>Bůh ví, jak po vás všech toužím. Láska, kterou mne naplňuje Ježíš, mne táhne k vám.<verse eid="PHP 1:8"/></para>
  <para style="p">
    <verse number="9" style="v" sid="PHP 1:9"/>Prosím Boha, aby vás obdaroval poznáním a moudrostí a zdokonalil vás v lásce, <verse eid="PHP 1:9"/><verse number="10" style="v" sid="PHP 1:10"/>abyste vždy správně rozlišovali dobré od zlého a neposkvrnili se ničím špatným až do příchodu Ježíšova. <verse eid="PHP 1:10"/><verse number="11" style="v" sid="PHP 1:11"/>Každý váš skutek ať svědčí o Kristově moci ve vás a oslavuje tak Boha.<verse eid="PHP 1:11"/></para>
  <para style="s1">Pavlovo utrpení prospělo jiným</para>
  <para style="p">
    <verse number="12" style="v" sid="PHP 1:12"/>Chci vám sdělit, bratři, že moje uvěznění se stalo vynikající reklamou pro Kristovu věc. <verse eid="PHP 1:12"/><verse number="13" style="v" sid="PHP 1:13"/>I ten poslední písař u soudu totiž ví, že mým jediným proviněním je má víra v Krista, <verse eid="PHP 1:13"/><verse number="14" style="v" sid="PHP 1:14"/>a zdá se, že ostatním bratřím to pomohlo zbavit se strachu, takže teď o Kristu hovoří daleko otevřeněji než dříve. <verse eid="PHP 1:14"/><verse number="15" style="v" sid="PHP 1:15"/>Je sice pravda, že někteří to dělají jen ze závisti a ctižádosti, aby také získali pověst neohrožených kazatelů, a myslí si, že jim tady ve vězení budu závidět jejich úspěchy. <verse eid="PHP 1:15"/><verse number="16" style="v" sid="PHP 1:16"/>Ale jiní mluví o Kristu z lásky k němu a ve mně vidí obhájce jeho učení. <verse eid="PHP 1:16"/><verse number="17" style="v" sid="PHP 1:17"/>Ať však už rozhlašují Krista z pohnutek čistých nebo s postranními úmysly, jen když je hlásána zvěst o Kristu. Z toho se mohu vždy jen radovat.<verse eid="PHP 1:17"/></para>
  <para style="s1">Kdo je připraven pro Krista zemřít, ten umí i žít</para>
  <para style="p">
    <verse number="18" style="v" sid="PHP 1:18"/>Vím, že soudní přelíčení tak či onak povede k dobrému. To mi zaručují vaše modlitby i Duch svatý, který stojí při mně. <verse eid="PHP 1:18"/><verse number="19-20" style="v" sid="PHP 1:19-20"/>Proto doufám a těším se na to, že budu moci mluvit stejně směle, jak jsem to dělal dosud, a že z této pře vyjde Kristus vítězně, ať už sám vyváznu se zdravou kůží či nikoliv. <verse eid="PHP 1:19-20"/><verse number="21" style="v" sid="PHP 1:21"/>Vždyť mým životem je Kristus, a proto i smrt mi bude ziskem. <verse eid="PHP 1:21"/><verse number="22" style="v" sid="PHP 1:22"/>Zůstanu-li ovšem na živu, mohl bych ještě být užitečný lidem. <verse eid="PHP 1:22"/><verse number="23" style="v" sid="PHP 1:23"/>Takže kdybych měl možnost volit, sám nevím, čemu bych dal přednost: zemřít a být s Kristem (to by mě přitahovalo nejvíc), <verse eid="PHP 1:23"/><verse number="24" style="v" sid="PHP 1:24"/>anebo žít dál kvůli vám, což by bylo zase potřebnější. <verse eid="PHP 1:24"/><verse number="25" style="v" sid="PHP 1:25"/>Ale nějak cítím, že mne ještě mezi vámi čeká práce, a tak se kloním k přesvědčení, že tentokrát tu ještě zůstanu, <verse eid="PHP 1:25"/><verse number="26" style="v" sid="PHP 1:26"/>abyste rostli v radostné víře a měli v mém vysvobození další důvod k oslavě Krista.<verse eid="PHP 1:26"/></para>
  <para style="p">
    <verse number="27" style="v" sid="PHP 1:27"/>Bez ohledu na můj příští osud myslete však na to, abyste žili tak, jak se sluší na Kristovy vyznavače. A ať už vás budu moci navštívit nebo o vás jen uslyším, chci se dovídat, že držíte pevně pohromadě, spojeni úsilím o šíření Kristova poselství <verse eid="PHP 1:27"/><verse number="28" style="v" sid="PHP 1:28"/>přes všechny zuřivé útoky nepřítele. Ten v tom bude vidět předzvěst své záhuby, ale pro vás je to důkaz, že Bůh je s vámi a že vám dal věčný život. <verse eid="PHP 1:28"/><verse number="29" style="v" sid="PHP 1:29"/>Vždyť vám bylo dopřáno nejen v Krista uvěřit, <verse eid="PHP 1:29"/><verse number="30" style="v" sid="PHP 1:30"/>ale také pro něho trpět ve stejném boji, jaký vedu já.<verse eid="PHP 1:30"/></para>
  <chapter eid="PHP 1"/>
  <chapter number="2" style="c" sid="PHP 2"/>
  <para style="s1">Výzva k jednotě a lásce</para>
  <para style="p">
    <verse number="1" style="v" sid="PHP 2:1"/>Znamená pro vás něco napomenutí ve jménu Kristovu? Má pro vás význam, že nás Duch Boží vzájemně spojuje? <verse eid="PHP 2:1"/><verse number="2" style="v" sid="PHP 2:2"/>Záleží vám na mé upřímné lásce? Pak tedy buďte svorní, mějte se rádi, usilujte o jednotu a jednomyslnost. <verse eid="PHP 2:2"/><verse number="3" style="v" sid="PHP 2:3"/>Ničím jiným mi neuděláte větší radost. Nebuďte laskaví a jednomyslní jen z vypočítavosti, nechtějte sklízet vděčnost a uznání, ale přejte je jiným. <verse eid="PHP 2:3"/><verse number="4" style="v" sid="PHP 2:4"/>Nemyslete jen na sebe a na vlastní blaho, spíš přemýšlejte, jak prospět jiným.<verse eid="PHP 2:4"/></para>
  <para style="p">
    <verse number="5" style="v" sid="PHP 2:5"/>Osvojte si smýšlení Ježíše Krista:<verse eid="PHP 2:5"/></para>
  <para style="q1">
    <verse number="6" style="v" sid="PHP 2:6"/>Ač sám byl Bůh,</para>
  <para style="q2" vid="PHP 2:6">nedomáhal se božských nároků,<verse eid="PHP 2:6"/></para>
  <para style="q1">
    <verse number="7" style="v" sid="PHP 2:7"/>odložil svou slávu a moc,</para>
  <para style="q2" vid="PHP 2:7">stal se člověkem <verse eid="PHP 2:7"/><verse number="8" style="v" sid="PHP 2:8"/>a dokonce přijal úděl otroka.</para>
  <para style="q1" vid="PHP 2:8">Poslušně šel cestou ponížení až k potupné smrti:</para>
  <para style="q2" vid="PHP 2:8">popravili ho na kříži jako zločince.<verse eid="PHP 2:8"/></para>
  <para style="q1">
    <verse number="9" style="v" sid="PHP 2:9"/>Ale právě proto ho Bůh nade všechno povýšil</para>
  <para style="q2" vid="PHP 2:9">a dal mu takovou slávu,<verse eid="PHP 2:9"/></para>
  <para style="q1">
    <verse number="10-11" style="v" sid="PHP 2:10-11"/>aby se před jeho jménem každé stvoření v úctě sklonilo a uznalo, že je Pánem všeho.<verse eid="PHP 2:10-11"/></para>
  <para style="s1">K věčnému životu je třeba Boží síla a vlastní chtění</para>
  <para style="p">
    <verse number="12" style="v" sid="PHP 2:12"/>Moji drazí, dokud jsem byl u vás, vždycky jste dbali mých slov. Tím spíše teď, když mezi vámi být nemohu, úzkostlivě se snažte, abyste získali věčný život. <verse eid="PHP 2:12"/><verse number="13" style="v" sid="PHP 2:13"/>Bůh, jenž ve vás působí, k tomu povzbudí vaši vůli a dá vám sílu proměnit ji v činy.<verse eid="PHP 2:13"/></para>
  <para style="p">
    <verse number="14" style="v" sid="PHP 2:14"/>Všechno, co činíte, dělejte bez reptání a pochybností. <verse eid="PHP 2:14"/><verse number="15-16" style="v" sid="PHP 2:15-16"/>Tím dokážete čistotu svého srdce a mezi zkaženými a převrácenými se osvědčíte jako ryzí Boží děti. Buďte svému okolí světlem. Až se Kristus zase objeví – jak budu šťasten, že jsem se nenamáhal zbytečně. <verse eid="PHP 2:15-16"/><verse number="17" style="v" sid="PHP 2:17"/>I kdybych měl své poslání zpečetit vlastní krví, <verse eid="PHP 2:17"/><verse number="18" style="v" sid="PHP 2:18"/>raduji se z toho a také vy se můžete radovat se mnou.<verse eid="PHP 2:18"/></para>
  <para style="s1">Ocenění práce spolupracovníků</para>
  <para style="p">
    <verse number="19" style="v" sid="PHP 2:19"/>Věřím, že mi Pán brzo umožní poslat k vám Timotea, abych se potěšil zprávami o vás. <verse eid="PHP 2:19"/><verse number="20" style="v" sid="PHP 2:20"/>Jinak tu nemám nikoho, kdo by měl o vás tak upřímný zájem. <verse eid="PHP 2:20"/><verse number="21" style="v" sid="PHP 2:21"/>Všichni myslí spíš na svůj vlastní prospěch než na zájmy Kristovy. <verse eid="PHP 2:21"/><verse number="22" style="v" sid="PHP 2:22"/>Ale Timotea jste už poznali, když mi ve službě Boží věci pomáhal jako vlastní syn. <verse eid="PHP 2:22"/><verse number="23" style="v" sid="PHP 2:23"/>Jakmile bude o mně rozhodnuto, pošlu ho hned k vám. <verse eid="PHP 2:23"/><verse number="24" style="v" sid="PHP 2:24"/>Mám ale ke Kristu důvěru, že brzo přijdu i já sám.<verse eid="PHP 2:24"/></para>
  <para style="p">
    <verse number="25" style="v" sid="PHP 2:25"/>Rozhodl jsem se však poslat k vám zpátky Epafrodita. Jeho služby byly pro mne velmi cenné. V práci i boji mi stál po boku jako bratr. <verse eid="PHP 2:25"/><verse number="26" style="v" sid="PHP 2:26"/>Ale teď se mu přece jen silně zastesklo po domově, zvlášť když uslyšel, že jste se dověděli o jeho nemoci. <verse eid="PHP 2:26"/><verse number="27" style="v" sid="PHP 2:27"/>Měl už opravdu namále, ale Bůh se nad ním slitoval. Také mne tím ušetřil další velké rány. <verse eid="PHP 2:27"/><verse number="28" style="v" sid="PHP 2:28"/>Vypravil jsem ho nazpět co nejrychleji, aby vás osobně uklidnil a zbavil mne tím velké starosti. <verse eid="PHP 2:28"/><verse number="29" style="v" sid="PHP 2:29"/>Buďte k němu milí jako k bratrovi. Takových lidí si važte. <verse eid="PHP 2:29"/><verse number="30" style="v" sid="PHP 2:30"/>Vždyť pro Kristovo dílo dal v sázku vlastní život a ve snaze nahradit mi vás všechny by byl se málem uštval k smrti.<verse eid="PHP 2:30"/></para>
  <chapter eid="PHP 2"/>
  <chapter number="3" style="c" sid="PHP 3"/>
  <para style="s1">Co má před Bohem cenu</para>
  <para style="p">
    <verse number="1" style="v" sid="PHP 3:1"/>A tak ať se děje cokoliv, bratři, radujte se z toho, že patříte Bohu. Musím to opakovat znovu a znovu, protože v té radosti je vaše síla. <verse eid="PHP 3:1"/><verse number="2" style="v" sid="PHP 3:2"/>A nedejte se zmást těmi svůdci, kteří jako psi pořád štěkají, že jste povinni řídit se starými tradicemi, jako je například židovská obřízka, a tvrdí, že jen podle toho se pozná, kdo patří Bohu. <verse eid="PHP 3:2"/><verse number="3" style="v" sid="PHP 3:3"/>Poznávacím znamením Božího dítěte je sloužit Bohu a nechat se jím vést. My jsme Boží děti. Celý svůj život stavíme na Kristu a nespoléháme se na vnější znaky židovství.<verse eid="PHP 3:3"/></para>
  <para style="p">
    <verse number="4" style="v" sid="PHP 3:4"/>Kdyby oni měli pravdu, pak bych největší výsady u Boha musel mít já. Vždyť jsem narozen z čistokrevných židovských rodičů, jejichž rodokmen sahá až k Benjamínovi, <verse eid="PHP 3:4"/><verse number="5" style="v" sid="PHP 3:5"/>obřezán jsem byl týden po narození. Může mít někdo židovštější původ? Navíc jsem byl jako farizej vychováván k nejpřísnějšímu dodržování zákona a tradic <verse eid="PHP 3:5"/><verse number="6" style="v" sid="PHP 3:6"/>a sotva kdo byl v pronásledování křesťanů horlivější než já. Ze strany židovského náboženství mi nikdo nemohl nic vytknout. <verse eid="PHP 3:6"/><verse number="7" style="v" sid="PHP 3:7"/>Ale to všechno, na čem jsem si kdysi zakládal, ztratilo pro mne jakoukoliv cenu, když jsem poznal Krista. <verse eid="PHP 3:7"/><verse number="8" style="v" sid="PHP 3:8"/>Ve skutečnosti to všechno pokládám za nevýhodu, srovnám-li to s tím úžasným poznáním, že Ježíš Kristus je můj Pán.</para>
  <para style="p" vid="PHP 3:8">Kvůli němu jsem to všechno zahodil jako odpadky, <verse eid="PHP 3:8"/><verse number="9" style="v" sid="PHP 3:9"/>jen abych získal Krista a v něm zakotvil. Už se nestarám jako dříve, dokud jsem byl židem, jak si Boha naklonit zachováváním zákonů a nařízení, protože vím, že Bůh ode mne nevyžaduje nic jiného než víru v Krista. Věřit ovšem znamená: <verse eid="PHP 3:9"/><verse number="10" style="v" sid="PHP 3:10"/>poznat Krista a moc jeho zmrtvýchvstání a podílet se na jeho utrpení. A tak chci i já podstoupit jeho smrt <verse eid="PHP 3:10"/><verse number="11" style="v" sid="PHP 3:11"/>a dosáhnout tím i zmrtvýchvstání.<verse eid="PHP 3:11"/></para>
  <para style="s1">Jak dosáhnout cíle</para>
  <para style="p">
    <verse number="12" style="v" sid="PHP 3:12"/>Nemyslím si, že bych toho všeho už dosáhl; to jistě ne. Snažím se však ze všech sil, abych to získal, když mne již získal Kristus. <verse eid="PHP 3:12"/><verse number="13" style="v" sid="PHP 3:13"/>Bratři, opravdu si nenamlouvám, že bych již byl u cíle, ale o jedno mi jde: nechávám všechno za sebou a upírám se jen k tomu, co je přede mnou. <verse eid="PHP 3:13"/><verse number="14" style="v" sid="PHP 3:14"/>Mířím přímo k cíli, kde mne čeká věnec vítězů – nový život, ke kterému mne Bůh prostřednictvím Ježíše Krista povolal.<verse eid="PHP 3:14"/></para>
  <para style="p">
    <verse number="15" style="v" sid="PHP 3:15"/>Doufám, že všichni, kdo jste už ve víře dorostli k dospělosti, díváte se na ty věci stejně jako já. Pokud byste měli ještě nějaké pochybnosti, Bůh vám i v tom dá časem jasno. <verse eid="PHP 3:15"/><verse number="16" style="v" sid="PHP 3:16"/>Hlavně se pevně držte alespoň té pravdy, kterou už znáte. <verse eid="PHP 3:16"/><verse number="17" style="v" sid="PHP 3:17"/>A tak, bratři, dělejte to jako já a řiďte se příkladem všech, kdo tak žijí.<verse eid="PHP 3:17"/></para>
  <para style="s1">I křesťan může prohrát věčnost</para>
  <para style="p">
    <verse number="18" style="v" sid="PHP 3:18"/>Už jsem vám přece víckrát říkal – a dnes se mi chce přímo plakat při tom pomyšlení –, kolik je mezi námi lidí, kteří jsou ve skutečnosti Kristovými nepřáteli. Zbožňují jen svůj vlastní žaludek, chlubí se tím, zač by se měli stydět, a myslí jen na to, jak se mít na světě dobře. <verse eid="PHP 3:18"/><verse number="19" style="v" sid="PHP 3:19"/>Ti svou věčnost prohráli. <verse eid="PHP 3:19"/><verse number="20" style="v" sid="PHP 3:20"/>Naše pravá vlast je tam, kde je Ježíš Kristus, a my se těšíme, že se k nám odtud vrátí, <verse eid="PHP 3:20"/><verse number="21" style="v" sid="PHP 3:21"/>aby naše slabá a smrtelná těla proměnil a dal jim stejnou podstatu, jakou mělo jeho tělo po vzkříšení. On je schopen to učinit, protože je Pánem vesmíru.<verse eid="PHP 3:21"/></para>
  <chapter eid="PHP 3"/>
  <chapter number="4" style="c" sid="PHP 4"/>
  <para style="s1">Jen v jednotě a lásce je radost</para>
  <para style="p">
    <verse number="1" style="v" sid="PHP 4:1"/>Stůjte proto pevně ve spojení s Pánem, moji drazí bratři! Tak velmi po vás toužím, vždyť jste moje radost a má odměna. <verse eid="PHP 4:1"/><verse number="2" style="v" sid="PHP 4:2"/>Euodie a Syntyché, moc vás prosím, smiřte se zase a nehádejte se, jste přece křesťanky! <verse eid="PHP 4:2"/><verse number="3" style="v" sid="PHP 4:3"/>Syzygu, tebe prosím, pomoz jim v tom! Vždyť obě byly mými platnými pomocnicemi při šíření Kristova poselství, spolu s Klementem i ostatními, které Pán zapsal do Knihy života.<verse eid="PHP 4:3"/></para>
  <para style="p">
    <verse number="4" style="v" sid="PHP 4:4"/>Radujte se a důvěřujte Pánu, radujte se zas a znovu. <verse eid="PHP 4:4"/><verse number="5" style="v" sid="PHP 4:5"/>Ke všem buďte shovívaví a laskaví! Myslete na brzký Kristův návrat! <verse eid="PHP 4:5"/><verse number="6" style="v" sid="PHP 4:6"/>Ničím se příliš netrapte, všechno svěřte v modlitbě Bohu: své prosby i díky za jejich vyslyšení. <verse eid="PHP 4:6"/><verse number="7" style="v" sid="PHP 4:7"/>Uvidíte, že vás Bůh naplní klidem, jaký si nedovedete ani představit. Stačí jen důvěřovat Ježíši Kristu.<verse eid="PHP 4:7"/></para>
  <para style="p">
    <verse number="8" style="v" sid="PHP 4:8"/>Než skončím, bratři, rád bych vám položil na srdce ještě jedno: podporujte všechno, co je pravdivé, dobré a správné, čisté, milé a chvályhodné, co má dobrou pověst a pokládá se za ctnost. <verse eid="PHP 4:8"/><verse number="9" style="v" sid="PHP 4:9"/>Žijte tak, jak jsem vás učil a jak jste u mne slyšeli i viděli. A Bůh, dárce pokoje, bude s vámi.<verse eid="PHP 4:9"/></para>
  <para style="s1">Vděčnost za dar</para>
  <para style="p">
    <verse number="10" style="v" sid="PHP 4:10"/>Udělali jste mi, bratři, velikou radost a jsem za to Pánu vděčný, že jste mysleli na moje potřeby. Vím, že vám na mně záleželo i dřív, ale chyběla vám příležitost. <verse eid="PHP 4:10"/><verse number="11" style="v" sid="PHP 4:11"/>Nestěžuji si na nedostatek, naučil jsem se být spokojen s tím, co právě mám. <verse eid="PHP 4:11"/><verse number="12" style="v" sid="PHP 4:12"/>Umím žít v odříkání i blahobytu, když se stůl prohýbá i když nemám co do úst. <verse eid="PHP 4:12"/><verse number="13" style="v" sid="PHP 4:13"/>Ke všemu mám sílu, Kristus mi ji dává. <verse eid="PHP 4:13"/><verse number="14" style="v" sid="PHP 4:14"/>Ale od vás je hezké, že jste mi pomohli svým darem. <verse eid="PHP 4:14"/><verse number="15" style="v" sid="PHP 4:15"/>Nemusím vám jistě připomínat, že ani tenkrát, když jsem se poprvé vypravoval z Makedonie hlásat Krista, byli jste jediní, kdo mi přispěli na mou cestu. <verse eid="PHP 4:15"/><verse number="16" style="v" sid="PHP 4:16"/>Dokonce i do Tesaloniky jste mi dvakrát poslali, co jsem potřeboval. <verse eid="PHP 4:16"/><verse number="17" style="v" sid="PHP 4:17"/>Vašeho daru si vážím, ale ještě víc mne těší vědomí, jak každou takovou obětí se zvětšuje váš vklad u Boha.<verse eid="PHP 4:17"/></para>
  <para style="p">
    <verse number="18" style="v" sid="PHP 4:18"/>Všechno jsem tedy v pořádku dostal a nic mi teď nechybí, když Epafroditus doručil vaši zásilku. Věřte, že tato vaše oběť je Bohu stejně milá jako mně. <verse eid="PHP 4:18"/><verse number="19" style="v" sid="PHP 4:19"/>Proto dá i vám, kteří patříte Ježíši Kristu, ze svého nevyčerpatelného bohatství všechno, co potřebujete. <verse eid="PHP 4:19"/><verse number="20" style="v" sid="PHP 4:20"/>Jemu, našemu Otci, sláva na věky!<verse eid="PHP 4:20"/></para>
  <para style="s1">Váš Pavel Pavlův závěrečný pozdrav</para>
  <para style="p">
    <verse number="21" style="v" sid="PHP 4:21"/>P.S. Pozdravujte ode mne všechny křesťany u vás. Taky od těch, kteří tu bydlí se mnou, vás mám pozdravovat. <verse eid="PHP 4:21"/><verse number="22" style="v" sid="PHP 4:22"/>I ostatní zdejší křesťané, zvlášť ti, co slouží v císařském paláci, vzkazují pozdrav. <verse eid="PHP 4:22"/><verse number="23" style="v" sid="PHP 4:23"/>Přejeme vám všem milost Ježíše Krista, našeho Pána.<verse eid="PHP 4:23"/></para>
  <chapter eid="PHP 4"/>
</usx>
