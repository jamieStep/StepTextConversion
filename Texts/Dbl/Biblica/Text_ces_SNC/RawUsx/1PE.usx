<?xml version="1.0" encoding="UTF-8"?>
<usx version="3.0">
  <book code="1PE" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">1. Petrův</para>
  <para style="toc1">První list Petrův</para>
  <para style="toc2">1. Petrův</para>
  <para style="toc3">1Pt</para>
  <para style="mt2">První list</para>
  <para style="mt1">Petrův</para>
  <chapter number="1" style="c" sid="1PE 1"/>
  <para style="s1">Velké požehnání pro Boží lid</para>
  <para style="p">
    <verse number="1" style="v" sid="1PE 1:1"/>Apoštol Petr píše přistěhovalcům roztroušeným v Pontu, Galacii, Kappadokii, Asii a Bitynii.<verse eid="1PE 1:1"/></para>
  <para style="p">
    <verse number="2" style="v" sid="1PE 1:2"/>Drazí přátelé! Bůh vás již dávno znal a vyvolil vás, abyste se stali jeho dětmi. Duch svatý působil ve vašich srdcích, očistil vás krví Ježíše Krista, abyste žili životem jemu podobným. Ať vám Bůh bohatě žehná a vysvobozuje vás od všech úzkostí a strachů!<verse eid="1PE 1:2"/></para>
  <para style="s1">Díky Bohu za skvělou naději</para>
  <para style="p">
    <verse number="3" style="v" sid="1PE 1:3"/>Díky a čest vzdejme Bohu, Otci našeho Pána Ježíše Krista, že pro jeho milosrdenství jsme mohli začít zcela nový život plný naděje, protože Ježíš vstal z mrtvých. <verse eid="1PE 1:3"/><verse number="4" style="v" sid="1PE 1:4"/>Teď patříte do jeho rodiny, čeká vás tedy skvělé dědictví, které nepodléhá žádným změnám ani nemůže být zkaženo. Je pro vás připraveno v nebi. <verse eid="1PE 1:4"/><verse number="5" style="v" sid="1PE 1:5"/>Protože věříte, Boží moc vás chrání, abyste došli až k tomu konečnému cíli – ke spáse, která se v plnosti ukáže v blížícím se posledním dnu. <verse eid="1PE 1:5"/><verse number="6" style="v" sid="1PE 1:6"/>To je důvod k velké radosti, i když vím, že jste nyní asi v úzkostech pro různá pokušení a zkoušky, kterými procházíte. <verse eid="1PE 1:6"/><verse number="7" style="v" sid="1PE 1:7"/>Zkoušky přicházejí proto, aby se ukázalo, zda vaše víra je pevná a čistá. Vždyť i zlato se čistí v ohni a vaše víra má v Božích očích nesrovnatelně vyšší hodnotu než pouhé zlato. Zvítězí-li vaše víra v těchto zkouškách, Ježíš vás radostně přijme, až přijde v ten poslední den.<verse eid="1PE 1:7"/></para>
  <para style="p">
    <verse number="8-9" style="v" sid="1PE 1:8-9"/>I když jste ho nikdy neviděli, přece ho milujete, a ačkoliv ho ještě nevidíte, přece v něho věříte. A prožíváte nezměrnou radost z toho, že dosahujete cíle své víry – spasení, <verse eid="1PE 1:8-9"/><verse number="10" style="v" sid="1PE 1:10"/>které se snažili odhalit a poznat již proroci. <verse eid="1PE 1:10"/><verse number="11" style="v" sid="1PE 1:11"/>Předpovídali a pátrali po tom, na který čas a na jaké okolnosti poukazoval Duch svatý, který v nich působil a který prorokoval o Kristově utrpení a slávě. <verse eid="1PE 1:11"/><verse number="12" style="v" sid="1PE 1:12"/>Bylo jim však zjeveno, že k těmto událostem nedojde za jejich života, ale o mnoho let později – za vašeho života. Jsou to pravdy, které vám byly zvěstovány, rozhlašovali je lidé zmocnění týmž z nebe seslaným Duchem svatým. Jsou to tak zvláštní a úžasné věci, že i andělé v nebi touží do nich důkladněji nahlédnout.<verse eid="1PE 1:12"/></para>
  <para style="s1">Povolání k svatosti</para>
  <para style="p">
    <verse number="13" style="v" sid="1PE 1:13"/>Vaše mysl ať je připravena, buďte střízliví a ostražití. Celou svou naději upřete k daru Boží milosti, který vám bude dán při návratu Ježíše Krista. <verse eid="1PE 1:13"/><verse number="14" style="v" sid="1PE 1:14"/>Žijte před Bohem jako jeho poslušné děti. Nedopusťte, aby váš charakter byl formován myšlením vašeho dřívějšího života bez Boha. <verse eid="1PE 1:14"/><verse number="15" style="v" sid="1PE 1:15"/>Naopak, buďte svatí – to je čistí – ve všem podobně jako ten, který vás pozval, abyste se stali Božími dětmi. <verse eid="1PE 1:15"/><verse number="16" style="v" sid="1PE 1:16"/>Vždyť v Písmu je psáno: „Buďte svatí, neboť já jsem svatý.“<verse eid="1PE 1:16"/></para>
  <para style="p">
    <verse number="17" style="v" sid="1PE 1:17"/>Pamatujte, že u vašeho nebeského Otce, ke kterému se modlíte, neexistuje při soudu žádná protekce. Bude vás soudit naprosto spravedlivě podle vašeho jednání; a tak pokud jste zde na zemi, jednejte vždy s uctivým zřetelem k němu. <verse eid="1PE 1:17"/><verse number="18" style="v" sid="1PE 1:18"/>Víte přece, čím bylo zaplaceno to, že nemusíte žít životem bez smyslu a cíle, jak jste jej přejali od svých předků. Nebylo to zlatem a stříbrem, které ztrácejí svou hodnotu, <verse eid="1PE 1:18"/><verse number="19-20" style="v" sid="1PE 1:19-20"/>ale drahou krví Kristovou. On byl k tomu jako beránek bez vady a bez poskvrny předem vyhlédnut před stvořením světa, ale objevil se kvůli vám až teď v poslední době. <verse eid="1PE 1:19-20"/><verse number="21" style="v" sid="1PE 1:21"/>Když znáte Krista, věříte i v Boha, který ho vzkřísil z mrtvých a dal mu velkou slávu. A tak vaše víra a naděje může být cele zakotvena v Bohu.<verse eid="1PE 1:21"/></para>
  <para style="p">
    <verse number="22" style="v" sid="1PE 1:22"/>Nyní můžete opravdově milovat každého, protože jste byli očištěni od sobectví a nenávisti tím, že jste přijali Krista. Mějte se proto upřímně a vřele rádi. <verse eid="1PE 1:22"/><verse number="23" style="v" sid="1PE 1:23"/>Vždyť vám byl dán nový život – ne ten, který jste obdrželi od svých rodičů jako pomíjející dar, ale ten, který jste přijali skrze stále živé Boží slovo a který potrvá věčně.<verse eid="1PE 1:23"/></para>
  <para style="p">
    <verse number="24" style="v" sid="1PE 1:24"/>Je totiž pravda,</para>
  <para style="q1" vid="1PE 1:24">že každý člověk je jako tráva,</para>
  <para style="q2" vid="1PE 1:24">která zežloutne a uschne,</para>
  <para style="q1" vid="1PE 1:24">a všechna jeho velikost je jako květ,</para>
  <para style="q2" vid="1PE 1:24">který opadá.<verse eid="1PE 1:24"/></para>
  <para style="q1">
    <verse number="25" style="v" sid="1PE 1:25"/>Ale Boží slovo zůstane věčně – je to slovo radostné zvěsti,</para>
  <para style="m" vid="1PE 1:25">které vám bylo kázáno.<verse eid="1PE 1:25"/></para>
  <chapter eid="1PE 1"/>
  <chapter number="2" style="c" sid="1PE 2"/>
  <para style="p">
    <verse number="1" style="v" sid="1PE 2:1"/>A tak se zbavujte všech špatných vlastností, návyků a pocitů. Mezi ně patří nečestnost, závist, pomluvy a přetvářka. <verse eid="1PE 2:1"/><verse number="2" style="v" sid="1PE 2:2"/>Jste jako nemluvňátka nově narozená pro Boží rodinu. Jako se nemluvně dožaduje mléka, tak i vy byste se měli živit Božím slovem – číst je a přemýšlet o něm, abyste rostli ve víře a k spáse. <verse eid="1PE 2:2"/><verse number="3" style="v" sid="1PE 2:3"/>Vždyť jste už na sobě poznali Boží dobrotivost.<verse eid="1PE 2:3"/></para>
  <para style="s1">Živý kámen a vyvolení lidé</para>
  <para style="p">
    <verse number="4" style="v" sid="1PE 2:4"/>Přicházejte ke Kristu, kameni živému, který byl lidmi zavržen, ale před Bohem je vyvolený a vzácný. <verse eid="1PE 2:4"/><verse number="5" style="v" sid="1PE 2:5"/>I vy buďte živými kameny, z nichž se staví duchovní dům. Nadto vám Kristus vydobyl právo, abyste mohli jako kněží bezprostředně přistupovat k Bohu. Přinášejte mu tedy duchovní oběti vašeho čistého života, které rád přijme pro zásluhy Ježíše Krista. <verse eid="1PE 2:5"/><verse number="6" style="v" sid="1PE 2:6"/>Písmo o tom hovoří takto:</para>
  <para style="q1" vid="1PE 2:6">„Posílám Krista jako pečlivě vybraný,</para>
  <para style="q2" vid="1PE 2:6">vzácný základní kámen mé církve a nikdy nezklamu ty,</para>
  <para style="q1" vid="1PE 2:6">kdo v něho věří.“<verse eid="1PE 2:6"/></para>
  <para style="m">
    <verse number="7" style="v" sid="1PE 2:7"/>Ano, vám, kteří věříte, je velmi drahý, ale nevěřícím jsou určena tato slova Písma:</para>
  <para style="q1" vid="1PE 2:7">„Stavitelé zavrhli kámen,</para>
  <para style="q2" vid="1PE 2:7">který se stal základním kamenem.</para>
  <para style="q1" vid="1PE 2:7">Pro ně je kamenem,</para>
  <para style="q2" vid="1PE 2:7">o nějž klopýtnou,</para>
  <para style="q1" vid="1PE 2:7">a skálou,</para>
  <para style="q2" vid="1PE 2:7">která způsobí jejich pád.“<verse eid="1PE 2:7"/></para>
  <para style="p">
    <verse number="8" style="v" sid="1PE 2:8"/>Svým vzdorem vůči Božímu slovu na sebe přivolávají to, co Bůh předem řekl, svůj úplný pád. <verse eid="1PE 2:8"/><verse number="9" style="v" sid="1PE 2:9"/>Ale vy jste vyvoleni samým Bohem jako kněží Krále, jste svatí a čistí, jste jeho vlastní lid. To vše pro to, abyste svědčili druhým o tom, který vás povolal ze tmy do svého úžasného světla. <verse eid="1PE 2:9"/><verse number="10" style="v" sid="1PE 2:10"/>Dříve jste nebyli ničím, nyní jste Božím lidem. Dříve jste nevěděli o Boží dobrotě, a nyní proměnila vaše životy.<verse eid="1PE 2:10"/></para>
  <para style="s1">Chování Božího lidu v utrpení</para>
  <para style="p">
    <verse number="11" style="v" sid="1PE 2:11"/>Prosím vás, moji milí, žijte na tomto světě jako hosté. Váš skutečný domov je nyní v nebi, proto se zřekněte zlých přání, která ohrožují váš život s Kristem. <verse eid="1PE 2:11"/><verse number="12" style="v" sid="1PE 2:12"/>Mezi nevěřícími se chovejte vždy správně. I když o vás mluví jako o nejhorších lidech, nakonec, uvidí-li vaše dobré jednání, mohou být při druhém příchodu Ježíše Krista mezi zachráněnými.<verse eid="1PE 2:12"/></para>
  <para style="p">
    <verse number="13-14" style="v" sid="1PE 2:13-14"/>Jako věřící respektujte představitele své země. Mají povinnost stíhat všechny, kdo činí zlo, a odměňovat ty, kteří jednají dobře. <verse eid="1PE 2:13-14"/><verse number="15" style="v" sid="1PE 2:15"/>Bůh si přeje, abyste svým příkladným životem umlčeli kritiku těch, kteří odsuzují Boží zvěst, třebaže nevědí, co jim přináší, a aniž zakusili její moc. <verse eid="1PE 2:15"/><verse number="16" style="v" sid="1PE 2:16"/>Jste svobodní lidé, neznamená to však, že máte svobodu k činění zla. Pro vás je vždy směrodatná Boží vůle. <verse eid="1PE 2:16"/><verse number="17" style="v" sid="1PE 2:17"/>S každým jednejte s úctou, mějte rádi své spoluvěřící, žijte v uctivé poslušnosti před Bohem a vládu mějte ve vážnosti.<verse eid="1PE 2:17"/></para>
  <para style="p">
    <verse number="18" style="v" sid="1PE 2:18"/>Respektujte své nadřízené, nejen když jsou k vám mírní a laskaví, ale i když jsou přísní a tvrdí. <verse eid="1PE 2:18"/><verse number="19" style="v" sid="1PE 2:19"/>Je to přednost, když někdo pro věrnost Bohu snáší utrpení neprávem. <verse eid="1PE 2:19"/><verse number="20" style="v" sid="1PE 2:20"/>Vždyť co je na tom záslužného, snášíte-li trest, který je vám spravedlivě vyměřen? Ale když jednáte správně, a přece za to trpíte, Bůh to ocení. <verse eid="1PE 2:20"/><verse number="21" style="v" sid="1PE 2:21"/>Taková utrpení jsou jen částí toho, co zakusil pro nás Kristus, který se v tom stal naším příkladem. Proto ho následujte! <verse eid="1PE 2:21"/><verse number="22" style="v" sid="1PE 2:22"/>On nikdy nezhřešil, nikdy nevyslovil lež; <verse eid="1PE 2:22"/><verse number="23" style="v" sid="1PE 2:23"/>snášel urážky, ale sám neurážel; když trpěl, nehrozil, ale ponechával vše Bohu, který soudí spravedlivě. <verse eid="1PE 2:23"/><verse number="24" style="v" sid="1PE 2:24"/>On sám nesl naše hříchy na sobě, když zemřel na kříži, aby nám dal sílu skoncovat s hříchem a žít novým životem. Jeho utrpením jsme byli uzdraveni. <verse eid="1PE 2:24"/><verse number="25" style="v" sid="1PE 2:25"/>Byli jste jako ovce, které zabloudily, ale nyní jste navráceni ke svému pastýři a strážci.<verse eid="1PE 2:25"/></para>
  <chapter eid="1PE 2"/>
  <chapter number="3" style="c" sid="1PE 3"/>
  <para style="s1">Rady ohledně manželství</para>
  <para style="p">
    <verse number="1-2" style="v" sid="1PE 3:1-2"/>Rovněž i vy, ženy, podřizujte se svým mužům, a když se někteří z nich vzpírají Božímu slovu, můžete je beze slov získat svým čistým a bohabojným životem.<verse eid="1PE 3:1-2"/></para>
  <para style="p">
    <verse number="3-4" style="v" sid="1PE 3:3-4"/>Nenakloníte si je vnějšími ozdobami – šperky, okázalými účesy a nákladnými oděvy, které nejsou pro vás vhodné, ale nepomíjející krásou křesťanské osobnosti. Vaší ozdobou nechť je jemnost a mírnost, které se líbí Bohu. <verse eid="1PE 3:3-4"/><verse number="5" style="v" sid="1PE 3:5"/>Taková vnitřní krása zdobila zbožné ženy dávných dob, které se podřizovaly svým mužům. <verse eid="1PE 3:5"/><verse number="6" style="v" sid="1PE 3:6"/>Vzpomeňte na Sáru, která poslouchala svého manžela Abrahama a nazývala ho svým pánem. Jdete její cestou, jedná-te-li správně a nepodléháte nervozitě a strachu.<verse eid="1PE 3:6"/></para>
  <para style="p">
    <verse number="7" style="v" sid="1PE 3:7"/>Tak i vy, muži, snažte se rozumět svým manželkám, neboť jsou slabší. Ctěte je, protože jsou z Boží milosti, stejně jako vy, dědičkami věčného života. Nejednáte-li tak, nemůžete čekat, že vaše modlitby budou vyslyšeny.<verse eid="1PE 3:7"/></para>
  <para style="s1">Utrpení při konání dobra</para>
  <para style="p">
    <verse number="8" style="v" sid="1PE 3:8"/>Na závěr se obracím k vám všem; buďte jednomyslní, mějte porozumění jeden pro druhého a milujte se jako Boží rodina. Mějte citlivá srdce a pokornou mysl. <verse eid="1PE 3:8"/><verse number="9" style="v" sid="1PE 3:9"/>Zlo neoplácejte zlem, urážky urážkami, ale naopak prokazujte dobro. Vždyť jedině tak vám Bůh může požehnat.<verse eid="1PE 3:9"/></para>
  <para style="p">
    <verse number="10" style="v" sid="1PE 3:10"/>Máte za úkol dokázat, že si vážíte života, a přejete-li si žít dobře a šťastně, dávejte pozor na svůj jazyk, aby z vašich úst nevyšlo nic špatného a lstivého. <verse eid="1PE 3:10"/><verse number="11" style="v" sid="1PE 3:11"/>Obraťte se zády k zlému a čiňte dobro. Šiřte kolem sebe pokoj, i když to není snadné. <verse eid="1PE 3:11"/><verse number="12" style="v" sid="1PE 3:12"/>Vždyť Pán se dívá s láskou na své poslušné děti a vyhovuje jejich prosbám. Na ty pak, kteří činí zlo, hledí s přísnou tváří.<verse eid="1PE 3:12"/></para>
  <para style="p">
    <verse number="13" style="v" sid="1PE 3:13"/>Kdo by měl zájem vám ublížit, když budete činit dobře? <verse eid="1PE 3:13"/><verse number="14" style="v" sid="1PE 3:14"/>Stane-li se však, že budete trpět pro dobrou věc, Bůh vás odmění. Nenechte se zastrašit a nebuďte malomyslní; <verse eid="1PE 3:14"/><verse number="15" style="v" sid="1PE 3:15"/>usilujte o to, aby vaše srdce patřila cele Kristu. Využijte každé příležitosti ke svědectví o vaší víře, hovořte však skromně a s úctou. <verse eid="1PE 3:15"/><verse number="16" style="v" sid="1PE 3:16"/>Jednejte správně, aby ti, kteří o vás mluví jako o nejhorších lidech a nadávají vám, se zastyděli, že hanobí vaše křesťanské chování.<verse eid="1PE 3:16"/></para>
  <para style="p">
    <verse number="17" style="v" sid="1PE 3:17"/>Pamatujte, že dopustí-li Bůh, abyste trpěli, pak je lepší trpět pro dobro než pro zlo! <verse eid="1PE 3:17"/><verse number="18" style="v" sid="1PE 3:18"/>Vždyť Kristus také trpěl. Sám bez viny – zemřel za naše hříchy, aby nás přivedl k Bohu. Jeho tělo bylo vydáno na smrt, ale Boží Duch jej vzkřísil. <verse eid="1PE 3:18"/><verse number="19-20" style="v" sid="1PE 3:19-20"/>A týž Duch svatý zmocnil Noeho, když nesl Kristovo poselství záchrany těm, kteří před potopou byli pro svou nevěru v zajetí smrti. Bůh na ně trpělivě čekal, zatímco Noe stavěl koráb. Přesto jen osm lidí bylo zachráněno.<verse eid="1PE 3:19-20"/></para>
  <para style="p">
    <verse number="21" style="v" sid="1PE 3:21"/>To je předobraz křtu, který nyní zachraňuje vás. Při křtu vyznáváme, že jsme byli zachráněni před smrtí vzkříšením Ježíše Krista. Křest vyžaduje samozřejmě daleko více než pouhé obmytí tělesné špíny. Vyjadřuje skutečnost, že se obracíme k Bohu s prosbou, aby očistil naše svědomí od hříchu. <verse eid="1PE 3:21"/><verse number="22" style="v" sid="1PE 3:22"/>Nyní je onen Kristus v nebi po Boží pravici a andělé i všechny nebeské síly se před ním sklánějí a poslouchají ho.<verse eid="1PE 3:22"/></para>
  <chapter eid="1PE 3"/>
  <chapter number="4" style="c" sid="1PE 4"/>
  <para style="s1">Žít pro Boha</para>
  <para style="p">
    <verse number="1" style="v" sid="1PE 4:1"/>K utrpení přistupujte jako Kristus, který zakusil mnoho bolesti. Kdo takto trpěl, rozhodl se skoncovat s hříchem. <verse eid="1PE 4:1"/><verse number="2" style="v" sid="1PE 4:2"/>A tak pokud jste ještě zde na zemi, nepoddávejte se hříšným touhám, ale řiďte se Boží vůlí. <verse eid="1PE 4:2"/><verse number="3" style="v" sid="1PE 4:3"/>Stačí, že jako nevěřící jste v minulosti žili nevázaným životem, ve vášních, v opilství, v obžerství, v pitkách a v hanebném modlářství. <verse eid="1PE 4:3"/><verse number="4" style="v" sid="1PE 4:4"/>Samozřejmě, vaši dřívější přátelé budou překvapeni, že už s nimi nedržíte, budou se vám posmívat a pohrdat vámi. <verse eid="1PE 4:4"/><verse number="5" style="v" sid="1PE 4:5"/>Ale z toho si nic nedělejte; vždyť oni se budou za svůj život zodpovídat Soudci všech živých i mrtvých. <verse eid="1PE 4:5"/><verse number="6" style="v" sid="1PE 4:6"/>Proto bylo evangelium zvěstováno i těm zemřelým, kteří za svého života byli lidmi povrchním hodnocením odsuzováni, které však Bůh, jenž soudí podle ducha, odmění věčným životem. <verse eid="1PE 4:6"/><verse number="7" style="v" sid="1PE 4:7"/>Rychle se blíží konec všeho, <verse eid="1PE 4:7"/><verse number="8" style="v" sid="1PE 4:8"/>proto žijte ukázněně a horlivě se modlete. Především ať vaše vzájemné vztahy jsou plné opravdové lásky – vždyť láskou můžete přikrýt mnoho provinění. <verse eid="1PE 4:8"/><verse number="9" style="v" sid="1PE 4:9"/>Ochotně otevřte svůj domov všem, kteří to potřebují. <verse eid="1PE 4:9"/><verse number="10" style="v" sid="1PE 4:10"/>Každý z vás je Bohem obdarován nějakými schopnostmi. Užívejte jich moudře k vzájemné službě a k dalšímu rozvoji.<verse eid="1PE 4:10"/></para>
  <para style="p">
    <verse number="11" style="v" sid="1PE 4:11"/>Jsi povolán kázat Boží pravdy? Potom ať tvá řeč je poselstvím od Boha. Jsi povolán, abys pomáhal druhým? Dělej to tedy s veškerou energií, kterou ti Bůh dává, aby on byl oslaven v Ježíši Kristu. Jemu patří všechna sláva a moc navždy. Amen.<verse eid="1PE 4:11"/></para>
  <para style="s1">Těžkosti pro Krista</para>
  <para style="p">
    <verse number="12" style="v" sid="1PE 4:12"/>Moji milí přátelé, nenechte se zmást různými těžkými zkouškami, které prověřují vaši víru není, to nic neobvyklého. <verse eid="1PE 4:12"/><verse number="13" style="v" sid="1PE 4:13"/>Přijímejte takové zkoušky rádi, vždyť tím trpíte jako Kristus a o to více se budete v den jeho příchodu radovat. <verse eid="1PE 4:13"/><verse number="14" style="v" sid="1PE 4:14"/>Urážejí-li vás lidé proto, že jste křesťany, považujte to za výsadu. Můžete si být jisti, že Boží Duch, Duch slávy, bude při vás. <verse eid="1PE 4:14"/><verse number="15" style="v" sid="1PE 4:15"/>Nerad bych slyšel, že někdo z vás trpí pro vraždu, krádež, nějaký zločin nebo zasahování do záležitostí druhých lidí. <verse eid="1PE 4:15"/><verse number="16" style="v" sid="1PE 4:16"/>Jestliže však trpíte jako křesťané, pak to není žádná hanba. Chvalte Boha za výsadu, že patříte do Boží rodiny a že smíte nést Kristovo jméno – křesťané.<verse eid="1PE 4:16"/></para>
  <para style="p">
    <verse number="17" style="v" sid="1PE 4:17"/>Vždyť je určena doba, kdy má začít soud od těch, kteří patří Bohu. A jestliže máme být nejprve souzeni my křesťané, jaký hrozný osud čeká ty, kteří Boží poselství odmítají?<verse eid="1PE 4:17"/></para>
  <para style="q1">
    <verse number="18" style="v" sid="1PE 4:18"/>Když se stěží zachrání věřící člověk,</para>
  <para style="q2" vid="1PE 4:18">co teprve čeká hříšné a bezbožné?<verse eid="1PE 4:18"/></para>
  <para style="p">
    <verse number="19" style="v" sid="1PE 4:19"/>A tak trpíte-li podle Boží vůle, pokračujte v činění dobra a svěřte se cele svému Stvořiteli, jenž vás nikdy nezklame.<verse eid="1PE 4:19"/></para>
  <chapter eid="1PE 4"/>
  <chapter number="5" style="c" sid="1PE 5"/>
  <para style="s1">Vztahy mezi staršími a mladšími</para>
  <para style="p">
    <verse number="1" style="v" sid="1PE 5:1"/>A nyní několik slov starším sboru. I já jsem takovým duchovním představitelem. Mluvím jako očitý svědek Kristových utrpení a jako ten, kdo spolu s vámi bude účastníkem Kristovy slávy při jeho příchodu.<verse eid="1PE 5:1"/></para>
  <para style="p">
    <verse number="2" style="v" sid="1PE 5:2"/>Žádám vás naléhavě, abyste se jako pastýři starali o stádo, které vám Bůh svěřil. Tuto službu konejte rádi a ne s nechutí, ne pro zisk, ale z touhy sloužit Pánu. <verse eid="1PE 5:2"/><verse number="3" style="v" sid="1PE 5:3"/>Neporoučejte, ale veďte svěřené stádo svým dobrým příkladem. <verse eid="1PE 5:3"/><verse number="4" style="v" sid="1PE 5:4"/>Až potom přijde nejvyšší Pastýř, odmění vás účastí na věčné slávě.<verse eid="1PE 5:4"/></para>
  <para style="p">
    <verse number="5" style="v" sid="1PE 5:5"/>Vy mladí, podřizujte se starším. Všichni mějte k sobě navzájem citlivý přístup a buďte pokorní,</para>
  <para style="q1" vid="1PE 5:5">protože pro pokorné má Bůh zvláštní požehnání,</para>
  <para style="q2" vid="1PE 5:5">ale obrací se proti pyšným.<verse eid="1PE 5:5"/></para>
  <para style="m">
    <verse number="6" style="v" sid="1PE 5:6"/>A tak se skloňte pod silnou Boží ruku a Bůh vás pozvedne, až přijde k tomu čas. <verse eid="1PE 5:6"/><verse number="7" style="v" sid="1PE 5:7"/>Všechny své obavy a starosti přenechte jemu, vždyť jste středem jeho zájmu.<verse eid="1PE 5:7"/></para>
  <para style="p">
    <verse number="8" style="v" sid="1PE 5:8"/>Mějte se na pozoru před útoky vašeho nepřítele ďábla; obchází jako hladový řvoucí lev a hledá, koho by roztrhal. <verse eid="1PE 5:8"/><verse number="9" style="v" sid="1PE 5:9"/>Vzepřete se mu zakotveni ve víře. Pamatujte, že křesťané na celém světě procházejí stejnými zkouškami jako vy. <verse eid="1PE 5:9"/><verse number="10" style="v" sid="1PE 5:10"/>Obstojíte-li v dočasných utrpeních, pak Bůh plný lásky a milosti zjevené v Ježíši Kristu vám dá věčnou radost. On při vás doplní vše, co vám schází, utvrdí vás, posilní a postaví na pevný základ. <verse eid="1PE 5:10"/><verse number="11" style="v" sid="1PE 5:11"/>Jemu patří provždy všechna moc a sláva.<verse eid="1PE 5:11"/></para>
  <para style="s1">Závěrečné pozdravy</para>
  <para style="p">
    <verse number="12" style="v" sid="1PE 5:12"/>Tento krátký dopis posílám po Silvánovi, kterého považuji za věrného bratra. Chtěl jsem vás ujistit o Boží lásce a povzbudit vás, abyste se jí drželi.<verse eid="1PE 5:12"/></para>
  <para style="p">
    <verse number="13" style="v" sid="1PE 5:13"/>Váš bratrský sbor zde v Římě vás pozdravuje, stejně jako Marek, kterého považuji za svého syna. <verse eid="1PE 5:13"/><verse number="14" style="v" sid="1PE 5:14"/>Pozdravte se navzájem políbením lásky. Vám všem, kteří náležíte Kristu, přeji pokoj.<verse eid="1PE 5:14"/></para>
  <chapter eid="1PE 5"/>
</usx>
