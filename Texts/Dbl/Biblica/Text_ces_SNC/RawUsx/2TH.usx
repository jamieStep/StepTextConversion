<?xml version="1.0" encoding="UTF-8"?>
<usx version="3.0">
  <book code="2TH" style="id">- Slovo na cestu (Czech Living Bible NT) - 1418</book>
  <para style="rem">Copyright © 1988, 2000, 2012 by Biblica, Inc.</para>
  <para style="h">2. Tesalonickým</para>
  <para style="toc1">Druhý list Tesalonickým</para>
  <para style="toc2">2. Tesalonickým</para>
  <para style="toc3">2Te</para>
  <para style="mt2">Druhý list</para>
  <para style="mt1">Tesalonickým</para>
  <chapter number="1" style="c" sid="2TH 1"/>
  <para style="s1">Jasná naděje Kristova návratu</para>
  <para style="p">
    <verse number="1-2" style="v" sid="2TH 1:1-2"/>Drazí bratři v Tesalonice, opět se hlásíme s přáním milosti a pokoje od Boha Otce i Pána Ježíše Krista.<verse eid="2TH 1:1-2"/></para>
  <para style="p">
    <verse number="3" style="v" sid="2TH 1:3"/>Nemůžeme jinak, než za vás Bohu stále děkovat. Je to namístě, když navzdory všemu pronásledování vaše víra i láska dělá tak úžasné pokroky, <verse eid="2TH 1:3"/><verse number="4" style="v" sid="2TH 1:4"/>že vás můžeme v ostatních církvích dávat za příklad. <verse eid="2TH 1:4"/><verse number="5-8" style="v" sid="2TH 1:5-8"/>V tom se projevuje spravedlivý Boží soud: těm, kteří vás nyní trápí, odplatí trápením, zatímco vás, kteří nyní trpíte, vysvobodí spolu s námi. To bude tehdy, až Ježíš, náš Pán, v ohnivém plameni sestoupí se svými anděly z nebe, aby potrestal ty, kdo Boha nectí a odmítají jeho poselství o Ježíši, našem Pánu. <verse eid="2TH 1:5-8"/><verse number="9" style="v" sid="2TH 1:9"/>Za trest budou navždy vzdáleni od Pána a jeho moci a slávy. <verse eid="2TH 1:9"/><verse number="10" style="v" sid="2TH 1:10"/>V ten den Kristus přijde sklidit chválu a vděčnost za všechno, co pro své vyvolené učinil. I vy patříte mezi ně, protože jste uvěřili našemu svědectví.<verse eid="2TH 1:10"/></para>
  <para style="p">
    <verse number="11" style="v" sid="2TH 1:11"/>Neúnavně se za vás modlíme, aby vás Bůh proměňoval a pomáhal vám dosáhnout cíl, k němuž vás povolal. Prosíme ho, aby svou mocí podepřel všechna vaše dobrá předsevzetí v životě víry. <verse eid="2TH 1:11"/><verse number="12" style="v" sid="2TH 1:12"/>Tak mu každý bude moci vzdát čest a chválu za výsledky jeho díla ve vás; vaší slávou pak bude, že patříte jemu. To vše vám umožnila jeho milost a moc.<verse eid="2TH 1:12"/></para>
  <chapter eid="2TH 1"/>
  <chapter number="2" style="c" sid="2TH 2"/>
  <para style="s1">Pavel předpovídá odpadnutí od pravé víry</para>
  <para style="p">
    <verse number="1" style="v" sid="2TH 2:1"/>A teď k tomu očekávanému příchodu Pána Ježíše Krista. <verse eid="2TH 2:1"/><verse number="2-4" style="v" sid="2TH 2:2-4"/>Prosím vás, nenechte si poplést hlavu pověstmi, že ten den už přichází, i kdyby to někdo tvrdil na základě nějakého prorockého vidění nebo se dokonce odvolával na nás. Nikdy jsme nic takového neřekli ani nenapsali. Než ten den nastane, musí dojít k velkému odpadnutí od původního Kristova učení a vystoupí člověk ztělesňující vzpouru proti Bohu a jeho zákonu. Ten se vyvýší nade všechno, co nese Boží jméno, a bude vyžadovat božské pocty sám pro sebe. Dokonce si přisvojí Boží trůn a představí se jako Bůh. <verse eid="2TH 2:2-4"/><verse number="5" style="v" sid="2TH 2:5"/>Nevzpomínáte si, že jsem vám to říkal už při své první návštěvě?<verse eid="2TH 2:5"/></para>
  <para style="p">
    <verse number="6-7" style="v" sid="2TH 2:6-7"/>Náznaky této vzpoury proti Bohu jsou již zde a nechybí mnoho, aby propukla naplno a nepřítel člověka i Boha se projevil veřejně. <verse eid="2TH 2:6-7"/><verse number="8" style="v" sid="2TH 2:8"/>Pán ho však nakonec odsoudí k záhubě a zničí svým slavným příchodem. <verse eid="2TH 2:8"/><verse number="9" style="v" sid="2TH 2:9"/>Ten bezbožník přijde jako satanův nástroj a vyzbrojen satanskou mocí bude předvádět všelijaké triky a zázraky, <verse eid="2TH 2:9"/><verse number="10" style="v" sid="2TH 2:10"/>aby okouzlil ty, kteří řekli pravdě „ne“ a míří k záhubě, protože odmítli pravdu, která jediná je mohla zachránit. <verse eid="2TH 2:10"/><verse number="11" style="v" sid="2TH 2:11"/>Proto je Bůh nechá napospas té lživé moci, aby je ovládla, <verse eid="2TH 2:11"/><verse number="12" style="v" sid="2TH 2:12"/>a tak všichni, kdo si místo pravdy oblíbili lež a hřích, sklidí spravedlivé odsouzení.<verse eid="2TH 2:12"/></para>
  <para style="p">
    <verse number="13" style="v" sid="2TH 2:13"/>Ovšem za vás, Pánem milovaní bratři, musíme stále děkovat Bohu, který vás vyvolil k záchraně, očistil svým Duchem a dal vám víru a pravdu. <verse eid="2TH 2:13"/><verse number="14" style="v" sid="2TH 2:14"/>Naším prostřednictvím vám poslal slovo záchrany a povolal vás k podílu na slávě našeho Pána Ježíše Krista. <verse eid="2TH 2:14"/><verse number="15" style="v" sid="2TH 2:15"/>Nuže, stůjte tedy pevně a držte se všeho, co jsme vám odevzdali, ať osobně či v dopisech. <verse eid="2TH 2:15"/><verse number="16" style="v" sid="2TH 2:16"/>Ať Ježíš Kristus, náš Pán, a Bůh, náš Otec, který si nás zamiloval a dal nám trvalou útěchu a pevnou naději, <verse eid="2TH 2:16"/><verse number="17" style="v" sid="2TH 2:17"/>povzbudí vaše srdce a dá vám sílu ke každému dobrému činu i slovu.<verse eid="2TH 2:17"/></para>
  <chapter eid="2TH 2"/>
  <chapter number="3" style="c" sid="2TH 3"/>
  <para style="s1">Věřící mají pevně stát</para>
  <para style="p">
    <verse number="1" style="v" sid="2TH 3:1"/>Závěrem, bratři, prosíme o vaše přímluvné modlitby, aby se Boží poselství rychle šířilo a všude vítězilo jako u vás <verse eid="2TH 3:1"/><verse number="2" style="v" sid="2TH 3:2"/>a abychom byli ušetřeni úkladů zvrácených a zlých lidí. Vždyť ne všichni stojí věrně na Boží straně, <verse eid="2TH 3:2"/><verse number="3" style="v" sid="2TH 3:3"/>ale Pán je věrný. On vás posilní a ochrání od zlého. <verse eid="2TH 3:3"/><verse number="4" style="v" sid="2TH 3:4"/>My patříme Pánu stejně jako vy, a proto spoléháme, že se našimi slovy řídíte a budete řídit i dál. <verse eid="2TH 3:4"/><verse number="5" style="v" sid="2TH 3:5"/>Přejeme si, aby vaše srdce bylo naplněno Boží láskou a Kristovou trpělivostí.<verse eid="2TH 3:5"/></para>
  <para style="s1">Pavlovo varování před leností</para>
  <para style="p">
    <verse number="6" style="v" sid="2TH 3:6"/>Dále přikazujeme jménem Ježíše Krista, abyste se stranili všech, kteří si neberou k srdci naše naučení a ubíjejí čas zahálkou. <verse eid="2TH 3:6"/><verse number="7" style="v" sid="2TH 3:7"/>Dali jsme vám přece sami příklad, jak máte žít; nikdy jste nás neviděli zahálet <verse eid="2TH 3:7"/><verse number="8" style="v" sid="2TH 3:8"/>a přiživovat se u jiných. – Ve dne v noci jsme si tvrdou prací vydělávali na chléb, abychom nikoho nevyjídali. <verse eid="2TH 3:8"/><verse number="9" style="v" sid="2TH 3:9"/>Ne, že bychom neměli právo žádat od vás zaopatření, ale chtěli jsme vám dát příklad k napodobování. <verse eid="2TH 3:9"/><verse number="10" style="v" sid="2TH 3:10"/>Taky jsme vám vždycky zdůrazňovali: Kdo nechce pracovat, ať nejí! <verse eid="2TH 3:10"/><verse number="11" style="v" sid="2TH 3:11"/>A přece teď slyšíme, že jsou mezi vámi darmojedi, kterým práce nevoní. <verse eid="2TH 3:11"/><verse number="12" style="v" sid="2TH 3:12"/>Takové vyzýváme a Kristovým jménem jim nařizujeme, aby nezaháleli a na svůj chléb si řádně vydělávali. <verse eid="2TH 3:12"/><verse number="13" style="v" sid="2TH 3:13"/>Vám, však bratři, připomínáme: v konání dobra nepolevujte.<verse eid="2TH 3:13"/></para>
  <para style="s1">Lenochům vyjádřete nesouhlas, ale nadále je milujte</para>
  <para style="p">
    <verse number="14" style="v" sid="2TH 3:14"/>Kdyby se někdo zdráhal podřídit tomu, co píšeme, dejte mu pocítit, že mezi vás nepatří; snad se pak zastydí. <verse eid="2TH 3:14"/><verse number="15" style="v" sid="2TH 3:15"/>Ale nejednejte s ním jako s nepřítelem; spíš ho varujte jako bratra, na němž vám záleží.<verse eid="2TH 3:15"/></para>
  <para style="p">
    <verse number="16" style="v" sid="2TH 3:16"/>Ať vám Pán pokoje dá svůj pokoj vždycky a všude a zůstává s vámi. <verse eid="2TH 3:16"/><verse number="17" style="v" sid="2TH 3:17"/>Tento pozdrav připisuji ve všech dopisech vlastní rukou na důkaz, že jsou skutečně ode mne. <verse eid="2TH 3:17"/><verse number="18" style="v" sid="2TH 3:18"/>Milost našeho Pána, Ježíše Krista, ať vás provází.</para>
  <para style="cls" vid="2TH 3:18">Váš Pavel<verse eid="2TH 3:18"/></para>
  <chapter eid="2TH 3"/>
</usx>
