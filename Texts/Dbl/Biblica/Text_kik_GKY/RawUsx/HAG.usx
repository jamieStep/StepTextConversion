<?xml version="1.0" encoding="UTF-8"?>
<usx version="2.6">
  <book code="HAG" style="id">HAG- The Holy Word of God</book>
  <para style="rem">Copyright © 2013 by Biblica, Inc.®</para>
  <para style="h">Hagai</para>
  <para style="toc1">Hagai</para>
  <para style="toc2">Hagai</para>
  <para style="toc3">Hag</para>
  <para style="mt1">HAGAI</para>
  <para style="imt1">Ũhoro wa Ibuku Rĩĩrĩ</para>
  <para style="ip">Mwaka-inĩ wa 520 mbere ya gũciarwo gwa Kristũ, Ayahudi aingĩ nĩmakoretwo maacooka bũrũri wa Juda kuuma Babuloni kũrĩa maarĩ ũkombo-inĩ. Ihinda-inĩ rĩu andũ aingĩ maarĩ na thĩĩna, na mũtũũrĩre wao warĩ mũritũ. Ngai nĩerire Hagai atĩ andũ maathĩĩnĩkaga nĩ ũndũ nĩmagĩte gwaka hekarũ. Ũndũ ũcio nĩwatũmire Ngai aage kũmarathima nĩ ũndũ wa kwaga kũmũhe gĩtĩĩo.</para>
  <para style="ip">Andũ nĩmambĩrĩirie gwaka hekarũ, nake Ngai akĩmeerĩra kĩrathimo na gũtheerema.</para>
  <para style="iot">Mwandĩki</para>
  <para style="im">Ibuku rĩĩrĩ rĩandĩkirwo nĩ Hagai.</para>
  <para style="iot">Ũrĩa Ibuku Rĩĩrĩ Rĩgayanĩtio</para>
  <para style="io1">· Andũ kwĩrwo maake hekarũ <char style="ior"><ref loc="HAG 1:1-15">1:1-15</ref></char></para>
  <para style="io1">· Mwĩhoko wa hekarũ njerũ <char style="ior"><ref loc="HAG 2:1-9">2:1-9</ref></char></para>
  <para style="io1">· Irathimo iria cieranĩirwo <char style="ior"><ref loc="HAG 2:10-19">2:10-19</ref></char></para>
  <para style="io1">· Ũhootani wa mũthia wa Ngai <char style="ior"><ref loc="HAG 2:20-23">2:20-23</ref></char>.</para>
  <para style="ie"/>
  <chapter number="1" style="c"/>
  <para style="s1">Andũ kwĩrwo maake Nyũmba ya Jehova</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">1:1 </char>
      <char style="xt" closed="false">
        <ref loc="EZR 5:3">Ezar 5:3</ref>; <ref loc="MAT 1:12-13">Math 1:12-13</ref>; <ref loc="1CH 6:15">1Maũ 6:15</ref></char>
    </note>Na rĩrĩ, mwaka-inĩ wa keerĩ wa gũthamaka kwa Dario,<note caller="+" style="f"><char style="fr" closed="false">1:1 </char><char style="ft" closed="false">Mũthamaki Dario aathamakaga bũrũri wa Perisia mwaka-inĩ wa 522 nginya 486 mbere ya gũciarwo gwa Kristũ.</char></note> mũthenya wa mbere wa mweri wa gatandatũ, ndũmĩrĩri ya Jehova nĩyakinyĩire Zerubabeli mũrũ wa Shealitieli, mwathi wa bũrũri wa Juda, na kũrĩ Joshua mũrũ wa Jehozadaki, mũthĩnjĩri-Ngai ũrĩa mũnene, na kanua ka mũnabii Hagai makĩĩrwo atĩrĩ,</para>
  <para style="p">
    <verse number="2" style="v"/>
    <note caller="-" style="x">
      <char style="xo" closed="false">1:2 </char>
      <char style="xt" closed="false">
        <ref loc="ISA 13:4">Isa 13:4</ref>; <ref loc="EZR 1:2">Ezar 1:2</ref></char>
    </note>Jehova Mwene-Hinya-Wothe ekuuga atĩrĩ, “Andũ aya moigaga atĩrĩ, ‘Ihinda ti ikinyu rĩa gwakĩra Jehova nyũmba.’ ”</para>
  <para style="p">
    <verse number="3" style="v"/>Ningĩ ndũmĩrĩri ya Jehova ĩgĩũka na kanua ka mũnabii Hagai ĩkĩũria atĩrĩ, <verse number="4" style="v"/><note caller="-" style="x"><char style="xo" closed="false">1:4 </char><char style="xt" closed="false"><ref loc="2SA 7:2">2Sam 7:2</ref></char></note>“Anga nĩ ihinda rĩanyu inyuĩ ene rĩa gũikara nyũmba iria ngʼemie na mbaũ rĩrĩa nyũmba ĩno yakwa ĩikarĩte ĩrĩ nyanangĩku?”</para>
  <para style="p">
    <verse number="5" style="v"/>
    <note caller="-" style="x">
      <char style="xo" closed="false">1:5 </char>
      <char style="xt" closed="false">
        <ref loc="LAM 3:40">Maca 3:40</ref>; <ref loc="HAG 2:15">Hag 2:15</ref></char>
    </note>Na rĩrĩ, Jehova Mwene-Hinya-Wothe ekuuga atĩrĩ, “Mwĩcũraniei wega ũrĩa mĩthiĩre yanyu ĩtariĩ. <verse number="6" style="v"/><note caller="-" style="x"><char style="xo" closed="false">1:6 </char><char style="xt" closed="false"><ref loc="ISA 5:10">Isa 5:10</ref>; <ref loc="ZEC 8:10">Zek 8:10</ref></char></note>Mũhaandĩte irio nyingĩ, no mũkagetha o tũnini. Mũrĩĩaga no mũtihũũnaga. Mũnyuuaga no mũtinyootokaga. Mwĩhumbaga nguo no mũtiiguaga ũrugarĩ. Ningĩ ũrĩa ũthũkũmaga, aanyiita mũcaara wake awĩkagĩra mũhuko ũrĩ na marima.”</para>
  <para style="p">
    <verse number="7" style="v"/>Jehova Mwene-Hinya-Wothe ekuuga atĩrĩ, “Mwĩcũraniei wega ũrĩa mĩthiĩre yanyu ĩtariĩ. <verse number="8" style="v"/><note caller="-" style="x"><char style="xo" closed="false">1:8 </char><char style="xt" closed="false"><ref loc="PSA 132:13-14">Thab 132:13-14</ref>; <ref loc="JER 13:11">Jer 13:11</ref></char></note>Ambatai irĩma-inĩ mũgĩĩre mbaũ, mũũke mũnjakĩre nyũmba, nĩgeetha niĩ ndĩmĩkenagĩre na nduĩke wa gũtĩĩagwo,” ũguo nĩguo Jehova ekuuga. <verse number="9" style="v"/><note caller="-" style="x"><char style="xo" closed="false">1:9 </char><char style="xt" closed="false"><ref loc="DEU 28:38">Gũcook 28:38</ref>; <ref loc="PSA 103:16">Thab 103:16</ref></char></note>Mwerĩgagĩrĩra uumithio mũingĩ, no rĩrĩ, mũkĩona o kĩndũ kĩnini. Kĩrĩa mwainũkirie, ngĩkĩũmbũra na mĩhũmũ yakwa. Jehova Mwene-Hinya-Wothe ekũũria atĩrĩ, “Ndeekire ũguo nĩkĩ? Ndeekire ũguo nĩ ũndũ wa nyũmba yakwa, ĩrĩa ĩikarĩte ĩrĩ nyanangĩku, rĩrĩa o ũmwe wanyu arahangʼĩra maũndũ ma nyũmba yake mwene. <verse number="10" style="v"/><note caller="-" style="x"><char style="xo" closed="false">1:10 </char><char style="xt" closed="false"><ref loc="DEU 28:24">Gũcook 28:24</ref>; <ref loc="LEV 26:19">Alaw 26:19</ref></char></note>Nĩ ũndũ wanyu, igũrũ nĩrĩregete gũita ime, nayo thĩ ĩkarega na maciaro mayo. <verse number="11" style="v"/><note caller="-" style="x"><char style="xo" closed="false">1:11 </char><char style="xt" closed="false"><ref loc="NUM 18:12">Ndar 18:12</ref>; <ref loc="HAG 2:17">Hag 2:17</ref></char></note>Nĩndatũmire bũrũri wage mbura mĩgũnda-inĩ na irĩma-inĩ, o na ngĩũmia ngano, na ngĩniina ndibei ya mũhihano na maguta na kĩrĩa gĩothe thĩ ĩciaraga, na ngĩnyiihia andũ na mahiũ, na ngĩthũkia wĩra wa moko manyu.”</para>
  <para style="b"/>
  <para style="p">
    <verse number="12" style="v"/>Ningĩ Zerubabeli mũrũ wa Shealitieli, na Joshua mũrũ wa Jehozadaki, mũthĩnjĩri-Ngai ũrĩa mũnene, na matigari mothe ma andũ, magĩathĩkĩra mũgambo wa Jehova Ngai wao, o na ndũmĩrĩri ya mũnabii Hagai, tondũ nĩ Jehova Ngai wao wamũtũmĩte. Nao andũ acio magĩĩtigĩra Jehova.</para>
  <para style="p">
    <verse number="13" style="v"/>
    <note caller="-" style="x">
      <char style="xo" closed="false">1:13 </char>
      <char style="xt" closed="false">
        <ref loc="GEN 26:3">Kĩam 26:3</ref>; <ref loc="ROM 8:31">Arom 8:31</ref></char>
    </note>Ningĩ Hagai mũtũmwo wa Jehova akĩheana ndũmĩrĩri ĩno ya Jehova kũrĩ andũ, akĩmeera atĩrĩ: Jehova ekuuga atĩrĩ, “Niĩ ndĩ hamwe na inyuĩ.” <verse number="14" style="v"/><note caller="-" style="x"><char style="xo" closed="false">1:14 </char><char style="xt" closed="false"><ref loc="EZR 5:2">Ezar 5:2</ref></char></note>Nake Jehova akĩarahũra roho wa Zerubabeli mũrũ wa Shealitieli, mwathi wa Juda, na roho wa Joshua mũrũ wa Jehozadaki, mũthĩnjĩri-Ngai ũrĩa mũnene, o na roho wa andũ othe arĩa maatigarĩte, nao magĩũka, makĩambĩrĩria kũruta wĩra wa nyũmba ya Jehova Mwene-Hinya-Wothe, Ngai wao. <verse number="15" style="v"/>Kwarĩ mũthenya wa mĩrongo ĩĩrĩ na ĩna, mweri wa gatandatũ, mwaka-inĩ wa keerĩ wa gũthamaka kwa Dario.</para>
  <chapter number="2" style="c"/>
  <para style="s1">Riiri wa Nyũmba ĩyo Njerũ</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">2:1 </char>
      <char style="xt" closed="false">
        <ref loc="LEV 23:34">Alaw 23:34</ref>
      </char>
    </note>Na rĩrĩ, mũthenya wa mĩrongo ĩĩrĩ na ũmwe, mweri wa mũgwanja, ndũmĩrĩri ya Jehova nĩyakinyĩire mũnabii Hagai, akĩĩrwo atĩrĩ, <verse number="2" style="v"/><note caller="-" style="x"><char style="xo" closed="false">2:2 </char><char style="xt" closed="false"><ref loc="1CH 6:15">1Maũ 6:15</ref></char></note>“Arĩria Zerubabeli mũrũ wa Shealitieli, mwathi wa bũrũri wa Juda, na Joshua mũrũ wa Jehozadaki, mũthĩnjĩri-Ngai ũrĩa mũnene, na andũ othe arĩa matigaire, ũmoorie atĩrĩ, <verse number="3" style="v"/><note caller="-" style="x"><char style="xo" closed="false">2:3 </char><char style="xt" closed="false"><ref loc="EZR 3:12">Ezar 3:12</ref>; <ref loc="ZEC 4:10">Zek 4:10</ref></char></note>‘Nũũ wanyu ũtigarĩte wonire nyũmba ĩno na riiri wayo wa mbere? Mũrona ĩhaana atĩa rĩu? Githĩ mũtiramĩona ĩhaana ta kĩndũ gĩa tũhũ?’ <verse number="4" style="v"/><note caller="-" style="x"><char style="xo" closed="false">2:4 </char><char style="xt" closed="false"><ref loc="ZEC 8:9">Zek 8:9</ref>; <ref loc="ACT 7:9">Atũm 7:9</ref></char></note>Jehova ekuuga atĩrĩ, ‘Gĩa na hinya, wee Zerubabeli, na ũgĩe na hinya, wee Joshua mũrũ wa Jehozadaki, mũthĩnjĩri-Ngai ũrĩa mũnene, gĩai na hinya inyuĩ andũ othe a bũrũri, na mũrute wĩra, nĩgũkorwo ndĩ hamwe na inyuĩ.’ Ũguo nĩguo Jehova Mwene-Hinya-Wothe ekuuga. <verse number="5" style="v"/><note caller="-" style="x"><char style="xo" closed="false">2:5 </char><char style="xt" closed="false"><ref loc="GEN 6:18">Kĩam 6:18</ref>; <ref loc="NEH 9:20">Neh 9:20</ref></char></note>‘Ũguo nĩguo ndaarĩkanĩire na inyuĩ, rĩrĩa mwoimire bũrũri wa Misiri, na Roho wakwa egũtũũra thĩinĩ wanyu. Tigai gwĩtigĩra.’</para>
  <para style="p">
    <verse number="6" style="v"/>
    <note caller="-" style="x">
      <char style="xo" closed="false">2:6 </char>
      <char style="xt" closed="false">
        <ref loc="EXO 19:18">Thaam 19:18</ref>; <ref loc="HEB 12:26">Ahib 12:26</ref></char>
    </note>“Jehova Mwene-Hinya-Wothe ekuuga atĩrĩ; ‘Thuutha wa kahinda kanini nĩngathingithia igũrũ na thĩ rĩngĩ, na thingithie iria na thĩ nyũmũ. <verse number="7" style="v"/><note caller="-" style="x"><char style="xo" closed="false">2:7 </char><char style="xt" closed="false"><ref loc="ISA 60:7">Isa 60:7</ref>; <ref loc="LUK 2:32">Luk 2:32</ref></char></note>Nĩngathingithia ndũrĩrĩ ciothe, nake ũrĩa wĩriragĩrio nĩ ndũrĩrĩ ciothe nĩagooka, na niĩ nĩngaiyũria nyũmba ĩno riiri,’ ũguo nĩguo Jehova Mwene-Hinya-Wothe ekuuga. <verse number="8" style="v"/>Jehova Mwene-Hinya-Wothe ekuuga atĩrĩ, ‘Betha nĩ yakwa, o na thahabu nĩ yakwa. <verse number="9" style="v"/><note caller="-" style="x"><char style="xo" closed="false">2:9 </char><char style="xt" closed="false"><ref loc="PSA 85:9">Thab 85:9</ref>; <ref loc="LEV 26:6">Alaw 26:6</ref></char></note>Riiri wa nyũmba ĩno ũgaakorwo ũrĩ mũnene gũkĩra riiri wa nyũmba ĩrĩa ya mbere,’ ũguo nĩguo Jehova Mwene-Hinya-Wothe ekuuga. ‘Na handũ haha nĩngaheana thayũ,’ ũguo nĩguo Jehova Mwene-Hinya-Wothe ekuuga.”</para>
  <para style="s1">Irathimo cia Andũ arĩa Marĩ na Thaahu</para>
  <para style="p">
    <verse number="10" style="v"/>Mũthenya wa mĩrongo ĩĩrĩ na ĩna, mweri wa kenda, mwaka wa keerĩ wa gũthamaka kwa Dario, ndũmĩrĩri ya Jehova nĩyakinyĩire mũnabii Hagai akĩĩrwo atĩrĩ, <verse number="11" style="v"/><note caller="-" style="x"><char style="xo" closed="false">2:11 </char><char style="xt" closed="false"><ref loc="LEV 10:10">Alaw 10:10</ref>; <ref loc="JER 18:18">Jer 18:18</ref></char></note>“Jehova Mwene-Hinya-Wothe ekuuga atĩrĩ, ‘Ũriai athĩnjĩri-Ngai ũrĩa watho ugĩte: <verse number="12" style="v"/><note caller="-" style="x"><char style="xo" closed="false">2:12 </char><char style="xt" closed="false"><ref loc="JER 11:15">Jer 11:15</ref>; <ref loc="MAT 23:19">Math 23:19</ref></char></note>Mũndũ angĩkuua nyama nyamũre ruuno-inĩ rwa nguo yake, naruo ruuno rũhutie mũgate, kana thubu, kana ndibei, kana maguta, o na kana irio ingĩ-rĩ, irio icio ciatuĩka nyamũre?’ ”</para>
  <para style="p">Nao athĩnjĩri-Ngai magĩcookia atĩrĩ, “Aca.”</para>
  <para style="p">
    <verse number="13" style="v"/>
    <note caller="-" style="x">
      <char style="xo" closed="false">2:13 </char>
      <char style="xt" closed="false">
        <ref loc="NUM 19:13">Ndar 19:13</ref>
      </char>
    </note>Ningĩ Hagai akĩmooria atĩrĩ, “Mũndũ ũrĩ na thaahu nĩ ũndũ wa kũhutania na kĩimba, angĩhutia kĩndũ kĩmwe gĩa icio-rĩ, kĩndũ kĩu no kĩnyiitwo nĩ thaahu?”</para>
  <para style="p">Nao athĩnjĩri-Ngai magĩcookia atĩrĩ, “Ĩĩ, no kĩnyiitwo nĩ thaahu.”</para>
  <para style="p">
    <verse number="14" style="v"/>
    <note caller="-" style="x">
      <char style="xo" closed="false">2:14 </char>
      <char style="xt" closed="false">
        <ref loc="PSA 51:17">Thab 51:17</ref>; <ref loc="ISA 1:13">Isa 1:13</ref></char>
    </note>Ningĩ Hagai akĩmeera atĩrĩ, “Jehova ekuuga atĩrĩ, ‘Ũguo noguo andũ aya na rũrĩrĩ rũrũ matariĩ maitho-inĩ makwa; ũrĩa wothe meekaga na kĩrĩa gĩothe marutaga kũu, kĩrĩ na thaahu.</para>
  <para style="p">
    <verse number="15" style="v"/>
    <note caller="-" style="x">
      <char style="xo" closed="false">2:15 </char>
      <char style="xt" closed="false">
        <ref loc="EZR 4:24">Ezar 4:24</ref>
      </char>
    </note>“ ‘Na rĩrĩ, mwĩcũraniei wega ũhoro ũyũ kuuma ũmũthĩ, mũtaranie ũrĩa maũndũ maatariĩ mbere ya rĩrĩa gũtaarĩ ihiga rĩaigĩrĩirwo igũrũ wa rĩngĩ mwako-inĩ wa hekarũ ĩno ya Jehova. <verse number="16" style="v"/><note caller="-" style="x"><char style="xo" closed="false">2:16 </char><char style="xt" closed="false"><ref loc="JOB 24:11">Ayub 24:11</ref>; <ref loc="HAG 1:6">Hag 1:6</ref></char></note>Mũndũ o wothe angĩathiire hĩba-inĩ ya ngano ya ithimi mĩrongo ĩĩrĩ, aakoraga no ithimi ikũmi. Mũndũ o wothe angĩathiire itangi-inĩ rĩa ndibei erĩgĩrĩire gũtahia ithimi mĩrongo ĩtano, aakoraga o mĩrongo ĩĩrĩ. <verse number="17" style="v"/><note caller="-" style="x"><char style="xo" closed="false">2:17 </char><char style="xt" closed="false"><ref loc="DEU 28:22">Gũcook 28:22</ref>; <ref loc="AMO 4:6">Amos 4:6</ref></char></note>Ndathũkirie wĩra wothe wa moko manyu na mbaa, na mbuu na mbura ya mbembe,<note caller="+" style="f"><char style="fr" closed="false">2:17 </char><char style="ft" closed="false">Rũhuho rũhiũ na mbura ya mbembe ciatũmagĩrwo nĩ Ngai kũhũũra andũ nĩ ũndũ wa ũremi wao.</char></note> no inyuĩ mũtiigana kũnjookerera,’ ũguo nĩguo Jehova ekuuga. <verse number="18" style="v"/>Kuuma ũmũthĩ na gũthiĩ na mbere, kuuma mũthenya ũyũ wa mweri mĩrongo ĩĩrĩ na inya, mweri wa kenda, mwĩcũraniei wega ũhoro wa mũthenya ũrĩa mũthingi wa hekarũ ya Jehova wakirwo. Ta mwĩcũraniei wega: <verse number="19" style="v"/><note caller="-" style="x"><char style="xo" closed="false">2:19 </char><char style="xt" closed="false"><ref loc="EXO 28:33">Thaam 28:33</ref>; <ref loc="GEN 12:2">Kĩam 12:2</ref></char></note>Nĩ hakĩrĩ o na mbeũ ĩtigarĩte ikũmbĩ-inĩ? Nginyagia rĩu, mĩthabibũ, na mĩkũyũ, na mĩkomamanga, o na mĩtamaiyũ ndĩrĩ ĩragĩa na maciaro.</para>
  <para style="p">“ ‘Kuuma ũmũthĩ nĩndĩrĩmũrathimaga.’ ”</para>
  <para style="s1">Zerubabeli, Gĩcũhĩ kĩa Jehova</para>
  <para style="p">
    <verse number="20" style="v"/>
    <note caller="-" style="x">
      <char style="xo" closed="false">2:20 </char>
      <char style="xt" closed="false">
        <ref loc="EZR 5:1">Ezar 5:1</ref>; <ref loc="HAG 1:15">Hag 1:15</ref></char>
    </note>Ningĩ ndũmĩrĩri ya Jehova nĩyakinyĩire Hagai hĩndĩ ya keerĩ, mweri mĩrongo ĩĩrĩ na inya wa mweri ũcio, akĩĩrwo atĩrĩ, <verse number="21" style="v"/>“Arĩria Zerubabeli mwathi wa Juda, ũmwĩre atĩ nĩngathingithia igũrũ na thĩ. <verse number="22" style="v"/><note caller="-" style="x"><char style="xo" closed="false">2:22 </char><char style="xt" closed="false"><ref loc="DAN 2:44">Dan 2:44</ref>; <ref loc="MIC 5:10">Mik 5:10</ref></char></note>Nĩngangʼaũrania itĩ cia ũnene, na hehenje hinya wa mothamaki ma thĩ ngʼeni. Nĩngakurumania ngaari cia ita, na atwarithia a cio; na ndungumanie mbarathi hamwe na ahaici a cio, o mũndũ arũndwo na rũhiũ rwa njora rwa mũrũ wa nyina.</para>
  <para style="p">
    <verse number="23" style="v"/>
    <note caller="-" style="x">
      <char style="xo" closed="false">2:23 </char>
      <char style="xt" closed="false">
        <ref loc="ISA 2:11">Isa 2:11</ref>; <ref loc="MAT 1:12">Math 1:12</ref></char>
    </note>“Jehova Mwene-Hinya-Wothe ekuuga atĩrĩ, ‘Mũthenya ũcio-rĩ, nĩngakwamũkĩra, wee ndungata yakwa Zerubabeli mũrũ wa Shealitieli,’ ũguo nĩguo Jehova ekuuga. ‘Ningĩ nĩngagũtua ta gĩcũhĩ gĩakwa gĩa kĩara, gĩkurure rũũri rwakwa, nĩgũkorwo nĩngũthuurĩte,’ ũguo nĩguo Jehova Mwene-Hinya-Wothe ekuuga.”</para>
</usx>
