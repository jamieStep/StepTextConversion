<?xml version="1.0" encoding="UTF-8"?>
<usx version="2.6">
  <book code="JOL" style="id">- The Holy Word of God</book>
  <para style="rem">Copyright © 2013 by Biblica, Inc.®</para>
  <para style="h">Joeli</para>
  <para style="toc1">Joeli</para>
  <para style="toc2">Joeli</para>
  <para style="toc3">Joel</para>
  <para style="mt1">JOELI</para>
  <para style="imt1">Ũhoro wa Ibuku Rĩĩrĩ</para>
  <para style="ip">Mũnabii Joeli nĩeyoneire mĩrumbĩ ya ngigĩ igĩtharĩkĩra bũrũri wa Isiraeli na ĩgĩthũkangia irio ciothe. Ngai aatũmĩte mĩrumbĩ ĩyo ya ngigĩ ĩrĩ iherithia kũrĩ andũ a Isiraeli nĩ ũndũ wa mehia mao. Ngigĩ ciarĩ mũhano wa mbũtũ ya ita ĩrĩa yarĩ ĩtharĩkĩre andũ a Isiraeli. No Ngai nĩerĩte andũ acio atĩ mangĩagarũrũkire na mamũcookerere, nĩangĩamarekeire na amarathime.</para>
  <para style="ip">Joeli nĩerire andũ atĩ mũthenya wa Ngai wa ituĩro warĩ hakuhĩ gũkinya, no mũthenya ũcio ũtanakinya-rĩ, Ngai aarĩ atũme Roho wake nĩguo arehe kĩrathimo (2:28-32). Ũhoro ũcio wahingire mũthenya wa Bendegothito (Atũm 2:16). Mũthenya wa ituĩro Ngai nĩagatuĩra Ndũrĩrĩ nĩ ũndũ wa ũrĩa ciekire andũ ake, na iria igaakorwo ihĩtĩtie nĩikaherithio (3:14-16).</para>
  <para style="iot">Mwandĩki</para>
  <para style="im">Ibuku rĩĩrĩ rĩandĩkirwo nĩ Joeli mũrũ wa Pethueli.</para>
  <para style="iot">Ũrĩa Ibuku Rĩĩrĩ Rĩgayanĩtio</para>
  <para style="io1">· Mũthiro wa ngigĩ <char style="ior"><ref loc="JOL 1:1-12">1:1-12</ref></char></para>
  <para style="io1">· Maciaro ma kwĩrira <char style="ior"><ref loc="JOL 1:13-2:27">1:13–2:27</ref></char></para>
  <para style="io1">· Iheo cia Roho <char style="ior"><ref loc="JOL 2:28-32">2:28-32</ref></char></para>
  <para style="io1">· Thũ cia Ngai gũtuĩrwo <char style="ior"><ref loc="JOL 3:1-21">3:1-21</ref></char>.</para>
  <para style="ie"/>
  <chapter number="1" style="c"/>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">1:1 </char>
      <char style="xt" closed="false">
        <ref loc="JER 1:2">Jer 1:2</ref>; <ref loc="ACT 2:16">Atũm 2:16</ref></char>
    </note>Ĩno nĩyo ndũmĩrĩri ya Jehova, ĩrĩa yakinyĩrĩire Joeli mũrũ wa Pethueli.</para>
  <para style="s1">Gũtharĩkĩrwo nĩ Ngigĩ</para>
  <para style="q1">
    <verse number="2" style="v"/>
    <note caller="-" style="x">
      <char style="xo" closed="false">1:2 </char>
      <char style="xt" closed="false">
        <ref loc="HOS 5:1">Hos 5:1</ref>; <ref loc="JOL 2:2">Joel 2:2</ref></char>
    </note>Ta iguai ũhoro, inyuĩ athuuri;</para>
  <para style="q2">o na inyuĩ inyuothe arĩa mũtũũraga bũrũri ũyũ thikĩrĩriai.</para>
  <para style="q1">Kũrĩ gwekĩka ũndũ ta ũyũ matukũ-inĩ manyu,</para>
  <para style="q2">o na kana matukũ-inĩ ma maithe manyu ma tene?</para>
  <para style="q1">
    <verse number="3" style="v"/>Heei ciana cianyu ũhoro ũcio,</para>
  <para style="q2">na mũreke ciana cianyu ciĩre ciana ciacio,</para>
  <para style="q2">nacio ciana ciacio ikeera rũciaro rũrĩa rũkaarũmĩrĩra.</para>
  <para style="q1">
    <verse number="4" style="v"/>
    <note caller="-" style="x">
      <char style="xo" closed="false">1:4 </char>
      <char style="xt" closed="false">
        <ref loc="EXO 10:14">Thaam 10:14</ref>; <ref loc="DEU 28:39">Gũcook 28:39</ref></char>
    </note>Kĩndũ kĩrĩa gĩtigĩtio nĩ mũrumbĩ wa ngigĩ-rĩ,</para>
  <para style="q2">nĩkĩrĩtwo nĩ ngigĩ iria nene;</para>
  <para style="q1">kĩrĩa gĩtigĩtio nĩ ngigĩ iria nene-rĩ,</para>
  <para style="q2">nĩkĩrĩtwo nĩ itono;</para>
  <para style="q1">kĩrĩa itono icio itigĩtie-rĩ,</para>
  <para style="q2">nĩkĩrĩtwo nĩ ngigĩ ingĩ.</para>
  <para style="b"/>
  <para style="q1">
    <verse number="5" style="v"/>Arahũkai, inyuĩ arĩĩu aya mũrĩre!</para>
  <para style="q2">Girĩkai, inyuothe anyui a ndibei;</para>
  <para style="q1">girĩkai nĩ ũndũ wa ndibei ya mũhihano,</para>
  <para style="q2">nĩgũkorwo nĩĩhurĩtio kuuma tũnua-inĩ twanyu.</para>
  <para style="q1">
    <verse number="6" style="v"/>
    <note caller="-" style="x">
      <char style="xo" closed="false">1:6 </char>
      <char style="xt" closed="false">
        <ref loc="PSA 105:34">Thab 105:34</ref>; <ref loc="REV 9:8">Kũg 9:8</ref></char>
    </note>Harĩ rũrĩrĩ rũtharĩkĩire bũrũri wakwa,</para>
  <para style="q2">rũrĩrĩ rũrĩ hinya na rũtangĩtarĩka;</para>
  <para style="q1">rũrĩ na magego mahaana ta ma mũrũũthi,</para>
  <para style="q2">magego manene ta ma mũrũũthi wa mũgoma.</para>
  <para style="q1">
    <verse number="7" style="v"/>
    <note caller="-" style="x">
      <char style="xo" closed="false">1:7 </char>
      <char style="xt" closed="false">
        <ref loc="ISA 5:6">Isa 5:6</ref>; <ref loc="AMO 4:9">Amos 4:9</ref></char>
    </note>Nĩ rwanangĩte mĩthabibũ yakwa,</para>
  <para style="q2">na rũgathũkia mĩkũyũ yakwa.</para>
  <para style="q1">Nĩrũmĩũnũrĩte makoni rũkamate,</para>
  <para style="q2">rũgatiga honge ciayo irĩ nyũnũre.</para>
  <para style="b"/>
  <para style="q1">
    <verse number="8" style="v"/>
    <note caller="-" style="x">
      <char style="xo" closed="false">1:8 </char>
      <char style="xt" closed="false">
        <ref loc="ISA 22:12">Isa 22:12</ref>; <ref loc="AMO 8:10">Amos 8:10</ref></char>
    </note>Cakayai ta mũirĩtu gathirange ehumbĩte nguo ya ikũnia,</para>
  <para style="q2">akĩrĩrĩra mũthuuriwe wa wĩthĩ wake.</para>
  <para style="q1">
    <verse number="9" style="v"/>Maruta ma ngano, o na maruta ma kũnyuuo</para>
  <para style="q2">nĩmatigĩte kũrehwo nyũmba-inĩ ya Jehova.</para>
  <para style="q1">Athĩnjĩri-Ngai nĩmaracakaya,</para>
  <para style="q2">o acio matungatagĩra Jehova.</para>
  <para style="q1">
    <verse number="10" style="v"/>
    <note caller="-" style="x">
      <char style="xo" closed="false">1:10 </char>
      <char style="xt" closed="false">
        <ref loc="ISA 5:6">Isa 5:6</ref>; <ref loc="NUM 18:12">Ndar 18:12</ref></char>
    </note>Mĩgũnda nĩmĩthũkie,</para>
  <para style="q2">nayo thĩ ĩkooma;</para>
  <para style="q1">ngano nĩnyanange,</para>
  <para style="q2">ndibei ya mũhihano nĩĩniarĩte,</para>
  <para style="q2">o namo maguta magathira.</para>
  <para style="q1">
    <verse number="11" style="v"/>
    <note caller="-" style="x">
      <char style="xo" closed="false">1:11 </char>
      <char style="xt" closed="false">
        <ref loc="JOB 6:20">Ayub 6:20</ref>; <ref loc="ISA 17:11">Isa 17:11</ref></char>
    </note>Ũrwoi nĩ hinya, inyuĩ arĩmi,</para>
  <para style="q2">na mũgirĩke, inyuĩ arĩa mũkũragia mĩthabibũ;</para>
  <para style="q1">mwĩthikĩrei nĩ ũndũ wa ngano na cairi,</para>
  <para style="q2">tondũ magetha ma mĩgũnda nĩmanangĩtwo.</para>
  <para style="q1">
    <verse number="12" style="v"/>Mĩthabibũ nĩyũmĩte,</para>
  <para style="q2">nayo mĩkũyũ ĩkahooha;</para>
  <para style="q1">mĩkomamanga, na mĩtende, na mĩcungwa:</para>
  <para style="q2">ĩĩ, mĩtĩ yothe ya mũgũnda nĩyũmĩte.</para>
  <para style="q1">Ti-itherũ gĩkeno kĩa andũ a thĩ nĩgĩthirĩte.</para>
  <para style="s1">Andũ kwĩrwo Meerire</para>
  <para style="q1">
    <verse number="13" style="v"/>
    <note caller="-" style="x">
      <char style="xo" closed="false">1:13 </char>
      <char style="xt" closed="false">
        <ref loc="JER 4:8">Jer 4:8</ref>; <ref loc="JOL 2:14">Joel 2:14</ref></char>
    </note>Mwĩhumbei nguo cia makũnia, inyuĩ athĩnjĩri-Ngai, na mũcakae;</para>
  <para style="q2">girĩkai, inyuĩ mũtungataga kĩgongona-inĩ.</para>
  <para style="q1">Ũkai, mũraare mwĩhumbĩte nguo cia makũnia,</para>
  <para style="q2">inyuĩ mũtungatagĩra Ngai wakwa;</para>
  <para style="q1">nĩgũkorwo maruta ma ngano, na maruta ma kũnyuuo-rĩ,</para>
  <para style="q2">nĩmagĩte gũtwarwo nyũmba-inĩ ya Ngai wanyu.</para>
  <para style="q1">
    <verse number="14" style="v"/>
    <note caller="-" style="x">
      <char style="xo" closed="false">1:14 </char>
      <char style="xt" closed="false">
        <ref loc="2CH 20:3">2Maũ 20:3</ref>; <ref loc="JON 3:8">Jon 3:8</ref></char>
    </note>Anĩrĩrai gĩathĩ kĩamũre gĩa kwĩhinga kũrĩa irio;</para>
  <para style="q2">ĩtanai kĩũngano gĩtheru.</para>
  <para style="q1">Tũmanĩrai athuuri</para>
  <para style="q2">na andũ arĩa othe matũũraga bũrũri ũyũ</para>
  <para style="q1">moke nyũmba ya Jehova Ngai wanyu,</para>
  <para style="q2">nĩguo mũkaĩre Jehova.</para>
  <para style="b"/>
  <para style="q1">
    <verse number="15" style="v"/>
    <note caller="-" style="x">
      <char style="xo" closed="false">1:15 </char>
      <char style="xt" closed="false">
        <ref loc="JOL 2:1">Joel 2:1</ref>, <ref loc="JOL 2:11">11</ref>, <ref loc="JOL 2:31">31</ref>; <ref loc="JOL 3:14">3:14</ref>; <ref loc="GEN 17:1">Kĩam 17:1</ref></char>
    </note>Wũi, kaĩ mũthenya ũcio ũrĩ na haaro-ĩ!</para>
  <para style="q2">Nĩgũkorwo mũthenya wa Jehova<note caller="+" style="f"><char style="fr" closed="false">1:15 </char><char style="ft" closed="false">Mũthenya wa Jehova nĩ mũthenya ũrĩa Ngai agatooria thũ ciake, na rĩmwe ũtũmagĩrwo kuuga mũthenya ũrĩa Kristũ agaacooka thĩ.</char></note> ũrĩ hakuhĩ;</para>
  <para style="q1">mũthenya ũcio ũgooka ta mwanangĩko</para>
  <para style="q2">uumĩte kũrĩ Mwene-Hinya-Wothe.</para>
  <para style="b"/>
  <para style="q1">
    <verse number="16" style="v"/>Githĩ irio itithirĩte</para>
  <para style="q2">o tũkĩĩonagĩra na maitho maitũ:</para>
  <para style="q1">gĩkeno na gũcanjamũka</para>
  <para style="q2">igathira kuuma kũu nyũmba ya Ngai witũ?</para>
  <para style="q1">
    <verse number="17" style="v"/>
    <note caller="-" style="x">
      <char style="xo" closed="false">1:17 </char>
      <char style="xt" closed="false">
        <ref loc="ISA 17:10-11">Isa 17:10-11</ref>
      </char>
    </note>Mbeũ nĩkũbutha irabuthĩra</para>
  <para style="q2">tĩĩri-inĩ kũrĩa ihaandĩtwo.</para>
  <para style="q1">Nyũmba cia kũigwo indo nĩnyanange,</para>
  <para style="q2">namo makũmbĩ ma irio makamomorwo,</para>
  <para style="q2">nĩgũkorwo ngano nĩyũmĩte.</para>
  <para style="q1">
    <verse number="18" style="v"/>
    <note caller="-" style="x">
      <char style="xo" closed="false">1:18 </char>
      <char style="xt" closed="false">
        <ref loc="GEN 47:4">Kĩam 47:4</ref>; <ref loc="JER 9:10">Jer 9:10</ref></char>
    </note>Kaĩ ngʼombe nĩicaaĩte-ĩ.</para>
  <para style="q2">Ndũũru cia ngʼombe iroorũũra o ũguo,</para>
  <para style="q1">tondũ itirĩ na gwa kũrĩithio;</para>
  <para style="q2">o nacio ndũũru cia ngʼondu nĩirathĩĩnĩka.</para>
  <para style="b"/>
  <para style="q1">
    <verse number="19" style="v"/>Wee Jehova, nĩwe ndĩrakaĩra,</para>
  <para style="q2">nĩgũkorwo mwaki nĩũniinĩte ũrĩithio wa werũ-inĩ,</para>
  <para style="q1">nacio nĩnĩmbĩ igacina mĩtĩ yothe ya gĩthaka.</para>
  <para style="q1">
    <verse number="20" style="v"/>
    <note caller="-" style="x">
      <char style="xo" closed="false">1:20 </char>
      <char style="xt" closed="false">
        <ref loc="PSA 43:1">Thab 43:1</ref>; <ref loc="1KI 17:7">1Ath 17:7</ref></char>
    </note>O na nyamũ cia gĩthaka nĩirakwanĩria;</para>
  <para style="q2">tũrũũĩ nĩtũhwĩte,</para>
  <para style="q2">naguo mwaki nĩũniinĩte ũrĩithio wa werũ-inĩ.</para>
  <chapter number="2" style="c"/>
  <para style="s1">Mbũtũ ya Ngigĩ</para>
  <para style="q1">
    <verse number="1" style="v"/>
    <note caller="-" style="x">
      <char style="xo" closed="false">2:1 </char>
      <char style="xt" closed="false">
        <ref loc="NUM 10:2">Ndar 10:2</ref>, <ref loc="NUM 10:7">7</ref>; <ref loc="ZEP 1:14-16">Zef 1:14-16</ref></char>
    </note>Huhai karumbeta kũu Zayuni,</para>
  <para style="q2">na muuge mbu kũu kĩrĩma-inĩ gĩakwa gĩtheru!</para>
  <para style="q1">Andũ arĩa othe matũũraga bũrũri ũyũ nĩmainaine,</para>
  <para style="q2">nĩgũkorwo mũthenya wa Jehova nĩũrooka.</para>
  <para style="q1">Mũthenya ũcio nĩ ta mũkinyu:</para>
  <para style="q2">
    <verse number="2" style="v"/>
    <note caller="-" style="x">
      <char style="xo" closed="false">2:2 </char>
      <char style="xt" closed="false">
        <ref loc="AMO 5:18">Amos 5:18</ref>; <ref loc="MAT 24:21">Math 24:21</ref>; <ref loc="JOL 1:6">Joel 1:6</ref></char>
    </note>nĩ mũthenya wa nduma na wa mairia,</para>
  <para style="q2">mũthenya wa matu na nduma ndumanu.</para>
  <para style="q1">Mbũtũ nene na ĩrĩ hinya ya ngigĩ nĩĩroka</para>
  <para style="q2">ta ruoro rũgĩtema irĩma-inĩ,</para>
  <para style="q1">na gũtirĩ kwagĩa ĩngĩ tayo kuuma tene,</para>
  <para style="q2">na gũtikagĩa ĩngĩ tayo matukũ marĩa magooka.</para>
  <para style="b"/>
  <para style="q1">
    <verse number="3" style="v"/>
    <note caller="-" style="x">
      <char style="xo" closed="false">2:3 </char>
      <char style="xt" closed="false">
        <ref loc="PSA 97:3">Thab 97:3</ref>; <ref loc="GEN 2:8">Kĩam 2:8</ref></char>
    </note>Mbere yacio nĩ mwaki wa kũniina,</para>
  <para style="q2">na thuutha wacio nĩ rũrĩrĩmbĩ rũracina bũrũri.</para>
  <para style="q1">Bũrũri ũrĩa ũrĩ mbere yacio ũhaana ta mũgũnda wa Edeni,</para>
  <para style="q2">no thuutha wacio ũgaatigwo ũhaana ta werũ mwanangĩku:</para>
  <para style="q2">gũtirĩ kĩndũ kĩngĩĩhonokia harĩ cio.</para>
  <para style="q1">
    <verse number="4" style="v"/>Mũhianĩre wacio nĩ ta wa mbarathi cia ita;</para>
  <para style="q2">ihanyũkaga ta thigari ihaicĩte mbarathi.</para>
  <para style="q1">
    <verse number="5" style="v"/>
    <note caller="-" style="x">
      <char style="xo" closed="false">2:5 </char>
      <char style="xt" closed="false">
        <ref loc="REV 9:9">Kũg 9:9</ref>; <ref loc="ISA 5:24">Isa 5:24</ref>; <ref loc="ISA 30:30">30:30</ref></char>
    </note>Irĩ na mũrurumo ta wa ngaari cia ita;</para>
  <para style="q2">irũgaga tũcũmbĩrĩ twa irĩma</para>
  <para style="q1">ta mwaki ũracarĩka ũgĩcina itira cia ngano,</para>
  <para style="q2">ihaana ta mbũtũ ya ita ĩrĩ hinya ĩthagathagĩtwo nĩ ũndũ wa mbaara.</para>
  <para style="b"/>
  <para style="q1">
    <verse number="6" style="v"/>
    <note caller="-" style="x">
      <char style="xo" closed="false">2:6 </char>
      <char style="xt" closed="false">
        <ref loc="ISA 13:8">Isa 13:8</ref>
      </char>
    </note>Na rĩrĩa cionwo-rĩ, ndũrĩrĩ nĩinyiitagwo nĩ ruo rũnene;</para>
  <para style="q2">andũ othe magatukia ithiithi.</para>
  <para style="q1">
    <verse number="7" style="v"/>
    <note caller="-" style="x">
      <char style="xo" closed="false">2:7 </char>
      <char style="xt" closed="false">
        <ref loc="JOB 16:14">Ayub 16:14</ref>; <ref loc="PRO 30:27">Thim 30:27</ref></char>
    </note>Itharĩkagĩra ta njamba cia ita;</para>
  <para style="q2">ihaicaga thingo ta thigari.</para>
  <para style="q1">Ithiiaga ciothe na mĩhari,</para>
  <para style="q2">itekũhĩtia kũrĩa cierekeire.</para>
  <para style="q1">
    <verse number="8" style="v"/>Itihatĩkanaga ĩmwe na ĩrĩa ĩngĩ;</para>
  <para style="q2">o ĩmwe ĩthiiaga yerekeire mbere.</para>
  <para style="q1">Itoonyaga kũrĩa kũgitĩre,</para>
  <para style="q2">gũtirĩ kĩndũ kĩngĩcigiria.</para>
  <para style="q1">
    <verse number="9" style="v"/>
    <note caller="-" style="x">
      <char style="xo" closed="false">2:9 </char>
      <char style="xt" closed="false">
        <ref loc="JER 9:21">Jer 9:21</ref>
      </char>
    </note>Iguthũkagĩra itũũra inene,</para>
  <para style="q2">igatengʼerera rũthingo-inĩ.</para>
  <para style="q1">Ikahaica, igatoonya nyũmba,</para>
  <para style="q2">igatoonyera ndirica ta aici.</para>
  <para style="b"/>
  <para style="q1">
    <verse number="10" style="v"/>
    <note caller="-" style="x">
      <char style="xo" closed="false">2:10 </char>
      <char style="xt" closed="false">
        <ref loc="PSA 18:7">Thab 18:7</ref>; <ref loc="EZK 38:19">Ezek 38:19</ref></char>
    </note>Thĩ ĩthingithaga mbere yacio,</para>
  <para style="q2">na igũrũ rĩkainaina,</para>
  <para style="q1">riũa na mweri ikagĩa nduma,</para>
  <para style="q2">na njata igatiga kwara.</para>
  <para style="q1">
    <verse number="11" style="v"/>Jehova araruruma ta ngwa</para>
  <para style="q2">atongoretie ita;</para>
  <para style="q1">thigari ciake itingĩtarĩka,</para>
  <para style="q2">arĩa maathĩkagĩra watho wake marĩ hinya.</para>
  <para style="q1">Mũthenya wa Jehova nĩ mũnene,</para>
  <para style="q2">na nĩ wa gwĩtigĩrwo.</para>
  <para style="q2">Nũũ ũngĩkĩhota kũwĩtiiria?</para>
  <para style="s1">Tembũrangai Ngoro Cianyu</para>
  <para style="q1">
    <verse number="12" style="v"/>
    <note caller="-" style="x">
      <char style="xo" closed="false">2:12 </char>
      <char style="xt" closed="false">
        <ref loc="DEU 4:30">Gũcook 4:30</ref>; <ref loc="HOS 12:6">Hos 12:6</ref></char>
    </note>Jehova aroiga atĩrĩ,</para>
  <para style="q2">“O na rĩu-rĩ, njokererai na ngoro cianyu ciothe,</para>
  <para style="q2">mwĩhingĩte kũrĩa irio, mũkĩrĩraga na mũgĩcakayaga.”</para>
  <para style="b"/>
  <para style="q1">
    <verse number="13" style="v"/>
    <note caller="-" style="x">
      <char style="xo" closed="false">2:13 </char>
      <char style="xt" closed="false">
        <ref loc="JOB 1:20">Ayub 1:20</ref>; <ref loc="EXO 34:6">Thaam 34:6</ref></char>
    </note>Tembũrangai ngoro cianyu</para>
  <para style="q2">no ti nguo cianyu.</para>
  <para style="q1">Cookererai Jehova Ngai wanyu,</para>
  <para style="q2">nĩgũkorwo nĩ mũtugi na nĩ mũigua-tha,</para>
  <para style="q1">ndahiũhaga kũrakara, na aiyũrĩtwo nĩ wendo,</para>
  <para style="q2">na nĩericũkagwo, akaaga gwĩka andũ ũũru.</para>
  <para style="q1">
    <verse number="14" style="v"/>
    <note caller="-" style="x">
      <char style="xo" closed="false">2:14 </char>
      <char style="xt" closed="false">
        <ref loc="JER 26:3">Jer 26:3</ref>; <ref loc="AMO 5:15">Amos 5:15</ref>; <ref loc="HAG 2:19">Hag 2:19</ref></char>
    </note>Nũũ ũngĩmenya? Hihi no agarũrũke na aigue tha,</para>
  <para style="q2">atige atũrathima:</para>
  <para style="q1">atũhe indo iria irutagwo magongona ma mũtu,</para>
  <para style="q2">na iria irutagwo magongona ma kũnyuuo,</para>
  <para style="q2">cia kũrutĩrwo Jehova Ngai wanyu.</para>
  <para style="b"/>
  <para style="q1">
    <verse number="15" style="v"/>
    <note caller="-" style="x">
      <char style="xo" closed="false">2:15 </char>
      <char style="xt" closed="false">
        <ref loc="NUM 10:2">Ndar 10:2</ref>; <ref loc="EXO 32:5">Thaam 32:5</ref></char>
    </note>Huhai karumbeta kũu Zayuni,</para>
  <para style="q2">anĩrĩrai gĩathĩ kĩamũre gĩa kwĩhinga kũrĩa irio,</para>
  <para style="q2">ĩtanai kĩũngano gĩtheru.</para>
  <para style="q1">
    <verse number="16" style="v"/>Cookanĩrĩriai andũ,</para>
  <para style="q2">amũrai kĩũngano kĩu;</para>
  <para style="q1">rehei athuuri hamwe,</para>
  <para style="q2">na mũcookanĩrĩrie ciana, o na tũkenge tũrĩa tũronga.</para>
  <para style="q1">Mũhikania nĩoime kanyũmba gake,</para>
  <para style="q2">nake mũhiki nĩoime kĩrĩrĩ gĩake.</para>
  <para style="q1">
    <verse number="17" style="v"/>
    <note caller="-" style="x">
      <char style="xo" closed="false">2:17 </char>
      <char style="xt" closed="false">
        <ref loc="DEU 9:26-29">Gũcook 9:26-29</ref>; <ref loc="PSA 42:3">Thab 42:3</ref></char>
    </note>Athĩnjĩri-Ngai, arĩa matungataga mbere ya Jehova,</para>
  <para style="q2">nĩmarĩrĩre gatagatĩ ga gĩthaku kĩa Hekarũ na kĩgongona.</para>
  <para style="q1">Nĩmoige atĩrĩ, “Kĩhonokie andũ aku, Wee Jehova.</para>
  <para style="q2">Ndũkareke igai rĩaku rĩtuĩke kĩndũ gĩa kũnyũrũrio,</para>
  <para style="q2">kana tuunagwo thimo gatagatĩ-inĩ ka ndũrĩrĩ.</para>
  <para style="q1">Nĩ kĩĩ kĩngĩtũma ndũrĩrĩ ciũranagie atĩrĩ,</para>
  <para style="q2">‘Kaĩ Ngai wao akĩrĩ ha?’ ”</para>
  <para style="s1">Icookia rĩa Jehova</para>
  <para style="q1">
    <verse number="18" style="v"/>
    <note caller="-" style="x">
      <char style="xo" closed="false">2:18 </char>
      <char style="xt" closed="false">
        <ref loc="ZEC 1:14">Zek 1:14</ref>; <ref loc="PSA 72:13">Thab 72:13</ref></char>
    </note>Ningĩ Jehova nĩakaigua ũiru nĩ ũndũ wa bũrũri wake,</para>
  <para style="q2">na aiguĩre andũ ake tha.</para>
  <para style="p">
    <verse number="19" style="v"/>Jehova nĩakamacookeria atĩrĩ:</para>
  <para style="q1">“Nĩngũmũrehithĩria ngano, na ndibei ya mũhihano, na maguta,</para>
  <para style="q2">indo cia kũmũigana biũ;</para>
  <para style="q1">na ndigacooka kũreka mũtuĩke</para>
  <para style="q2">kĩndũ gĩa kũnyũrũrio nĩ ndũrĩrĩ rĩngĩ.</para>
  <para style="b"/>
  <para style="q1">
    <verse number="20" style="v"/>
    <note caller="-" style="x">
      <char style="xo" closed="false">2:20 </char>
      <char style="xt" closed="false">
        <ref loc="JER 1:14-15">Jer 1:14-15</ref>; <ref loc="ISA 34:3">Isa 34:3</ref></char>
    </note>“Nĩngaingata mbũtũ ĩyo ya ita ya kuuma gathigathini ĩthiĩ kũraya na inyuĩ,</para>
  <para style="q2">ndĩmĩtindĩkĩrĩrie bũrũri mũũmũ na mũhĩnju, ũtangĩgĩa irio.</para>
  <para style="q1">Mbũtũ yao ĩrĩa ĩtoongoretie ndĩmĩitĩrĩre iria-inĩ rĩa mwena wa irathĩro,</para>
  <para style="q2">na ĩrĩa ĩrĩ thuutha ndĩmĩitĩrĩre iria-inĩ rĩa mwena wa ithũĩro.</para>
  <para style="q1">Nakĩo kĩheera gĩa ciimba ciayo kĩambate na igũrũ;</para>
  <para style="q2">mũnungo wayo naguo ũiguĩke.”</para>
  <para style="b"/>
  <para style="q1">Ti-itherũ nĩekĩte maũndũ manene.</para>
  <para style="q1">
    <verse number="21" style="v"/>Wee bũrũri, tiga gwĩtigĩra;</para>
  <para style="q2">kena na ũcanjamũke.</para>
  <para style="q1">Ti-itherũ Jehova nĩekĩte maũndũ manene.</para>
  <para style="q2">
    <verse number="22" style="v"/>
    <note caller="-" style="x">
      <char style="xo" closed="false">2:22 </char>
      <char style="xt" closed="false">
        <ref loc="PSA 65:12">Thab 65:12</ref>; <ref loc="NUM 16:14">Ndar 16:14</ref></char>
    </note>Inyuĩ nyamũ cia gĩthaka, tigai gwĩtigĩra,</para>
  <para style="q2">nĩgũkorwo ũrĩithio wa werũ-inĩ nĩũramera nyeki.</para>
  <para style="q1">Mĩtĩ nĩĩraciara maciaro mayo,</para>
  <para style="q2">nayo mĩkũyũ na mĩthabibũ ĩgaciara mũno.</para>
  <para style="q1">
    <verse number="23" style="v"/>Inyuĩ andũ a Zayuni, canjamũkai,</para>
  <para style="q2">mũkenere Jehova Ngai wanyu,</para>
  <para style="q1">nĩgũkorwo nĩamũheete mbura ya mbere</para>
  <para style="q2">nĩ ũndũ wa ũthingu wake.</para>
  <para style="q1">Nĩamuurĩirie mbura nyingĩ</para>
  <para style="q2">ya mbere na ya thuutha, o ta mbere.</para>
  <para style="q1">
    <verse number="24" style="v"/>
    <note caller="-" style="x">
      <char style="xo" closed="false">2:24 </char>
      <char style="xt" closed="false">
        <ref loc="MAL 3:10">Mal 3:10</ref>; <ref loc="AMO 9:13">Amos 9:13</ref></char>
    </note>Nacio ihuhĩro cia ngano nĩikaiyũra ngano;</para>
  <para style="q2">mĩtũngi nayo nĩĩkaiyũrĩrĩra</para>
  <para style="q1">ndibei ya mũhihano na maguta.</para>
  <para style="b"/>
  <para style="q1">
    <verse number="25" style="v"/>“Nĩngamũrĩha mĩaka ĩrĩa yothe irio cianyu ciarĩirwo nĩ ngigĩ:</para>
  <para style="q2">ngigĩ iria nene, na itono cia ngigĩ,</para>
  <para style="q1">na ngigĩ iria ingĩ, na mĩrumbĩ ya ngigĩ;</para>
  <para style="q2">icio nĩ mbũtũ ciakwa nene cia ita iria ndaatũmĩte thĩinĩ wanyu.</para>
  <para style="q1">
    <verse number="26" style="v"/>
    <note caller="-" style="x">
      <char style="xo" closed="false">2:26 </char>
      <char style="xt" closed="false">
        <ref loc="LEV 26:5">Alaw 26:5</ref>; <ref loc="ISA 25:1">Isa 25:1</ref></char>
    </note>Nĩmũkagĩa na irio nyingĩ cia kũrĩa, o nginya mũhũũne,</para>
  <para style="q2">na inyuĩ nĩmũkagoocaga rĩĩtwa rĩa Jehova Ngai wanyu,</para>
  <para style="q2">ũrĩa ũmwĩkĩire maũndũ ma magegania;</para>
  <para style="q1">andũ akwa matigacooka gũconorithio rĩngĩ.</para>
  <para style="q1">
    <verse number="27" style="v"/>
    <note caller="-" style="x">
      <char style="xo" closed="false">2:27 </char>
      <char style="xt" closed="false">
        <ref loc="EXO 6:7">Thaam 6:7</ref>; <ref loc="ZEP 3:11">Zef 3:11</ref></char>
    </note>Hĩndĩ ĩyo nĩmũkamenya atĩ niĩ ndĩ thĩinĩ wa Isiraeli,</para>
  <para style="q2">na atĩ niĩ nĩ niĩ Jehova Ngai wanyu,</para>
  <para style="q2">na atĩ gũtirĩ ũngĩ;</para>
  <para style="q1">andũ akwa matigacooka gũconorithio rĩngĩ.</para>
  <para style="s1">Mũthenya wa Jehova</para>
  <para style="q1">
    <verse number="28" style="v"/>“Na thuutha wa maũndũ macio-rĩ,</para>
  <para style="q2">nĩngaitĩrĩria andũ othe Roho wakwa.</para>
  <para style="q1">Ariũ anyu na airĩtu anyu nĩmakarathaga mohoro,</para>
  <para style="q2">nao athuuri anyu nĩmakarootaga irooto,</para>
  <para style="q2">nao aanake anyu monage cioneki.</para>
  <para style="q1">
    <verse number="29" style="v"/>
    <note caller="-" style="x">
      <char style="xo" closed="false">2:29 </char>
      <char style="xt" closed="false">
        <ref loc="1CO 12:13">1Akor 12:13</ref>
      </char>
    </note>O na ningĩ ndungata ciakwa cia arũme, na cia andũ-a-nja,</para>
  <para style="q2">nĩngaciitĩrĩria Roho wakwa matukũ-inĩ macio.</para>
  <para style="q1">
    <verse number="30" style="v"/>
    <note caller="-" style="x">
      <char style="xo" closed="false">2:30 </char>
      <char style="xt" closed="false">
        <ref loc="LUK 21:11">Luk 21:11</ref>; <ref loc="MRK 13:24-25">Mar 13:24-25</ref></char>
    </note>Nĩngonania morirũ kũu igũrũ, o na gũkũ thĩ,</para>
  <para style="q2">namo nĩ ma thakame, na ma mwaki,</para>
  <para style="q2">o na ma ndogo ĩkwambata na igũrũ.</para>
  <para style="q1">
    <verse number="31" style="v"/>
    <note caller="-" style="x">
      <char style="xo" closed="false">2:31 </char>
      <char style="xt" closed="false">
        <ref loc="JER 4:21">Jer 4:21</ref>; <ref loc="MAL 4:1">Mal 4:1</ref></char>
    </note>Riũa nĩrĩkagarũrwo rĩtuĩke nduma,</para>
  <para style="q2">naguo mweri ũtuĩke ta thakame,</para>
  <para style="q2">mbere ya mũthenya ũcio mũnene na wa kũmakania wa Jehova ũtanakinya.</para>
  <para style="q1">
    <verse number="32" style="v"/>
    <note caller="-" style="x">
      <char style="xo" closed="false">2:32 </char>
      <char style="xt" closed="false">
        <ref loc="ROM 10:13">Arom 10:13</ref>; <ref loc="MIC 4:7">Mik 4:7</ref>; <ref loc="MIC 7:18">7:18</ref></char>
    </note>Na nĩgũgakinya atĩrĩ,</para>
  <para style="q2">atĩ mũndũ o wothe ũgaakaĩra rĩĩtwa rĩa Jehova nĩakahonoka;</para>
  <para style="q1">nĩgũkorwo kĩrĩma-inĩ gĩa Zayuni na Jerusalemu</para>
  <para style="q2">nĩgũgakorwo na ũhonokio,</para>
  <para style="q2">o ta ũrĩa Jehova oigĩte,</para>
  <para style="q1">atĩ gatagatĩ-inĩ ka matigari</para>
  <para style="q2">nĩgũgakorwo na arĩa Jehova eĩtĩire.</para>
  <chapter number="3" style="c"/>
  <para style="s1">Ndũrĩrĩ Gũtuĩrwo Ciira</para>
  <para style="q1">
    <verse number="1" style="v"/>“Matukũ-inĩ macio, na ihinda rĩu,</para>
  <para style="q2">rĩrĩa ngaacookeria Juda na Jerusalemu ũgaacĩru wacio-rĩ,</para>
  <para style="q1">
    <verse number="2" style="v"/>
    <note caller="-" style="x">
      <char style="xo" closed="false">3:2 </char>
      <char style="xt" closed="false">
        <ref loc="ZEP 3:8">Zef 3:8</ref>; <ref loc="EZK 36:5">Ezek 36:5</ref></char>
    </note>nĩngacookanĩrĩria ndũrĩrĩ ciothe,</para>
  <para style="q2">na ndĩciikũrũkie nginya Gĩtuamba kĩa Jehoshafatu.<note caller="+" style="f"><char style="fr" closed="false">3:2 </char><char style="ft" closed="false">Rĩĩtwa Jehoshafatu nĩ kuuga “Jehova nĩwe mũtuanĩri ciira”; Gĩtuamba kĩa Jehoshafatu no kĩo gĩĩtagwo gĩtuamba gĩa ituĩro (3:14).</char></note></para>
  <para style="q1">Kũu nĩkuo ngaamatuĩra ciira ũkoniĩ igai rĩakwa,</para>
  <para style="q2">nĩo andũ akwa a Isiraeli,</para>
  <para style="q1">nĩgũkorwo nĩmahurunjire andũ akwa ndũrĩrĩ-inĩ,</para>
  <para style="q2">na makĩgayana bũrũri wakwa.</para>
  <para style="q1">
    <verse number="3" style="v"/>
    <note caller="-" style="x">
      <char style="xo" closed="false">3:3 </char>
      <char style="xt" closed="false">
        <ref loc="JOB 6:27">Ayub 6:27</ref>
      </char>
    </note>Nĩmacuukĩire andũ akwa mĩtĩ.</para>
  <para style="q2">Maaheanire tũmwana twao tũrĩ irĩhi kũrĩ maraya;</para>
  <para style="q1">na makĩendia airĩtu ndibei</para>
  <para style="q2">nĩguo mamĩnyue.</para>
  <para style="p">
    <verse number="4" style="v"/>
    <note caller="-" style="x">
      <char style="xo" closed="false">3:4 </char>
      <char style="xt" closed="false">
        <ref loc="GEN 10:15">Kĩam 10:15</ref>; <ref loc="LEV 26:28">Alaw 26:28</ref></char>
    </note>“Na rĩrĩ, nĩ kĩĩ mũranjũria, inyuĩ Turo na Sidoni o na inyuĩ ngʼongo ciothe cia Filistia? Anga nĩmũkwĩrĩhĩria ũndũ ndanamwĩka? Akorwo nĩmũkwĩrĩhĩria-rĩ, na niĩ nĩngatũma mũcookererwo nĩ kwĩrĩhĩria kũu kwanyu o narua na ihenya. <verse number="5" style="v"/><note caller="-" style="x"><char style="xo" closed="false">3:5 </char><char style="xt" closed="false"><ref loc="1KI 15:18">1Ath 15:18</ref>; <ref loc="2CH 21:16-17">2Maũ 21:16-17</ref></char></note>Nĩgũkorwo nĩmuoire betha na thahabu ciakwa, na mũgĩkuua mĩthiithũ ya indo ciakwa iria njega mũno mũgĩcitwara hekarũ-inĩ cianyu. <verse number="6" style="v"/>Nĩmwendirie andũ a Juda na a Jerusalemu kũrĩ Ayunani nĩguo mũmatware kũndũ kũraya na bũrũri wao.</para>
  <para style="p">
    <verse number="7" style="v"/>
    <note caller="-" style="x">
      <char style="xo" closed="false">3:7 </char>
      <char style="xt" closed="false">
        <ref loc="ISA 43:5-6">Isa 43:5-6</ref>
      </char>
    </note>“Atĩrĩrĩ, nĩngũmarahũra moime kũndũ kũrĩa guothe mwamendirie, na nĩngamũcookereria ũndũ ũcio mwĩkĩte. <verse number="8" style="v"/>Niĩ nĩngendia ariũ anyu na airĩtu anyu kũrĩ andũ a Juda, nao mamenderie andũ a Sheba, rũrĩrĩ rwa kũraya mũno.” Nĩ Jehova warĩtie ũndũ ũcio.</para>
  <para style="q1">
    <verse number="9" style="v"/>Hunjanĩriai ũhoro ũyũ ndũrĩrĩ-inĩ:</para>
  <para style="q2">Mwĩhaarĩriei gũthiĩ mbaara-inĩ!</para>
  <para style="q1">Arahũrai njamba cia ita!</para>
  <para style="q2">Andũ othe a ita nĩmakuhĩrĩrie, matharĩkĩre.</para>
  <para style="q1">
    <verse number="10" style="v"/>
    <note caller="-" style="x">
      <char style="xo" closed="false">3:10 </char>
      <char style="xt" closed="false">
        <ref loc="ISA 2:4">Isa 2:4</ref>; <ref loc="ZEC 12:8">Zek 12:8</ref></char>
    </note>Turai mĩraũ yanyu ĩtuĩke hiũ cia njora,</para>
  <para style="q2">o nacio hiũ cianyu cia gũceeha mĩtĩ ituĩke matimũ.</para>
  <para style="q1">Mũndũ ũrĩa ũtarĩ hinya nĩoige atĩrĩ,</para>
  <para style="q2">“Niĩ ndĩ na hinya!”</para>
  <para style="q1">
    <verse number="11" style="v"/>Ũkai na ihenya, inyuĩ ndũrĩrĩ cia kũndũ guothe,</para>
  <para style="q2">mũngane, mwĩcookanĩrĩrie hamwe.</para>
  <para style="b"/>
  <para style="q1">Wee Jehova, tũma njamba ciaku cia ita ciikũrũke kuo.</para>
  <para style="b"/>
  <para style="q1">
    <verse number="12" style="v"/>
    <note caller="-" style="x">
      <char style="xo" closed="false">3:12 </char>
      <char style="xt" closed="false">
        <ref loc="PSA 82:1">Thab 82:1</ref>; <ref loc="ISA 2:4">Isa 2:4</ref></char>
    </note>“Ndũrĩrĩ nĩciarahũrwo;</para>
  <para style="q2">nĩcithiĩ Gĩtuamba kĩa Jehoshafatu,</para>
  <para style="q1">nĩgũkorwo kũu nĩkuo ngaikarĩra gĩtĩ,</para>
  <para style="q2">nduĩre ndũrĩrĩ ciothe cia mĩena yothe ciira.</para>
  <para style="q1">
    <verse number="13" style="v"/>
    <note caller="-" style="x">
      <char style="xo" closed="false">3:13 </char>
      <char style="xt" closed="false">
        <ref loc="MRK 4:29">Mar 4:29</ref>; <ref loc="REV 14:15-19">Kũg 14:15-19</ref>; <ref loc="JDG 6:11">Atiir 6:11</ref></char>
    </note>Hiũria-i rũhiũ rwa kũgetha,</para>
  <para style="q2">nĩgũkorwo magetha nĩ makinyu.</para>
  <para style="q1">Ũkai, rangĩrĩriai thabibũ,</para>
  <para style="q2">nĩgũkorwo kĩhihĩro kĩa ndibei nĩkĩiyũru,</para>
  <para style="q1">na mĩtũngi ĩkaiyũra, ĩgaitĩkĩrĩra thĩ:</para>
  <para style="q2">ũguo noguo waganu wao ũnenehete!”</para>
  <para style="b"/>
  <para style="q1">
    <verse number="14" style="v"/>
    <note caller="-" style="x">
      <char style="xo" closed="false">3:14 </char>
      <char style="xt" closed="false">
        <ref loc="ISA 13:4">Isa 13:4</ref>; <ref loc="ZEP 1:7">Zef 1:7</ref></char>
    </note>Gũgaakorwo irĩndĩ na irĩndĩ,</para>
  <para style="q2">kũu gĩtuamba gĩa ituĩro!</para>
  <para style="q1">Nĩgũkorwo mũthenya wa Jehova</para>
  <para style="q2">wa gũkinya kũu gĩtuamba gĩa ituĩro ũrĩ hakuhĩ.</para>
  <para style="q1">
    <verse number="15" style="v"/>Riũa na mweri nĩikaagĩa nduma,</para>
  <para style="q2">nacio njata itigacooka kwara rĩngĩ.</para>
  <para style="q1">
    <verse number="16" style="v"/>
    <note caller="-" style="x">
      <char style="xo" closed="false">3:16 </char>
      <char style="xt" closed="false">
        <ref loc="AMO 1:2">Amos 1:2</ref>; <ref loc="PSA 46:1">Thab 46:1</ref>; <ref loc="2SA 22:3">2Sam 22:3</ref></char>
    </note>Jehova nĩakararama arĩ kũu Zayuni</para>
  <para style="q2">na arurume ta ngwa arĩ Jerusalemu;</para>
  <para style="q2">thĩ na igũrũ nĩikainaina.</para>
  <para style="q1">No rĩrĩ, Jehova nĩwe ũgaatuĩka rĩũrĩro rĩa andũ ake,</para>
  <para style="q2">na atuĩke kĩĩhitho kĩrũmu kĩa andũ a Isiraeli.</para>
  <para style="s1">Irathimo cia Andũ a Ngai</para>
  <para style="q1">
    <verse number="17" style="v"/>“Hĩndĩ ĩyo nĩguo mũkaamenya atĩ niĩ, Jehova Ngai wanyu,</para>
  <para style="q2">ndũũraga Zayuni, kĩrĩma-inĩ gĩakwa kĩrĩa gĩtheru.</para>
  <para style="q1">Narĩo itũũra rĩa Jerusalemu rĩgaakorwo rĩrĩ rĩamũre;</para>
  <para style="q2">gũtirĩ hĩndĩ ĩngĩ andũ a kũngĩ magaacooka kũrĩtharĩkĩra.</para>
  <para style="b"/>
  <para style="q1">
    <verse number="18" style="v"/>
    <note caller="-" style="x">
      <char style="xo" closed="false">3:18 </char>
      <char style="xt" closed="false">
        <ref loc="ISA 30:25">Isa 30:25</ref>; <ref loc="NUM 25:11">Ndar 25:11</ref></char>
    </note>“Mũthenya ũcio-rĩ, irĩma-inĩ nĩgũgatataga ndibei ya mũhihano,</para>
  <para style="q2">na tũrĩma-inĩ nĩgũgathereraga iria,</para>
  <para style="q2">natuo tũrũũĩ tuothe twa Juda nĩtũgathereraga maaĩ.</para>
  <para style="q1">Nakuo nyũmba ya Jehova nĩgũgakunũka gĩthima,</para>
  <para style="q2">na maaĩ makĩo maikũrũkage o kũu Gĩtuamba gĩa Shitimu.</para>
  <para style="q1">
    <verse number="19" style="v"/>No bũrũri wa Misiri nĩgũkira ũgaakira ihooru,</para>
  <para style="q2">nakuo Edomu gũtuĩke werũ ũtarĩ kĩndũ,</para>
  <para style="q1">nĩ ũndũ wa maũndũ ma ũhinya marĩa meekire andũ a Juda,</para>
  <para style="q2">ma gũitithia thakame ĩtarĩ na ũũru kũu bũrũri wao.</para>
  <para style="q1">
    <verse number="20" style="v"/>
    <note caller="-" style="x">
      <char style="xo" closed="false">3:20 </char>
      <char style="xt" closed="false">
        <ref loc="AMO 9:15">Amos 9:15</ref>; <ref loc="EZR 9:12">Ezar 9:12</ref></char>
    </note>Juda gũgaatũũrwo tene na tene,</para>
  <para style="q2">nakuo Jerusalemu gũtũũrwo njiarwa na njiarwa.</para>
  <para style="q1">
    <verse number="21" style="v"/>Wĩhia wao wa ũiti wa thakame,</para>
  <para style="q2">ũcio itarĩ ndaamarekera-rĩ, nĩngamarekera.”</para>
  <para style="b"/>
  <para style="q4">Jehova atũũraga Zayuni!</para>
</usx>
