<?xml version="1.0" encoding="UTF-8"?>
<usx version="2.6">
  <book code="1JN" style="id">- The Holy Word of God</book>
  <para style="rem">Copyright © 2013 by Biblica, Inc.®</para>
  <para style="h">1 Johana</para>
  <para style="toc1">1 Johana</para>
  <para style="toc2">1 Johana</para>
  <para style="toc3">1Joh</para>
  <para style="mt1">MARŨA MA MBERE MA JOHANA</para>
  <para style="imt1">Ũhoro wa Ibuku Rĩĩrĩ</para>
  <para style="ip">Johana aandĩkire marũa maya kuonania atĩ Jesũ Kristũ aaciarirwo arĩ na mwĩrĩ. Marũa maya maarĩ ma kweheria nganja kũrĩ Akristiano arĩa maiguĩte arutani a maheeni arĩa makaanaga atĩ Kristũ ndokire na mwĩrĩ.</para>
  <para style="ip">Gĩthimi kĩa ma kĩa wĩtĩkio nĩ mũndũ kwendaga mũndũ ũrĩa ũngĩ (3:11-24). Ngai nĩ wendo, na andũ ake no nginya mendanage. Ningĩ no nginya twĩtĩkie atĩ Jesũ, Mũrũ wa Ngai, nĩwe Kristũ, na atĩ ũrĩa ũmwĩtĩkĩtie nĩwe wĩ na muoyo wa tene na tene (5:1-12).</para>
  <para style="iot">Mwandĩki</para>
  <para style="im">Ibuku rĩĩrĩ rĩandĩkirwo nĩ Mũtũmwo Johana.</para>
  <para style="iot">Ũrĩa Ibuku Rĩĩrĩ Rĩgayanĩtio</para>
  <para style="io1">· Ngwatanĩro ya etĩkia na Ngai <char style="ior"><ref loc="1JN 1:1-10">1:1-10</ref></char></para>
  <para style="io1">· Rĩathani rĩerũ rĩa kwendana <char style="ior"><ref loc="1JN 2:1-17">2:1-17</ref></char></para>
  <para style="io1">· Ũtaarani wĩgiĩ Mũmena-Kristũ, na ũhoro wa waganu <char style="ior"><ref loc="1JN 2:18-29">2:18-29</ref></char></para>
  <para style="io1">· Mũtugo mwega wa Mũkristiano <char style="ior"><ref loc="1JN 3:1-24">3:1-24</ref></char></para>
  <para style="io1">· Arutani a maheeni <char style="ior"><ref loc="1JN 4:1-6">4:1-6</ref></char></para>
  <para style="io1">· Wendani wa Ngai <char style="ior"><ref loc="1JN 4:7-21">4:7-21</ref></char></para>
  <para style="io1">· Ũhootani wa wĩtĩkio <char style="ior"><ref loc="1JN 5:1-21">5:1-21</ref></char>.</para>
  <chapter number="1" style="c"/>
  <para style="s1">Kiugo kĩa Muoyo</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">1:1 </char>
      <char style="xt" closed="false">
        <ref loc="LUK 24:48">Luk 24:48</ref>; <ref loc="JHN 1:14">Joh 1:14</ref></char>
    </note>Ũhoro ũrĩa warĩ kuo kuuma o kĩambĩrĩria, ũrĩa tũiguĩte, na ũrĩa tuonete na maitho maitũ, na tũkawĩrorera, namo moko maitũ makaũhutia, o ũhoro ũcio wa Kiugo kĩa muoyo, nĩguo tũhunjagia. <verse number="2" style="v"/><note caller="-" style="x"><char style="xo" closed="false">1:2 </char><char style="xt" closed="false"><ref loc="JHN 20:27">Joh 20:27</ref>; <ref loc="MAT 25:46">Math 25:46</ref></char></note>Muoyo ũcio nĩwonithanirio; na ithuĩ nĩtũwonete na tũkaheana ũira waguo, na ithuĩ tũkamũhunjagĩria ũhoro wa muoyo wa tene na tene, ũrĩa watũire na Ithe witũ, na ũkĩonithanio kũrĩ ithuĩ. <verse number="3" style="v"/>Ithuĩ tũmũhunjagĩria kĩrĩa tuonete na tũkaigua, nĩgeetha o na inyuĩ mũgĩe ngwatanĩro na ithuĩ. Nayo ngwatanĩro iitũ nĩ ngwatanĩro na Ithe witũ, o na Mũriũ Jesũ Kristũ. <verse number="4" style="v"/><note caller="-" style="x"><char style="xo" closed="false">1:4 </char><char style="xt" closed="false"><ref loc="1JN 2:1">1Joh 2:1</ref>; <ref loc="JHN 3:29">Joh 3:29</ref></char></note>Tũramwandĩkĩra maũndũ maya nĩguo gĩkeno giitũ kĩiganĩre.</para>
  <para style="s1">Gũthiĩ na Ũtheri</para>
  <para style="p">
    <verse number="5" style="v"/>
    <note caller="-" style="x">
      <char style="xo" closed="false">1:5 </char>
      <char style="xt" closed="false">
        <ref loc="1JN 3:11">1Joh 3:11</ref>; <ref loc="1TI 6:16">1Tim 6:16</ref> </char>
    </note>Ĩno nĩyo ndũmĩrĩri ĩrĩa tũiguĩte kuuma kũrĩ we, na nĩyo tũramũmenyithia, atĩ: Ngai nĩ ũtheri; thĩinĩ wake gũtirĩ nduma o na hanini. <verse number="6" style="v"/><note caller="-" style="x"><char style="xo" closed="false">1:6 </char><char style="xt" closed="false"><ref loc="JHN 3:19-21">Joh 3:19-21</ref>; <ref loc="JHN 2:4">Joh 2:4</ref> </char></note>Tũngiuga atĩ tũrĩ ngwatanĩro nake, tũgĩthiiaga na mĩthiĩre ya nduma-rĩ, ũguo nĩkũheenania, naguo ũhoro wa ma ndũtũũraga thĩinĩ witũ. <verse number="7" style="v"/><note caller="-" style="x"><char style="xo" closed="false">1:7 </char><char style="xt" closed="false"><ref loc="ISA 2:5">Isa 2:5</ref>; <ref loc="HEB 9:14">Ahib 9:14</ref> </char></note>No tũngĩthiĩ na ũtheri, o ta ũrĩa we arĩ ũtheri-inĩ, tũrĩ na ngwatanĩro mũndũ na ũrĩa ũngĩ, nayo thakame ya Jesũ, Mũrũ wake, nĩĩtũtheragia, tũgathirwo nĩ mehia mothe.</para>
  <para style="p">
    <verse number="8" style="v"/>
    <note caller="-" style="x">
      <char style="xo" closed="false">1:8 </char>
      <char style="xt" closed="false">
        <ref loc="JAS 3:2">Jak 3:2</ref>; <ref loc="1JN 2:4">1Joh 2:4</ref></char>
    </note>Tũngiuga tũtirĩ na mehia, nĩ kwĩheenia tũkwĩheenia, naguo ũhoro wa ma ndũrĩ thĩinĩ witũ. <verse number="9" style="v"/><note caller="-" style="x"><char style="xo" closed="false">1:9 </char><char style="xt" closed="false"><ref loc="PSA 32:5">Thab 32:5</ref></char></note>Tũngiumbũra mehia maitũ-rĩ, we nĩ mwĩhokeku na nĩ wa kĩhooto, na nĩegũtũrekera mehia maitũ na atũtherie tũthirwo nĩ maũndũ mothe marĩa matarĩ ma ũthingu. <verse number="10" style="v"/><note caller="-" style="x"><char style="xo" closed="false">1:10 </char><char style="xt" closed="false"><ref loc="1JN 5:10">1Joh 5:10</ref></char></note>Tũngiuga tũtiĩhĩtie-rĩ, tũkũmũtua wa maheeni, naguo ũhoro wake ndũrĩ na handũ thĩinĩ witũ.</para>
  <chapter number="2" style="c"/>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">2:1 </char>
      <char style="xt" closed="false">
        <ref loc="1TH 2:11">1Athe 2:11</ref>; <ref loc="ROM 8:34">Arom 8:34</ref></char>
    </note>Twana twakwa nyendete, ngũmwandĩkĩra maũndũ maya nĩgeetha mũtikehagie. No mũndũ o na ũ angĩĩhia-rĩ, nĩ tũrĩ na mũtũciirĩrĩri harĩ Ithe witũ, na nĩwe Jesũ Kristũ, Ũrĩa Mũthingu. <verse number="2" style="v"/><note caller="-" style="x"><char style="xo" closed="false">2:2 </char><char style="xt" closed="false"><ref loc="ROM 3:25">Arom 3:25</ref>; <ref loc="MAT 1:21">Math 1:21</ref></char></note>We nĩwe igongona rĩa kũhoroheria mehia maitũ, na to mehia maitũ moiki, no nĩ mehia ma andũ othe a thĩ.</para>
  <para style="p">
    <verse number="3" style="v"/>Na ithuĩ nĩtũmenyaga atĩ nĩtũmũũĩ, angĩkorwo nĩtwathĩkagĩra maathani make. <verse number="4" style="v"/><note caller="-" style="x"><char style="xo" closed="false">2:4 </char><char style="xt" closed="false"><ref loc="1JN 1:6">1Joh 1:6</ref>, <ref loc="1JN 1:8">8</ref></char></note>Mũndũ ũrĩa uugaga atĩrĩ, “Nĩndĩmũũĩ,” no ndekaga ũrĩa aathanaga-rĩ, ũcio nĩ wa maheeni, na ũhoro wa ma ndũrĩ thĩinĩ wake. <verse number="5" style="v"/><note caller="-" style="x"><char style="xo" closed="false">2:5 </char><char style="xt" closed="false"><ref loc="1JN 4:12">1Joh 4:12</ref></char></note>No mũndũ o wothe angĩathĩkĩra kiugo gĩake-rĩ, ti-itherũ wendo wa Ngai nĩmũkinyanĩru kũna thĩinĩ wake. Ũndũ ũyũ nĩguo ũtũmaga tũmenye atĩ tũrĩ thĩinĩ wake: <verse number="6" style="v"/>Ũrĩa wothe uugaga atĩ nĩatũire thĩinĩ wake-rĩ, no nginya athiĩ na mĩthiĩre ta ĩrĩa Jesũ aarĩ nayo.</para>
  <para style="p">
    <verse number="7" style="v"/>
    <note caller="-" style="x">
      <char style="xo" closed="false">2:7 </char>
      <char style="xt" closed="false">
        <ref loc="2JN 1:5">2Joh 5</ref>, <ref loc="2JN 1:6">6</ref></char>
    </note>Arata akwa endwa, ti rĩathani rĩerũ ndĩramwandĩkĩra, no nĩ rĩathani rĩrĩa rĩa tene, o rĩrĩa mũtũire narĩo kuuma o kĩambĩrĩria. Rĩathani rĩĩrĩ rĩa tene nĩrĩo ndũmĩrĩri ĩrĩa mũiguĩte. <verse number="8" style="v"/><note caller="-" style="x"><char style="xo" closed="false">2:8 </char><char style="xt" closed="false"><ref loc="JHN 1:9">Joh 1:9</ref>; <ref loc="EPH 5:8">Aef 5:8</ref></char></note>No rĩu nĩ rĩathani rĩerũ ndĩramwandĩkĩra; naguo ũhoro wa ma warĩo wonekaga thĩinĩ wake na thĩinĩ wanyu, tondũ nduma no ĩrathira, naguo ũtheri ũrĩa wa ma nĩũrĩkĩtie kwara.</para>
  <para style="p">
    <verse number="9" style="v"/>Mũndũ ũrĩa uugaga atĩ arĩ ũtheri-inĩ no nĩathũire mũrũ kana mwarĩ wa ithe-rĩ, ũcio arĩ o nduma-inĩ. <verse number="10" style="v"/><note caller="-" style="x"><char style="xo" closed="false">2:10 </char><char style="xt" closed="false"><ref loc="1JN 3:14">1Joh 3:14</ref></char></note>Ũrĩa wothe wendete mũrũ na mwarĩ wa ithe atũũraga ũtheri-inĩ, na thĩinĩ wake gũtirĩ ũndũ ũngĩtũma ahĩngwo. <verse number="11" style="v"/>No ũrĩa wothe ũthũire mũrũ kana mwarĩ wa ithe, arĩ nduma-inĩ na athiiaga na nduma; ndamenyaga kũrĩa arathiĩ, tondũ nduma nĩĩmũtuĩte mũtumumu.</para>
  <para style="q1">
    <verse number="12" style="v"/>
    <note caller="-" style="x">
      <char style="xo" closed="false">2:12 </char>
      <char style="xt" closed="false">
        <ref loc="1JN 2:1">1Joh 2:1</ref>; <ref loc="JHN 1:1">Joh 1:1</ref></char>
    </note>Ndĩramwandĩkĩra, inyuĩ twana twakwa nyendete,</para>
  <para style="q2">tondũ nĩmũrekeirwo mehia manyu nĩ ũndũ wa rĩĩtwa rĩake.</para>
  <para style="q1">
    <verse number="13" style="v"/>Ndĩramwandĩkĩra, inyuĩ maithe,</para>
  <para style="q2">tondũ nĩmũmenyete ũrĩa warĩ kuo kuuma o kĩambĩrĩria.</para>
  <para style="q1">Ndĩramwandĩkĩra, inyuĩ andũ ethĩ,</para>
  <para style="q2">tondũ nĩmũtooretie ũrĩa mũũru.</para>
  <para style="q1">Ndĩramwandĩkĩra, inyuĩ twana twakwa nyendete,</para>
  <para style="q2">tondũ nĩmũmenyete Ithe witũ.</para>
  <para style="q1">
    <verse number="14" style="v"/>
    <note caller="-" style="x">
      <char style="xo" closed="false">2:14 </char>
      <char style="xt" closed="false">
        <ref loc="JHN 5:38">Joh 5:38</ref>; <ref loc="EPH 6:10">Aef 6:10</ref></char>
    </note>Ndĩramwandĩkĩra, inyuĩ maithe,</para>
  <para style="q2">tondũ nĩmũmenyete ũrĩa warĩ kuo kuuma o kĩambĩrĩria.</para>
  <para style="q1">Ndĩramwandĩkĩra, inyuĩ andũ ethĩ,</para>
  <para style="q2">tondũ mũrĩ na hinya,</para>
  <para style="q2">nakĩo kiugo kĩa Ngai nĩgĩtũũraga thĩinĩ wanyu,</para>
  <para style="q2">na nĩmũtooretie ũrĩa mũũru.</para>
  <para style="s1">Mũtikende Thĩ</para>
  <para style="p">
    <verse number="15" style="v"/>
    <note caller="-" style="x">
      <char style="xo" closed="false">2:15 </char>
      <char style="xt" closed="false">
        <ref loc="ROM 12:2">Arom 12:2</ref>; <ref loc="JAS 4:4">Jak 4:4</ref></char>
    </note>Mũtikende thĩ kana kĩndũ o gĩothe kĩrĩ thĩinĩ wa thĩ. Mũndũ o na ũ angĩkorwo nĩendete thĩ-rĩ, wendo wa Ithe witũ ndũrĩ thĩinĩ wake. <verse number="16" style="v"/><note caller="-" style="x"><char style="xo" closed="false">2:16 </char><char style="xt" closed="false"><ref loc="GEN 3:6">Kĩam 3:6</ref>; <ref loc="PRO 27:20">Thim 27:20</ref></char></note>Nĩgũkorwo ũndũ o wothe ũrĩ gũkũ thĩ, na nĩmo merirĩria ma mwĩrĩ, na merirĩria ma maitho make, na mwĩraho wa kĩrĩa arĩ nakĩo na ũrĩa ekaga: maũndũ macio matiumanĩte na Ithe witũ, no moimanĩte na thĩ. <verse number="17" style="v"/><note caller="-" style="x"><char style="xo" closed="false">2:17 </char><char style="xt" closed="false"><ref loc="HEB 12:27">Ahib 12:27</ref>; <ref loc="MAT 12:50">Math 12:50</ref></char></note>Thĩ na merirĩria mayo nĩithiraga, no mũndũ ũrĩa wĩkaga ũrĩa Ngai endaga atũũraga nginya tene.</para>
  <para style="s1">Kwĩmenyerera Mũmena-Kristũ</para>
  <para style="p">
    <verse number="18" style="v"/>
    <note caller="-" style="x">
      <char style="xo" closed="false">2:18 </char>
      <char style="xt" closed="false">
        <ref loc="1JN 4:3">1Joh 4:3</ref>
      </char>
    </note>Twana twakwa nyendete, rĩĩrĩ nĩ ithaa rĩa kũrigĩrĩria; na o ta ũrĩa mũiguĩte atĩ mũmena-Kristũ nĩarooka, o na rĩu amena-Kristũ aingĩ nĩmokĩte. Na nĩ ũndũ ũcio nĩtũmenyete atĩ rĩĩrĩ nĩrĩo ithaa rĩa kũrigĩrĩria. <verse number="19" style="v"/><note caller="-" style="x"><char style="xo" closed="false">2:19 </char><char style="xt" closed="false"><ref loc="1CO 11:19">1Akor 11:19</ref></char></note>Kuuma nĩmoimire kũrĩ ithuĩ, no matiarĩ aitũ. Nĩgũkorwo mangĩarĩ aitũ-rĩ, nĩmangĩaikarire hamwe na ithuĩ; no gũthiĩ kwao kuonanirie atĩ gũtiarĩ o na ũmwe wao warĩ witũ.</para>
  <para style="p">
    <verse number="20" style="v"/>
    <note caller="-" style="x">
      <char style="xo" closed="false">2:20 </char>
      <char style="xt" closed="false">
        <ref loc="2CO 1:21">2Akor 1:21</ref>; <ref loc="MRK 1:24">Mar 1:24</ref>; <ref loc="JER 31:34">Jer 31:34</ref></char>
    </note>No rĩrĩ, inyuĩ mũrĩ ahake maguta nĩ Ũrĩa Mũtheru, na inyuĩ inyuothe nĩmũũĩ ũhoro wa ma. <verse number="21" style="v"/>Ndĩramwandĩkĩra tondũ mũtiũĩ ũhoro wa ma, no ngũmwandĩkĩra tondũ nĩmũũĩ ũhoro wa ma, na tondũ gũtirĩ ũhoro wa maheeni uumanaga na ũhoro wa ma. <verse number="22" style="v"/><note caller="-" style="x"><char style="xo" closed="false">2:22 </char><char style="xt" closed="false"><ref loc="1JN 4:3">1Joh 4:3</ref></char></note>Nũũ ũkĩrĩ mũheenania? Nĩ mũndũ ũrĩa ũkaanaga atĩ Jesũ nĩwe Kristũ. Mũndũ ta ũcio nĩwe mũmena-Kristũ: mũndũ ũcio nĩakaanaga Ithe o na Mũriũ. <verse number="23" style="v"/>Gũtirĩ mũndũ ũkaanaga Mũriũ ũkĩrĩ na Ithe witũ; ũrĩa wothe uumbũraga Mũriũ arĩ na Ithe o nake.</para>
  <para style="p">
    <verse number="24" style="v"/>
    <note caller="-" style="x">
      <char style="xo" closed="false">2:24 </char>
      <char style="xt" closed="false">
        <ref loc="JHN 14:23">Joh 14:23</ref>
      </char>
    </note>Mwĩmenyererei nĩguo ũndũ ũrĩa mũrĩkĩtie kũigua kuuma o kĩambĩrĩria ũikarage thĩinĩ wanyu. Ũndũ ũcio ũngĩikara thĩinĩ wanyu-rĩ, o na inyuĩ mũrĩikaraga thĩinĩ wa Mũriũ, o na mũrĩ thĩinĩ wa Ithe. <verse number="25" style="v"/>Na ũndũ ũyũ nĩguo atwĩrĩire: o muoyo wa tene na tene.</para>
  <para style="p">
    <verse number="26" style="v"/>Ndĩramwandĩkĩra maũndũ maya makoniĩ ũhoro wa andũ arĩa marageria kũmũhĩtithia. <verse number="27" style="v"/><note caller="-" style="x"><char style="xo" closed="false">2:27 </char><char style="xt" closed="false"><ref loc="1JN 2:20">1Joh 2:20</ref>; <ref loc="1CO 2:12">1Akor 2:12</ref></char></note>Na inyuĩ-rĩ, maguta marĩa mwahakirwo nĩwe-rĩ, megũtũũra thĩinĩ wanyu, na mũtibatairio nĩ mũndũ o na ũ wa kũmũruta ũhoro. No rĩrĩ, o ta ũrĩa ihaka rĩake rĩa maguta rĩmũrutaga ũhoro wa maũndũ mothe, na o ta ũrĩa rĩrĩ rĩa ma, na ti rĩa maheeni: o ta ũrĩa rĩmũrutĩĩte-rĩ, tũũrai thĩinĩ wake.</para>
  <para style="s1">Ciana cia Ngai</para>
  <para style="p">
    <verse number="28" style="v"/>
    <note caller="-" style="x">
      <char style="xo" closed="false">2:28 </char>
      <char style="xt" closed="false">
        <ref loc="1JN 3:2">1Joh 3:2</ref>; <ref loc="EPH 3:12">Aef 3:12</ref></char>
    </note>Na rĩu, inyuĩ twana twakwa nyendete, kĩrĩrĩriai gũikara thĩinĩ wake nĩgeetha rĩrĩa akoonithanio tũgaakorwo tũrĩ na ũũmĩrĩru na tũtegũconoka mbere yake hĩndĩ ĩrĩa agooka.</para>
  <para style="p">
    <verse number="29" style="v"/>
    <note caller="-" style="x">
      <char style="xo" closed="false">2:29 </char>
      <char style="xt" closed="false">
        <ref loc="1JN 3:7">1Joh 3:7</ref>; <ref loc="JHN 1:13">Joh 1:13</ref></char>
    </note>Angĩkorwo nĩmũũĩ atĩ we nĩ mũthingu, kĩmenyei atĩ mũndũ ũrĩa wĩkaga maũndũ marĩa magĩrĩire nĩaciarĩtwo nĩwe.</para>
  <chapter number="3" style="c"/>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">3:1 </char>
      <char style="xt" closed="false">
        <ref loc="JHN 1:12">Joh 1:12</ref>; <ref loc="JHN 16:3">Joh 16:3</ref></char>
    </note>Onei ũrĩa wendo ũnenehete, ũrĩa Ithe witũ atwendete naguo, atĩ twĩtagwo ciana cia Ngai! Na ũguo nĩguo tũrĩ! Gĩtũmi kĩa andũ a thĩ mage gũtũmenya nĩ ũndũ o nake matiamũmenyire. <verse number="2" style="v"/><note caller="-" style="x"><char style="xo" closed="false">3:2 </char><char style="xt" closed="false"><ref loc="ROM 8:29">Arom 8:29</ref>; <ref loc="2PE 1:4">2Pet 1:4</ref>; <ref loc="PSA 17:15">Thab 17:15</ref></char></note>Arata akwa endwa, rĩu ithuĩ tũrĩ ciana cia Ngai, no gũtirĩ kũramenyithanio ũrĩa tũgaatuĩka thuutha-inĩ. No nĩtũũĩ atĩ hĩndĩ ĩrĩa akoonithanio nĩtũkahaanana nake, nĩgũkorwo tũkaamuona o ũrĩa atariĩ. <verse number="3" style="v"/><note caller="-" style="x"><char style="xo" closed="false">3:3 </char><char style="xt" closed="false"><ref loc="2CO 7:1">2Akor 7:1</ref>; <ref loc="PSA 18:26">Thab 18:26</ref></char></note>Mũndũ o wothe ũrĩ na kĩĩrĩgĩrĩro gĩkĩ thĩinĩ wake nĩetheragia, o ta ũrĩa Kristũ nake arĩ mũtheru.</para>
  <para style="p">
    <verse number="4" style="v"/>
    <note caller="-" style="x">
      <char style="xo" closed="false">3:4 </char>
      <char style="xt" closed="false">
        <ref loc="1JN 5:17">1Joh 5:17</ref>
      </char>
    </note>Mũndũ o wothe wĩhagia nĩ watho oinaga; kwĩhia-rĩ, nĩkuo kuuna watho. <verse number="5" style="v"/><note caller="-" style="x"><char style="xo" closed="false">3:5 </char><char style="xt" closed="false"><ref loc="2CO 5:21">2Akor 5:21</ref></char></note>No inyuĩ nĩmũũĩ atĩ nĩonithanirio nĩgeetha eherie mehia maitũ. Na thĩinĩ wake gũtirĩ mehia. <verse number="6" style="v"/><note caller="-" style="x"><char style="xo" closed="false">3:6 </char><char style="xt" closed="false"><ref loc="3JN 1:11">3Joh 1:11</ref>; <ref loc="1JN 2:1">1Joh 2:1</ref></char></note>Mũndũ o wothe ũtũũraga thĩinĩ wa Kristũ ndehagia. Mũndũ o wothe wĩhagia ndarĩ amuona o na kana akamũmenya.</para>
  <para style="p">
    <verse number="7" style="v"/>
    <note caller="-" style="x">
      <char style="xo" closed="false">3:7 </char>
      <char style="xt" closed="false">
        <ref loc="1JN 2:26">1Joh 2:26</ref>
      </char>
    </note>Twana twakwa nyendete, mũtikanareke mũndũ o na ũ amũhĩtithie. Ũrĩa wĩkaga ũrĩa kwagĩrĩire nĩ mũthingu, o ta ũrĩa Kristũ arĩ mũthingu. <verse number="8" style="v"/><note caller="-" style="x"><char style="xo" closed="false">3:8 </char><char style="xt" closed="false"><ref loc="JHN 8:44">Joh 8:44</ref></char></note>Mũndũ ũrĩa wĩhagia nĩ wa mũcukani, tondũ mũcukani atũire ehagia kuuma o kĩambĩrĩria. Gĩtũmi kĩa Mũrũ wa Ngai onithanio-rĩ, nĩgeetha athũkie wĩra wa mũcukani. <verse number="9" style="v"/><note caller="-" style="x"><char style="xo" closed="false">3:9 </char><char style="xt" closed="false"><ref loc="1JN 5:18">1Joh 5:18</ref></char></note>Gũtirĩ mũndũ ũciarĩtwo nĩ Ngai ũthiiaga na mbere na kwĩhia, tondũ mbeũ ya Ngai ĩikaraga thĩinĩ wake; we ndangĩthiĩ na mbere na kwĩhia, tondũ nĩmũciare nĩ Ngai. <verse number="10" style="v"/>Ũndũ ũyũ ũmenyithanagia ũtiganu wa ciana cia Ngai na cia mũcukani: Mũndũ o wothe ũtekaga ũrĩa kwagĩrĩire ti mwana wa Ngai; o hamwe na ũrĩa ũtendete mũrũ kana mwarĩ wa ithe.</para>
  <para style="s1">Endanagai</para>
  <para style="p">
    <verse number="11" style="v"/>
    <note caller="-" style="x">
      <char style="xo" closed="false">3:11 </char>
      <char style="xt" closed="false">
        <ref loc="1JN 1:5">1Joh 1:5</ref>; <ref loc="JHN 13:34">Joh 13:34</ref>, <ref loc="JHN 13:35">35</ref></char>
    </note>Ĩno nĩyo ndũmĩrĩri ĩrĩa mwaiguire kuuma o kĩambĩrĩria: No nginya twendanage mũndũ na ũrĩa ũngĩ. <verse number="12" style="v"/>Mũtikahaane ta Kaini, ũrĩa warĩ wa ũrĩa mũũru, na akĩũraga mũrũ wa nyina. Nĩ kĩĩ gĩatũmire amũũrage? Aamũũragire tondũ ciĩko ciake mwene ciarĩ njũru, nacio cia mũrũ wa nyina ciarĩ cia ũthingu. <verse number="13" style="v"/><note caller="-" style="x"><char style="xo" closed="false">3:13 </char><char style="xt" closed="false"><ref loc="JHN 15:18">Joh 15:18</ref>, <ref loc="JHN 15:19">19</ref></char></note>Ariũ na aarĩ a Ithe witũ, andũ a thĩ mangĩmũmena-rĩ, mũtikagege. <verse number="14" style="v"/>Nĩtũũĩ atĩ nĩtuumĩte gĩkuũ-inĩ tũgathiĩ muoyo-inĩ, tondũ nĩtwendete ariũ na aarĩ a Ithe witũ. Mũndũ o wothe ũrĩa ũtendanaga atũũraga gĩkuũ-inĩ. <verse number="15" style="v"/><note caller="-" style="x"><char style="xo" closed="false">3:15 </char><char style="xt" closed="false"><ref loc="GAL 5:20">Agal 5:20</ref>, <ref loc="GAL 5:21">21</ref>; <ref loc="MAT 5:21">Math 5:21</ref>, <ref loc="MAT 5:22">22</ref></char></note>Mũndũ o wothe ũrĩa ũthũire mũrũ kana mwarĩ wa ithe-rĩ, ũcio nĩ mũũragani, na inyuĩ nĩmũũĩ atĩ gũtirĩ mũũragani ũrĩ na muoyo wa tene na tene.</para>
  <para style="p">
    <verse number="16" style="v"/>Ũndũ ũrĩa ũtũmaga tũmenye ũrĩa wendo ũhaana nĩ ũyũ: Jesũ Kristũ nĩarutire muoyo wake nĩ ũndũ witũ. Na ithuĩ nĩtwagĩrĩirwo tũrute mĩoyo iitũ nĩ ũndũ wa ariũ na aarĩ a Ithe witũ. <verse number="17" style="v"/><note caller="-" style="x"><char style="xo" closed="false">3:17 </char><char style="xt" closed="false"><ref loc="DEU 15:7">Gũcook 15:7</ref>, <ref loc="DEU 15:8">8</ref>; <ref loc="1JN 4:20">1Joh 4:20</ref></char></note>Mũndũ angĩkorwo arĩ na indo cia gũkũ thĩ, na one mũrũ kana mwarĩ wa ithe wao ũbataire nĩ ũteithio no aage kũmũiguĩra tha-rĩ, wendo wa Ngai ũngĩgĩkorwo ũrĩ thĩinĩ wake atĩa? <verse number="18" style="v"/><note caller="-" style="x"><char style="xo" closed="false">3:18 </char><char style="xt" closed="false"><ref loc="ROM 12:9">Arom 12:9</ref></char></note>Twana twakwa nyendete, nĩtũtige kwendanaga na ciugo kana na kanua tu, no nĩtwendanage na ciĩko na twendane na ma. <verse number="19" style="v"/>Ũũ nĩguo tũmenyaga atĩ tũrĩ a ũhoro ũrĩa wa ma, na ũrĩa tũrĩigaga ngoro ciitũ itarĩ na nganja tũrĩ mbere yake, <verse number="20" style="v"/>rĩrĩa rĩothe ngoro ciitũ itaratũtuĩra ciira. Nĩgũkorwo Ngai nĩ mũnene gũkĩra ngoro ciitũ, na nĩoĩ maũndũ mothe.</para>
  <para style="p">
    <verse number="21" style="v"/>Arata akwa endwa, ngoro ciitũ ingĩaga gũtũtuĩra ciira-rĩ, nĩtũrĩkoragwo tũrĩ na ũũmĩrĩru mbere ya Ngai, <verse number="22" style="v"/><note caller="-" style="x"><char style="xo" closed="false">3:22 </char><char style="xt" closed="false"><ref loc="MAT 7:7">Math 7:7</ref>; <ref loc="HEB 13:21">Ahib 13:21</ref></char></note>na nĩarĩtũheaga kĩrĩa gĩothe tũrĩmũhooyaga, tondũ nĩtwathĩkagĩra maathani make na tũgeeka maũndũ marĩa mamũkenagia. <verse number="23" style="v"/><note caller="-" style="x"><char style="xo" closed="false">3:23 </char><char style="xt" closed="false"><ref loc="JHN 6:29">Joh 6:29</ref>; <ref loc="JHN 13:34">13:34</ref></char></note>Narĩo rĩĩrĩ nĩrĩo rĩathani rĩake: Nĩ gwĩtĩkia rĩĩtwa rĩa Mũriũ, Jesũ Kristũ, na twendanage o ta ũrĩa aatwathire. <verse number="24" style="v"/><note caller="-" style="x"><char style="xo" closed="false">3:24 </char><char style="xt" closed="false"><ref loc="1JN 2:3">1Joh 2:3</ref>; <ref loc="1TH 4:8">1Athe 4:8</ref></char></note>Arĩa maathĩkagĩra maathani make nĩmatũũraga thĩinĩ wake, nake nĩatũũraga thĩinĩ wao. Naguo ũndũ ũrĩa tũmenyaga naguo atĩ nĩatũũraga thĩinĩ witũ nĩ ũyũ: Nĩ ũndũ wa Roho ũrĩa aatũheire.</para>
  <chapter number="4" style="c"/>
  <para style="s1">Kũrorania Maroho</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">4:1 </char>
      <char style="xt" closed="false">
        <ref loc="1CO 10:14">1Akor 10:14</ref>; <ref loc="JER 29:8">Jer 29:8</ref>; <ref loc="MAT 7:15">Math 7:15</ref></char>
    </note>Arata akwa endwa, mũtigetĩkagie roho o wothe, no mũroragie maroho muone kana moimĩte kũrĩ Ngai, tondũ anabii aingĩ a maheeni nĩmoimagarĩte magathiĩ thĩ yothe. <verse number="2" style="v"/><note caller="-" style="x"><char style="xo" closed="false">4:2 </char><char style="xt" closed="false"><ref loc="JHN 1:14">Joh 1:14</ref>; <ref loc="1CO 12:3">1Akor 12:3</ref></char></note>Ũũ nĩguo mũngĩhota gũkũũrana Roho wa Ngai: Roho o wothe ũrĩa uumbũraga atĩ Jesũ Kristũ nĩokĩte arĩ na mwĩrĩ, ũcio uumĩte kũrĩ Ngai, <verse number="3" style="v"/><note caller="-" style="x"><char style="xo" closed="false">4:3 </char><char style="xt" closed="false"><ref loc="2JN 1:7">2Joh 7</ref>; <ref loc="1JN 2:18">1Joh 2:18</ref></char></note>no roho o wothe ũrĩa ũtoimbũraga Jesũ, ũcio nduumĩte kũrĩ Ngai. Ũcio nĩ roho wa mũmena-Kristũ, ũrĩa mũiguĩte atĩ nĩũgooka na o na rĩu nĩũrĩkĩtie gũũka gũkũ thĩ.</para>
  <para style="p">
    <verse number="4" style="v"/>Inyuĩ twana twakwa nyendete, inyuĩ mũrĩ a Ngai na nĩmũmatooretie, tondũ ũrĩa ũrĩ thĩinĩ wanyu nĩ mũnene gũkĩra ũrĩa ũrĩ gũkũ thĩ. <verse number="5" style="v"/><note caller="-" style="x"><char style="xo" closed="false">4:5 </char><char style="xt" closed="false"><ref loc="JHN 15:19">Joh 15:19</ref></char></note>Acio moimĩte gũkũ thĩ, na nĩ ũndũ ũcio maaragia ũhoro wa maũndũ ma gũkũ thĩ, na thĩ na andũ a gũkũ thĩ makamathikĩrĩria. <verse number="6" style="v"/><note caller="-" style="x"><char style="xo" closed="false">4:6 </char><char style="xt" closed="false"><ref loc="JHN 8:47">Joh 8:47</ref>; <ref loc="MRK 13:5">Mar 13:5</ref></char></note>Ithuĩ tuumĩte kũrĩ Ngai, nake mũndũ o wothe ũrĩa ũũĩ Ngai nĩatũthikagĩrĩria; no ũrĩa wothe ũtoimĩte kũrĩ Ngai ndatũthikagĩrĩria. Ũguo nĩguo tũkũũranaga Roho ũrĩa wa ma, na roho ũrĩa wa maheeni.</para>
  <para style="s1">Wendani wa Ngai na Witũ</para>
  <para style="p">
    <verse number="7" style="v"/>
    <note caller="-" style="x">
      <char style="xo" closed="false">4:7 </char>
      <char style="xt" closed="false">
        <ref loc="1JN 3:11">1Joh 3:11</ref>
      </char>
    </note>Arata akwa endwa, nĩtwendanagei mũndũ na ũrĩa ũngĩ, nĩgũkorwo wendo uumaga kũrĩ Ngai. Mũndũ o wothe ũrĩa wendanaga, aciarĩtwo nĩ Ngai o na nĩoĩ Ngai. <verse number="8" style="v"/>Mũndũ o wothe ũrĩa ũtendanaga ũcio ndooĩ Ngai, tondũ Ngai nĩ wendo. <verse number="9" style="v"/><note caller="-" style="x"><char style="xo" closed="false">4:9 </char><char style="xt" closed="false"><ref loc="JHN 3:16">Joh 3:16</ref>, <ref loc="JHN 3:17">17</ref></char></note>Ũũ nĩguo Ngai oonanirie wendo wake harĩ ithuĩ: Nĩatũmire Mũriũ wake, o we wa mũmwe, gũkũ thĩ nĩgeetha tũtũũre muoyo nĩ ũndũ wake. <verse number="10" style="v"/><note caller="-" style="x"><char style="xo" closed="false">4:10 </char><char style="xt" closed="false"><ref loc="1JN 5:11">1Joh 5:11</ref></char></note>Ũyũ nĩguo wendo: ti atĩ nĩ ithuĩ twendire Ngai, nowe nĩwe watwendire, na agĩtũma Mũriũ wake atuĩke igongona rĩa kũhoroheria mehia maitũ. <verse number="11" style="v"/>Arata akwa endwa, kuona atĩ Ngai nĩguo atwendete-rĩ, o na ithuĩ nĩtũkĩagĩrĩirwo twendanage. <verse number="12" style="v"/><note caller="-" style="x"><char style="xo" closed="false">4:12 </char><char style="xt" closed="false"><ref loc="JHN 1:18">Joh 1:18</ref>; <ref loc="1JN 4:8">1Joh 4:8</ref></char></note>Gũtirĩ mũndũ ũrĩ ona Ngai; no tũngĩendana mũndũ na ũrĩa ũngĩ-rĩ, Ngai nĩatũũraga thĩinĩ witũ, naguo wendo wake ũgakinyanĩra thĩinĩ witũ.</para>
  <para style="p">
    <verse number="13" style="v"/>Ũndũ ũrĩa ũtũmaga tũmenye atĩ tũtũũraga thĩinĩ wake nake agatũũra thĩinĩ witũ, nĩ atĩ nĩatũheete Roho wake. <verse number="14" style="v"/><note caller="-" style="x"><char style="xo" closed="false">4:14 </char><char style="xt" closed="false"><ref loc="JHN 15:27">Joh 15:27</ref>; <ref loc="LUK 2:11">Luk 2:11</ref></char></note>Na nĩtuonete na tũkoimbũra atĩ Ithe witũ nĩatũmĩte Mũriũ atuĩke Mũhonokia wa thĩ yothe. <verse number="15" style="v"/>Mũndũ o wothe angiumbũra atĩ Jesũ nĩ Mũrũ wa Ngai-rĩ, Ngai atũũraga thĩinĩ wake, nake agatũũra thĩinĩ wa Ngai. <verse number="16" style="v"/><note caller="-" style="x"><char style="xo" closed="false">4:16 </char><char style="xt" closed="false"><ref loc="1JN 4:8">1Joh 4:8</ref></char></note>Na nĩ ũndũ ũcio nĩtũmenyete na tũkehoka wendo ũrĩa Ngai atwendete naguo.</para>
  <para style="p">Ngai nĩ wendo. Mũndũ o wothe ũtũũraga endanĩte atũũraga thĩinĩ wa Ngai, nake Ngai atũũraga thĩinĩ wake. <verse number="17" style="v"/>Ũguo nĩguo wendani ũkinyanagĩra thĩinĩ witũ nĩgeetha tũkaagĩa na ũũmĩrĩru mũthenya ũrĩa gũgaatuanĩrwo ciira, tondũ tũrĩ gũkũ thĩ nĩ tũhaanaine nake. <verse number="18" style="v"/><note caller="-" style="x"><char style="xo" closed="false">4:18 </char><char style="xt" closed="false"><ref loc="ROM 8:15">Arom 8:15</ref></char></note>Wendo ndũrĩ guoya. No wendo ũrĩa mũkinyanĩru nĩũingataga guoya, tondũ guoya ũkonainie na iherithia. Mũndũ ũrĩa wĩtigagĩra, ndatuagwo mũkinyanĩru thĩinĩ wa wendo.</para>
  <para style="p">
    <verse number="19" style="v"/>Ithuĩ twendanaga tondũ we nĩwe waambire gũtwenda. <verse number="20" style="v"/><note caller="-" style="x"><char style="xo" closed="false">4:20 </char><char style="xt" closed="false"><ref loc="1JN 2:4">1Joh 2:4</ref></char></note>Mũndũ angiuga atĩrĩ, “Nĩnyendete Ngai,” na nĩathũire mũrũ kana mwarĩ wa ithe-rĩ, ũcio nĩ wa maheeni. Nĩgũkorwo mũndũ o wothe ũtendete mũrũ wa ithe, ũrĩa atũire onaga, ndangĩhota kwenda Ngai, ũrĩa atarĩ oona. <verse number="21" style="v"/>Nake nĩatũheete rĩathani rĩĩrĩ: Mũndũ o wothe wendete Ngai, no nginya ende mũrũ kana mwarĩ wa ithe o nake.</para>
  <chapter number="5" style="c"/>
  <para style="s1">Wĩtĩkio thĩinĩ wa Mũrũ wa Ngai</para>
  <para style="p">
    <verse number="1" style="v"/>
    <note caller="-" style="x">
      <char style="xo" closed="false">5:1 </char>
      <char style="xt" closed="false">
        <ref loc="JHN 8:42">Joh 8:42</ref>; <ref loc="1JN 2:22">1Joh 2:22</ref>, <ref loc="1JN 2:23">23</ref></char>
    </note>Mũndũ o wothe wĩtĩkĩtie atĩ Jesũ nĩwe Kristũ aciarĩtwo nĩ Ngai, nake mũndũ o wothe wendete mũciari nĩendete o na mwana wake. <verse number="2" style="v"/>Ũũ nĩguo tũmenyaga atĩ nĩtwendete ciana cia Ngai: nĩ kwenda Ngai na kũhingia maathani make. <verse number="3" style="v"/><note caller="-" style="x"><char style="xo" closed="false">5:3 </char><char style="xt" closed="false"><ref loc="JHN 14:15">Joh 14:15</ref></char></note>Ũũ nĩguo kwenda Ngai: nĩ gwathĩkĩra maathani make. Namo maathani make ti maritũ, <verse number="4" style="v"/>Nĩgũkorwo mũndũ o wothe mũciare nĩ Ngai nĩatooragia maũndũ ma thĩ. Naguo ũhootani ũrĩa ũtooretie maũndũ ma thĩ, nĩ gwĩtĩkia gwitũ. <verse number="5" style="v"/>Nũũ ũcio ũtooragia maũndũ ma thĩ? Nĩ mũndũ ũrĩa wĩtĩkĩtie atĩ Jesũ nĩwe Mũrũ wa Ngai.</para>
  <para style="p">
    <verse number="6" style="v"/>
    <note caller="-" style="x">
      <char style="xo" closed="false">5:6 </char>
      <char style="xt" closed="false">
        <ref loc="JHN 19:34">Joh 19:34</ref>
      </char>
    </note>We nĩwe wokire na ũndũ wa maaĩ na thakame, o Jesũ Kristũ. We ndokire na ũndũ wa maaĩ moiki, no nĩwe wokire na ũndũ wa maaĩ na thakame. Nake Roho nĩwe mũira, tondũ Roho nĩwe ũhoro ũrĩa wa ma. <verse number="7" style="v"/>Nĩgũkorwo aira nĩ atatũ (kũu igũrũ: nao nĩ Ithe witũ, na Ũhoro, na Roho Mũtheru; nao aya atatũ nĩ ũmwe. Gũkũ thĩ nakuo aira nĩ atatũ): <verse number="8" style="v"/>nao nĩ Roho, na maaĩ, na thakame; nao acio atatũ nĩmaiguanĩte. <verse number="9" style="v"/><note caller="-" style="x"><char style="xo" closed="false">5:9 </char><char style="xt" closed="false"><ref loc="MAT 3:16">Math 3:16</ref>, <ref loc="MAT 3:17">17</ref>; <ref loc="JHN 8:17">Joh 8:17</ref>, <ref loc="JHN 8:18">18</ref></char></note>Angĩkorwo nĩtwĩtĩkagĩra ũira wa mũndũ, ũira wa Ngai nĩ mũnene makĩria, tondũ nĩ ũira wa Ngai ũrĩa aheanĩte ũkoniĩ Mũriũ. <verse number="10" style="v"/><note caller="-" style="x"><char style="xo" closed="false">5:10 </char><char style="xt" closed="false"><ref loc="ROM 8:16">Arom 8:16</ref>; <ref loc="JHN 3:33">Joh 3:33</ref></char></note>Mũndũ wothe wĩtĩkĩtie Mũrũ wa Ngai arĩ na ũira ũcio ngoro-inĩ yake. Mũndũ wothe ũtetĩkĩtie Ngai nĩamũtuĩte wa maheeni, tondũ ndetĩkĩtie ũira ũrĩa mũheane nĩ Ngai ũkoniĩ Mũriũ. <verse number="11" style="v"/>Naguo ũyũ nĩguo ũira atĩ Ngai nĩatũheete muoyo wa tene na tene, naguo muoyo ũcio wĩ thĩinĩ wa Mũriũ. <verse number="12" style="v"/><note caller="-" style="x"><char style="xo" closed="false">5:12 </char><char style="xt" closed="false"><ref loc="JHN 3:15">Joh 3:15</ref>, <ref loc="JHN 3:16">16</ref>, <ref loc="JHN 3:36">36</ref></char></note>Ũrĩa ũrĩ na Mũriũ arĩ na muoyo; nake ũrĩa ũtarĩ na Mũrũ wa Ngai ndarĩ na muoyo.</para>
  <para style="s1">Ũhoro wa Kũrĩkĩrĩria</para>
  <para style="p">
    <verse number="13" style="v"/>Ndĩramwandĩkĩra maũndũ maya inyuĩ arĩa mwĩtĩkĩtie rĩĩtwa rĩa Mũrũ wa Ngai, nĩgeetha mũmenye atĩ mũrĩ na muoyo wa tene na tene. <verse number="14" style="v"/><note caller="-" style="x"><char style="xo" closed="false">5:14 </char><char style="xt" closed="false"><ref loc="1JN 3:21">1Joh 3:21</ref></char></note>Ũũmĩrĩru ũrĩa tũkoragwo naguo tũgĩkuhĩrĩria Ngai nĩ atĩ tũngĩhooya ũndũ o wothe kũringana na wendo wake-rĩ, we nĩatũiguaga. <verse number="15" style="v"/>Na tũngĩmenya atĩ nĩatũiguaga, ũndũ-inĩ o wothe ũrĩa tũhooyaga-rĩ, nĩtũũĩ atĩ nĩatũheete ũndũ ũrĩa tũmũhooete.</para>
  <para style="p">
    <verse number="16" style="v"/>
    <note caller="-" style="x">
      <char style="xo" closed="false">5:16 </char>
      <char style="xt" closed="false">
        <ref loc="HEB 6:4-6">Ahib 6:4-6</ref>
      </char>
    </note>Mũndũ o wothe angĩona mũrũ kana mwarĩ wa ithe agĩĩka rĩĩhia rĩrĩa rĩtangĩmũtwara gĩkuũ-inĩ, nĩahoe, nake Ngai nĩakamũhe muoyo. Ndĩraaria ũhoro wa andũ arĩa rĩĩhia rĩao rĩtarĩ rĩa kũmatwara gĩkuũ-inĩ. No nĩ kũrĩ rĩĩhia rĩngĩtwara mũndũ gĩkuũ-inĩ. Niĩ ndiroiga atĩ mũndũ ahooe nĩ ũndũ wa rĩhia ta rĩu. <verse number="17" style="v"/><note caller="-" style="x"><char style="xo" closed="false">5:17 </char><char style="xt" closed="false"><ref loc="1JN 3:4">1Joh 3:4</ref></char></note>Ciĩko ciothe njũru nĩ mehia, no nĩ kũrĩ rĩĩhia rĩtangĩtwara mũndũ gĩkuũ-inĩ.</para>
  <para style="p">
    <verse number="18" style="v"/>Nĩtũũĩ atĩ mũndũ o wothe ũciarĩtwo nĩ Ngai ndatũũraga ehagia; mũndũ ũrĩa ũciarĩtwo nĩ Ngai, ũcio nĩamenyagĩrĩrwo nĩ Ngai, nake ũrĩa mũũru ndangĩhota kũmwĩka ũũru. <verse number="19" style="v"/>Ithuĩ nĩtũũĩ atĩ tũrĩ ciana cia Ngai, na tũkamenya atĩ thĩ yothe yathagwo na wathani wa ũrĩa mũũru. <verse number="20" style="v"/><note caller="-" style="x"><char style="xo" closed="false">5:20 </char><char style="xt" closed="false"><ref loc="LUK 24:45">Luk 24:45</ref>; <ref loc="JHN 17:3">Joh 17:3</ref></char></note>Ningĩ nĩtũũĩ atĩ Mũrũ wa Ngai nĩokĩte na nĩatũheete ũtaũku, nĩgeetha tũmũmenye ũrĩa arĩ we ũhoro wa ma. Na ithuĩ tũrĩ thĩinĩ wake ũcio ũrĩa arĩ we ũhoro wa ma, tũrĩ thĩinĩ wa Mũrũwe Jesũ Kristũ. We nĩwe Ngai ũrĩa wa ma, na nowe muoyo wa tene na tene.</para>
  <para style="p">
    <verse number="21" style="v"/>
    <note caller="-" style="x">
      <char style="xo" closed="false">5:21 </char>
      <char style="xt" closed="false">
        <ref loc="1CO 10:14">1Akor 10:14</ref>
      </char>
    </note>Twana twakwa nyendete, mwĩmenyagĩrĩrei ngai cia mĩhianano.</para>
</usx>
